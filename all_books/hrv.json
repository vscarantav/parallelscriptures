{
    "1-ne": {
        "meta": {
            "slug": "1-ne",
            "name": "Prva knjiga Nefijeva",
            "chapterWord": "Poglavlje"
        },
        "chapters": {
            "1": {
                "intro": "Izvješće o Lehiju i njegovoj ženi Sariji, te njegova četiri sina, koji se zvahu (počev od najstarijega) Laman, Lemuel, Sam i Nefi. Gospod upozorava Lehija nek ode iz zemlje jeruzalemske, jer on prorokovaše narodu o bezakonju njihovu te oni nastojahu oduzeti život njegov. On putuje tri dana divljinom sa svojom obitelji. Nefi vodi svoju braću i vraća se u zemlju jeruzalemsku po zapis Židova. Izvješće o njihovim patnjama. Uzimaju kćeri Jišmaelove za žene. Vode svoje obitelji i odlaze u divljinu. Njihove patnje i nevolje u divljini. Slijed njihovih putovanja. Dolaze do velikih voda. Nefijeva se braća bune protiv njega. On ih postiđuje i gradi lađu. Daju mjestu ime Izobila. Prelaze preko velikih voda u obećanu zemlju, i tako dalje. Ovo je prema izvješću Nefijevu; ili drugim riječima, ja, Nefi, napisah ovaj zapis.",
                "1": "Ja, Nefi, kako se rodih od dobrih roditelja, zato bijah podučen ponešto u svem znanju oca svojega; i kako vidjeh mnogo nevolja tijekom dana svojih, ipak, kako mi Gospod bijaše veoma naklonjen svih dana mojih; da, kako imadoh veliku spoznaju o dobroti i otajstvima Božjim, zato izrađujem zapis o svojim postupcima u danima svojim.",
                "2": "Da, izrađujem zapis jezikom oca svojega, koji se sastoji od znanja Židova i jezika Egipćana.",
                "3": "I znadem da je zapis koji izrađujem istinit; i izrađujem ga vlastitom rukom svojom; i izrađujem ga prema znanju svojemu.",
                "4": "Naime, dogodi se začetkom prve godine vladavine Sidkije, kralja judejskoga (moj otac, Lehi, boravio je u području Jeruzalema svih dana svojih); a te iste godine dođoše mnogi proroci, prorokujući ljudima da se moraju pokajati, ili moćni grad Jeruzalem mora biti uništen.",
                "5": "Stoga, dogodi se da se otac moj, Lehi, dok iđaše dalje, pomoli Gospodu, da, i to svim srcem svojim, za dobrobit naroda svojega.",
                "6": "I dogodi se, dok se on moljaše Gospodu, dođe stup ognjeni i zastade na stijeni ispred njega; i on vidje i ču mnogo toga; i zbog onoga što vidje i ču, potrese se i zadrhta silno.",
                "7": "I dogodi se da se on vrati kući svojoj u području Jeruzalema; i baci se na postelju svoju, jer bijaše ovladan Duhom i onim što bijaše vidio.",
                "8": "I tako ovladan Duhom, on bijaše ponesen u viđenju, i to toliko da vidje kako se nebesa otvoriše, i shvati da vidje Boga kako sjedi na svom prijestolju, okružen bezbrojnim zborovima anđela koji pjevahu i slavljahu Boga svoga.",
                "9": "I dogodi se da vidje Jednoga kako silazi sa sredine neba, i opazi da sjaj njegov bijaše iznad sjaja sunca o podnevu.",
                "10": "I on također vidje dvanaest drugih kako ga slijede, a svjetlost njihova premaši svjetlost zvijezda na nebeskom svodu.",
                "11": "I oni siđoše dolje i iđahu licem zemaljskim; i prvi dođe te stade pred oca mojega, i dade mu knjigu, i naloži mu da čita.",
                "12": "I dogodi se, dok on čitaše, ispuni se Duhom Gospodnjim.",
                "13": "I on čitaše govoreći: Jao, jao, Jeruzalemu, jer vidjeh tvoje odvratnosti! Da, i mnogo toga otac moj čitaše o Jeruzalemu — da će biti uništen, a i žitelji njegovi; mnogi će izginuti od mača, i mnogi će biti odvedeni zasužnjeni u Babilon.",
                "14": "I dogodi se, kad otac moj bijaše pročitao i vidio mnogo toga velikoga i čudesnoga, on klicaše mnogo toga Gospodu, poput: Velika su i čudesna djela tvoja, o Gospode Bože Svemogući! Tvoje je prijestolje visoko na nebesima, a tvoja su moć i dobrota i milosrđe nad svim žiteljima zemlje; a jer si milosrdan, nećeš dopustiti da propadnu oni koji k tebi dođu!",
                "15": "I takav bijaše jezik oca mojega kojim on slavljaše Boga svoga; jer njegova se duša radovaše i čitavo njegovo srce bi ispunjeno zbog onoga što bijaše vidio, da, što mu Gospod bijaše pokazao.",
                "16": "I sad ja, Nefi, ne izrađujem cjelovito izvješće o onome što otac moj zapisa, jer on zapisa mnogo toga što vidje u viđenjima i u snovima; a zapisa on i mnogo toga što prorokovaše i govoraše djeci svojoj, o čemu neću izraditi cjelovito izvješće.",
                "17": "No izradit ću izvješće o postupcima svojim tijekom dana svojih. Gle, izrađujem sažetak zapisa oca svojega, na pločama koje izradih vlastitim rukama svojim; dakle, pošto sažmem zapis oca svojega, tada ću izraditi izvješće o svome životu.",
                "18": "Zato, htio bih da znadete, nakon što Gospod pokaza toliko toga čudesnoga ocu mom, Lehiju, da, gledom na uništenje Jeruzalema, gle, on se zaputi među narod, i poče im prorokovati i navješćivati o onome što bijaše i vidio i čuo.",
                "19": "I dogodi se da mu se Židovi rugahu zbog onoga što on posvjedoči o njima; jer on istinski svjedočaše o opačini njihovoj i odvratnostima njihovim; i on svjedočaše da ono što vidje i ču, a također i ono što pročita u knjizi, očitova jasno dolazak nekoga Mesije, a također i otkupljenje svijeta.",
                "20": "A kad Židovi čuše to, rasrdiše se na nj; da, kao i na proroke iz davnine, koje istjeraše, i kamenovaše, i pogubiše; a zatražiše i njegov život, da bi mu ga oduzeli. No gle, ja, Nefi, pokazat ću vama da su nježna milosrđa Gospodnja nad svima onima koje on izabra, zbog vjere njihove, da ih učini silnima toliko da imaju moć izbavljenja."
            },
            "2": {
                "1": "Jer gle, dogodi se da Gospod govoraše ocu mome, da, i to u snu, i reče mu: Blagoslovljen si ti Lehi, zbog onoga što si učinio; a jer si bio vjeran i navješćivao ovome narodu ono što ti zapovjedih, gle, oni ti nastoje oduzeti život.",
                "2": "I dogodi se, Gospod zapovjedi ocu mome, i to u snu, da povede obitelj svoju i otiđe u divljinu.",
                "3": "I dogodi se da on bijaše poslušan riječi Gospodnjoj, stoga učini kako mu Gospod zapovjedi.",
                "4": "I dogodi se da on otiđe u divljinu. I on ostavi kuću svoju i zemlju baštine svoje, i zlato svoje, i srebro svoje, i dragocjenosti svoje, i ne uze ništa sa sobom, osim obitelji svoje, i zaliha, i šatora, te otiđe u divljinu.",
                "5": "I siđe on blizu graničnih predjela pokraj obale Crvenoga mora; i putovaše divljinom graničnim predjelima koji su bliže Crvenomu moru; i putovaše divljinom s obitelji svojom, koja se sastojaše od majke moje, Sarije, te starije braće moje, a oni bijahu Laman, Lemuel, i Sam.",
                "6": "I dogodi se, nakon što putovaše tri dana divljinom, on podignu šator svoj u dolini uz obalu rijeke vodene.",
                "7": "I dogodi se da on sagradi žrtvenik od kamenja, te prinese prinos Gospodu, i dade zahvale Gospodu Bogu našemu.",
                "8": "I dogodi se da on prozva rijeku imenom Laman, i ona se izlijevaše u Crveno more, a dolina bijaše u graničnim predjelima blizu ušća njezina.",
                "9": "I kad otac moj vidje da se vode rijeke izlijevaju u vrelo Crvenoga mora, on prozbori Lamanu, govoreći: O kad bi ti mogao biti poput ove rijeke, neprestance tekući u vrelo sve pravednosti!",
                "10": "I on također govoraše Lemuelu: O kad bi ti mogao biti poput ove doline, čvrst i postojan, te nepokolebljiv u obdržavanju zapovijedi Gospodnjih!",
                "11": "Evo, to on govoraše zbog tvrdovratosti Lamana i Lemuela, jer gle, oni mrmljahu u mnogome protiv oca svoga, jer on bijaše vidovnjak, te ih izvede iz zemlje jeruzalemske, da ostave zemlju baštine svoje, i zlato svoje, i srebro svoje, i dragocjenosti svoje, da izginu u divljini. I rekoše da on to učini zbog bezumnih umišljaja srca svoga.",
                "12": "I tako Laman i Lemuel, pošto bijahu najstariji, mrmljahu protiv oca svoga. A mrmljahu, jer ne poznavahu djelovanja onoga Boga koji ih bijaše stvorio.",
                "13": "Niti vjerovahu da bi Jeruzalem, taj moćni grad, mogao biti uništen prema riječima proroka. I oni bijahu poput Židova što bijahu u području Jeruzalema, koji nastojahu oduzeti život ocu mojemu.",
                "14": "I dogodi se da otac moj govoraše njima u dolini Lemuel, s moću, pošto bijaše ispunjen Duhom, sve dok tijela njihova ne uzdrhtaše pred njim. I on ih postidi, te se ne usudiše zaustiti protiv njega; stoga učiniše kako im on zapovjedi.",
                "15": "A otac moj boravljaše u šatoru.",
                "16": "I dogodi se da ja, Nefi, kako bijah veoma mlad, ipak kako bijah krupna stasa, i također kako imadoh velikih želja upoznati otajstva Božja, stoga zavapih ka Gospodu; i gle, on me pohodi, i smekša srce moje tako da povjerovah svim riječima što ih otac moj bijaše izgovorio; stoga se ne pobunih protiv njega poput braće moje.",
                "17": "I govorah Samu, otkrivši mu ono što mi Gospod očitova svojim Svetim Duhom. I dogodi se da on povjerova u riječi moje.",
                "18": "No gle, Laman i Lemuel ne htjedoše poslušati riječi moje; i pošto bijah žalostan zbog tvrdoće srdaca njihovih, zavapih Gospodu za njih.",
                "19": "I dogodi se da mi Gospod prozbori, govoreći: Blagoslovljen si ti, Nefi, zbog vjere tvoje, jer si me tražio marljivo, sa skromnošću srca.",
                "20": "I ukoliko budete obdržavali zapovijedi moje, napredovat ćete, i bit ćete dovedeni do zemlje obećane; da, i to zemlje koju sam pripravio za vas; da, zemlje koja je poizbor nad svim drugim zemljama.",
                "21": "A ukoliko se braća tvoja budu pobunila protiv tebe, bit će isključena iz nazočnosti Gospodnje.",
                "22": "I ukoliko ti budeš obdržavao zapovijedi moje, bit ćeš postavljen za vladara i učitelja nad braćom svojom.",
                "23": "Jer gle, u onaj dan kada se pobune protiv mene, ja ću ih prokleti, i to teškom kletvom, i oni neće imati nikakve moći nad potomstvom tvojim, osim ako se ono također ne pobuni protiv mene.",
                "24": "A bude li tako da se pobune protiv mene, oni će biti bič potomstvu tvojemu, kako bi ih potakli da se mene spomenu."
            },
            "3": {
                "1": "I dogodi se da se ja, Nefi, vratih nakon razgovora s Gospodom u šator oca svoga.",
                "2": "I dogodi se da on prozbori meni, govoreći: Gle, usnih san, u kome mi Gospod zapovjedi da se ti i braća tvoja morate vratiti u Jeruzalem.",
                "3": "Jer gle, Laban ima zapis o Židovima, a također i rodoslovlje predaka mojih, i oni su urezani na mjedenim pločama.",
                "4": "Stoga, Gospod mi zapovjedi da ti i braća tvoja pođete u kuću Labanovu, i zatražite zapise, te ih donesete amo dolje u divljinu.",
                "5": "A sad gle, braća tvoja mrmljaju, govoreći da je teško ono što zahtijevah od njih; no gle, ja ne zahtijevah to od njih, već je to zapovijed Gospodnja.",
                "6": "Zato idi, sine moj, i ti ćeš uživati naklonost Gospodnju, jer nisi mrmljao.",
                "7": "I dogodi se da ja, Nefi, rekoh ocu svome: Poći ću i učiniti ono što Gospod zapovjedi, jer znadem da Gospod ne daje zapovijedi djeci ljudskoj, osim ako ne pripravi put za njih da mogu izvršiti ono što im zapovjedi.",
                "8": "I dogodi se, kad otac moj ču te riječi, bijaše silno radostan, jer spozna da Gospod mene blagoslovi.",
                "9": "I ja, Nefi, i braća moja, krenusmo na put svoj u divljinu, sa šatorima svojim, da uziđemo u zemlju jeruzalemsku.",
                "10": "I dogodi se, kad uziđosmo u zemlju jeruzalemsku, ja i braća moja posavjetovasmo se uzajamno.",
                "11": "I bacismo kocku — tko bi od nas trebao ući u kuću Labanovu. I dogodi se da kocka pade na Lamana; te Laman uđe u kuću Labanovu, i razgovaraše s njime dok on sjeđaše u kući svojoj.",
                "12": "I on zatraži od Labana zapise koji bijahu urezani na mjedenim pločama, što sadržavahu rodoslovlje oca moga.",
                "13": "I gle, dogodi se da se Laban rasrdi, i istjera ga iz nazočnosti svoje; te ne htjede da on dobije zapise. Stoga, on mu reče: Gle, ti si razbojnik, i ja ću te ubiti.",
                "14": "No Laman pobježe iz nazočnosti njegove, te nam ispriča ono što Laban učini. I mi se počesmo silno žalostiti, te se braća moja spremahu vratiti k ocu mojemu u divljinu.",
                "15": "No gle, ja im rekoh: Živoga mi Gospoda, i života nam našega, nećemo sići k ocu našem u divljinu sve dok ne budemo izvršili ono što nam Gospod zapovjedi.",
                "16": "Dakle, budimo vjerni u obdržavanju zapovijedi Gospodnjih; zato siđimo u zemlju baštine oca našega, jer gle, on ostavi zlato i srebro, i svakovrsna bogatstva. A sve to on učini poradi zapovijedi Gospodnjih.",
                "17": "Jer on znaše da Jeruzalem mora biti uništen zbog opačine naroda.",
                "18": "Jer gle, oni odbaciše riječi proroka. Stoga, ako bi otac moj prebivao u toj zemlji nakon što mu bijaše zapovjeđeno da pobjegne iz te zemlje, gle, on bi također poginuo. Stoga, moralo je svakako biti da on pobjegne iz te zemlje.",
                "19": "I gle, mudrost je u Bogu da se mi domognemo tih zapisa, kako bismo za djecu svoju mogli sačuvati jezik otaca svojih;",
                "20": "I također kako bismo mogli sačuvati za njih riječi koje izgovoriše usta svih svetih proroka, što bijahu njima predane Duhom i moću Božjom, otkako svijet postade, pa sve do ovoga današnjeg doba.",
                "21": "I dogodi se, takvim jezikom ja uvjeravah braću svoju da budu vjerni u obdržavanju zapovijedi Božjih.",
                "22": "I dogodi se da mi siđosmo u zemlju baštine svoje, i skupismo zajedno zlato svoje, i srebro svoje, i dragocjenosti svoje.",
                "23": "I nakon što skupismo te stvari zajedno, uziđosmo opet ka kući Labanovoj.",
                "24": "I dogodi se da mi uđosmo k Labanu te zatražismo od njega da nam dade zapise koji bijahu urezani na mjedenim pločama, za koje bismo mu dali zlato svoje, i srebro svoje, i sve dragocjenosti svoje.",
                "25": "I dogodi se, kad Laban vidje naš imetak, te da bijaše veoma velik, on se polakomi za njim, toliko da nas istjera van, i posla sluge svoje da nas ubiju, kako bi se domogao imetka našega.",
                "26": "I dogodi se da mi pobjegosmo pred slugama Labanovim, i bijasmo primorani ostaviti za sobom imetak svoj, te on pade u ruke Labanove.",
                "27": "I dogodi se da pobjegosmo u divljinu, i sluge nas Labanovi ne sustigoše, te se sakrismo u šupljinu stijene.",
                "28": "I dogodi se da se Laman rasrdi na mene, a i na oca mojega; a također i Lemuel, jer on posluša riječi Lamanove. Stoga Laman i Lemuel izgovoriše mnoge oštre riječi nama, mlađoj braći svojoj, i udarahu nas čak i štapom.",
                "29": "I dogodi se, dok nas oni udarahu štapom, gle, anđeo Gospodnji dođe i stade pred njih, te im prozbori, govoreći: Zašto udarate štapom mlađega brata svojega? Ne znate li da ga je Gospod izabrao da bude vladar nad vama, i to zbog bezakonja vaših? Gle, uzići ćete u Jeruzalem ponovno i Gospod će izručiti Labana u ruke vaše.",
                "30": "I nakon što nam anđeo govoraše, on otiđe.",
                "31": "I nakon što anđeo otiđe, Laman i Lemuel opet počeše mrmljati, govoreći: Kako je moguće da će Gospod izručiti Labana u ruke naše? Gle, on je moćan čovjek, i može zapovijedati pedesetoricom, da, štoviše može ubiti pedesetoricu; pa zašto ne i nas?"
            },
            "4": {
                "1": "I dogodi se da ja prozborih braći svojoj, govoreći: Uziđimo opet u Jeruzalem, i budimo vjerni u obdržavanju zapovijedi Gospodnjih; jer gle, on je moćniji od cijele zemlje, pa kako onda ne bi bio moćniji od Labana i njegove pedesetorice, da, ili čak od njegovih desetaka tisuća?",
                "2": "Zato uziđimo; budimo snažni poput Mojsija; jer on uistinu progovori vodama Crvenoga mora i one se razdijeliše ovamo i onamo, te očevi naši prođoše iz sužanjstva po suhu tlu, a vojske faraonove iđahu za njima i potopiše se u vodama Crvenoga mora.",
                "3": "Evo gle, znadete da je to istinito, a također znadete da vam anđeo govoraše; kako možete sumnjati? Uziđimo; Gospod nas može izbaviti, isto kao i oce naše, i pogubiti Labana, isto kao i Egipćane.",
                "4": "Evo, nakon što izgovorih te riječi, oni bijahu i dalje gnjevni, i još uvijek nastavljahu mrmljati; ipak su me slijedili gore, dok ne stigosmo pred zidine jeruzalemske.",
                "5": "A to bijaše noću; i ja ih sklonih da se sakriju izvan zidina. I nakon što se sakriše, ja, Nefi, ušuljah se u grad te pođoh dalje prema kući Labanovoj.",
                "6": "I bijah vođen Duhom, jer ne znadoh unaprijed ono što mi je činiti.",
                "7": "Ipak pođoh naprijed, i kad se približih kući Labanovoj, ugledah čovjeka, i on bijaše pao na zemlju preda me, jer se bijaše opio vinom.",
                "8": "A kad mu priđoh, otkrih da to bijaše Laban.",
                "9": "I ugledah mač njegov, te ga izvukoh iz korica njegovih; a balčak njegov bijaše od čista zlata, i izradba njegova bijaše veoma fina, i vidjeh da oštrica njegova bijaše od najdragocjenijeg čelika.",
                "10": "I dogodi se, Duh me nagna da ubijem Labana, no ja rekoh u svome srcu: Nikada u svom životu ne prolih krvi čovjekove. I skutrih se i poželjeh da ga ne moram ubiti.",
                "11": "I Duh mi reče opet: Gle, Gospod ga je izručio u ruke tvoje. Da, a također znadoh da on nastojaše meni oduzeti život; da, i ne htjede poslušati zapovijedi Gospodnje; a također nam bijaše oduzeo imetak.",
                "12": "I dogodi se da mi Duh reče ponovno: Ubij ga, jer Gospod ga je izručio u ruke tvoje;",
                "13": "Gle, Gospod ubija opake kako bi ostvario svoje pravedne nakane. Bolje je da jedan čovjek pogine, nego da narod propadne i izgine u nevjeri.",
                "14": "I evo, kad ja, Nefi, čuh te riječi, sjetih se riječi Gospodnjih koje mi on govoraše u divljini, rekavši: Ukoliko potomstvo tvoje bude obdržavalo zapovijedi moje, napredovat će u zemlji obećanoj.",
                "15": "Da, a uz to pomislih da oni ne bi mogli obdržavati zapovijedi Gospodnje prema zakonu Mojsijevu, osim ako ne bi imali zakona.",
                "16": "A također znadoh da zakon bijaše urezan na mjedenim pločama.",
                "17": "I nadalje, znadoh da Gospod izruči Labana u ruke moje iz ovog razloga — da bih se mogao domoći zapisa prema zapovijedima njegovim.",
                "18": "Zato se pokorih glasu Duha, te uhvatih Labana za kosu i odrubih mu glavu njegovim vlastitim mačem.",
                "19": "I nakon što mu odrubih glavu njegovim vlastitim mačem, uzeh odjeću Labanovu i odjenuh je na tijelo svoje; da, i to do u tančine, i opasah oklop njegov oko bokova svojih.",
                "20": "I nakon što učinih to, pođoh prema riznici Labanovoj. I dok iđah prema riznici Labanovoj, gle, ugledah slugu Labanova koji imaše ključe od riznice. I zapovjedih mu glasom Labanovim da pođe sa mnom u riznicu.",
                "21": "A on držaše da sam ja gospodar njegov, Laban, jer vidje odjeću, a također i mač opasan oko bokova mojih.",
                "22": "I on mi govoraše o starješinama židovskim, znajući da gospodar njegov Laban bijaše vani noću među njima.",
                "23": "A ja mu govorah kao da bijah Laban.",
                "24": "I također mu govorah da ću ponijeti ureze, što bijahu na mjedenim pločama, svojoj starijoj braći, koja bijahu izvan zidina.",
                "25": "I također mu naložih da pođe za mnom.",
                "26": "A on, misleći da govorah o braći iz crkve, te da bijah uistinu onaj Laban koga pogubih, stoga pođe za mnom.",
                "27": "I on mi govoraše mnogo puta o starješinama židovskim, dok iđah k braći svojoj koja bijahu izvan zidina.",
                "28": "I dogodi se, kad me Laman vidje, silno se uplaši, a također i Lemuel i Sam. I oni pobjegoše pred nazočnošću mojom, jer držahu da sam ja Laban, te da me on pogubi, a nastojaše oduzeti i njihove živote.",
                "29": "I dogodi se da ja viknuh za njima, i oni me čuše; stoga prestadoše bježati od mene.",
                "30": "I dogodi se, kad sluga Labanov ugleda braću moju, poče drhtati, i upravo htjede pobjeći preda mnom i vratiti se u grad Jeruzalem.",
                "31": "No tad ja, Nefi, kako bijah čovjek krupna stasa, a i primivši mnogo snage od Gospoda, zato zgrabih slugu Labanova, i držah ga, da ne bi pobjegao.",
                "32": "I dogodi se da govorah s njim, rekavši mu da ćemo, bude li poslušao riječi moje, živoga mi Gospoda, a i života mi mojega, isto tako ćemo, bude li poslušao riječi naše, poštedjeti život njegov.",
                "33": "I rekoh mu, i to prisegom, da se ne mora bojati; da će biti slobodan čovjek poput nas bude li sišao u divljinu s nama.",
                "34": "A uz to mu rekoh, govoreći: Zasigurno nam Gospod zapovjedi da učinimo ovo; pa zar nećemo biti marljivi u obdržavanju zapovijedi Gospodnjih? Zato, siđeš li u divljinu k ocu mome, imat ćeš mjesto kod nas.",
                "35": "I dogodi se da se Zoram ohrabri na riječi koje izrekoh. Evo, Zoram bijaše ime sluzi; i on obeća da će sići u divljinu k ocu našemu. Da, a i prisegnu nam da će ostati s nama od tada nadalje.",
                "36": "Evo, mi željasmo da on ostane s nama radi toga da Židovi ne bi doznali o našem bijegu u divljinu, kako ne bi pošli u potjeru za nama i uništili nas.",
                "37": "I dogodi se, kad nam Zoram prisegnu, naš strah gledom na njega nestade.",
                "38": "I dogodi se da mi uzesmo mjedene ploče i slugu Labanova, te otiđosmo u divljinu i otputovasmo k šatoru oca našega."
            },
            "5": {
                "1": "I dogodi se, nakon što siđosmo u divljinu k ocu svome, gle, on se ispuni radošću, a i majka moja, Sarija, bijaše silno radosna, jer ona uistinu tugovaše zbog nas.",
                "2": "Jer ona držaše da poginusmo u divljini, a uz to prigovaraše ocu mome, kazavši mu da je vidovnjak, govoreći: Gle, izveo si nas iz zemlje baštine naše, i sinova mojih nema više, a mi ginemo u divljini.",
                "3": "I takvim jezikom majka moja prigovaraše ocu mome.",
                "4": "I dogodi se da joj otac moj prozbori, govoreći: Znadem da sam vidovnjak; jer da ne vidjeh ono što je Božje u viđenju, ne bih spoznao dobrotu Božju, nego bih ostao u području Jeruzalema i poginuo bih s braćom svojom.",
                "5": "No gle, ja stekoh zemlju obećanu, i u svemu se tome radujem, da, i znadem da će Gospod izbaviti sinove moje iz ruku Labanovih, i dovesti ih opet k nama dolje u divljinu.",
                "6": "I takvim je jezikom otac moj, Lehi, tješio majku moju, Sariju, gledom na nas, dok se mi uspinjasmo divljinom u zemlju jeruzalemsku, kako bismo se domogli zapisa o Židovima.",
                "7": "I kad se vratismo u šator oca moga, gle, radost njihova bijaše potpuna i majka se moja utješi.",
                "8": "I ona prozbori, govoreći: Sad znadem zasigurno da Gospod zapovjedi mužu mome da pobjegne u divljinu; da, a i znadem zasigurno da je Gospod zaštitio sinove moje, i izbavio ih iz ruku Labanovih, te im dao moć kojom bi mogli izvršiti ono što im Gospod zapovjedi. I takvim jezikom ona govoraše.",
                "9": "I dogodi se da se oni silno radovahu, te prinesoše žrtvu i paljenice Gospodu; i davahu zahvale Bogu Izraelovu.",
                "10": "I nakon što dadoše zahvale Bogu Izraelovu, otac moj, Lehi, uze zapise koji bijahu urezani na mjedenim pločama, te ih istraživaše od početka.",
                "11": "I on vidje da oni sadržavahu pet knjiga Mojsijevih, koje davahu izvješće o stvaranju svijeta, i također o Adamu i Evi, koji bijahu naši praroditelji;",
                "12": "A i zapis o Židovima od početka, pa sve do začetka vladavine Sidkije, kralja judejskoga;",
                "13": "A i proroštva svetih proroka, od početka, pa sve do začetka vladavine Sidkije, a i mnoga proroštva koja izrekoše usta Jeremijina.",
                "14": "I dogodi se da otac moj, Lehi, također pronađe na mjedenim pločama rodoslovlje otaca svojih; stoga sazna da je on potomak Josipa; da, i to onoga Josipa koji bijaše sin Jakovljev, koji bijaše prodan u Egipat, i koji bijaše sačuvan rukom Gospodnjom, kako bi mogao sačuvati oca svoga, Jakova, i sav dom njegov da ne izgine od gladi.",
                "15": "A taj isti Bog, koji ih sačuva, izvede ih također iz sužanjstva i iz zemlje Egipta.",
                "16": "I tako otac moj, Lehi, otkri rodoslovlje otaca svojih. A Laban također bijaše potomak Josipov, stoga on i oci njegovi vođahu zapise.",
                "17": "I evo, kad otac moj vidje sve to, ispuni se Duhom, te poče prorokovati o potomstvu svojemu —",
                "18": "Da će te mjedene ploče doći do svakog naroda, plemena, jezika i puka koji je od potomstva njegova.",
                "19": "Dakle, on reče da te mjedene ploče neće nikada propasti; niti će ikad potamnjeti s vremenom. I on prorokovaše mnogo toga o potomstvu svomu.",
                "20": "I dogodi se, do tada ja i otac moj obdržasmo zapovijedi koje nam Gospod bijaše zapovjedio.",
                "21": "I domogosmo se zapisa, što nam Gospod zapovijedi, i istraživasmo ih i pronađosmo da bijahu poželjni; da, i to od velike vrijednosti za nas, tako da mogasmo sačuvati zapovijedi Gospodnje za djecu svoju.",
                "22": "Stoga bijaše mudrost u Gospodu da ih ponesemo sa sobom, dok putovasmo divljinom prema zemlji obećanoj."
            },
            "6": {
                "1": "A sad ja, Nefi, ne dajem rodoslovlje otaca svojih u ovome dijelu zapisa svoga, niti ću ga ikada dati kasnije na ovim pločama koje pišem; jer ono je dano u zapisu što ga otac moj vođaše, stoga, ne zapisujem ga u ovom djelu.",
                "2": "Jer dostatno mi je reći da smo mi potomci Josipovi.",
                "3": "I nije mi važno da budem iscrpan dajući cjelovito izvješće o svim stvarima oca mojega, jer one ne mogu biti zapisane na ovim pločama, jer želim prostora kako bih mogao pisati o onome što je Božje.",
                "4": "Jer punina je nakane moje da uvjerim ljude da dođu Bogu Abrahamovu, i Bogu Izakovu, i Bogu Jakovljevu, te budu spašeni.",
                "5": "Stoga, ono što je ugodno svijetu ne zapisujem, nego ono što je ugodno Bogu i onima koji nisu od svijeta.",
                "6": "Stoga, dat ću zapovijed potomstvu svojemu da ne popunjuje ove ploče onim što nije od vrijednosti za djecu ljudsku."
            },
            "7": {
                "1": "I evo, htio bih da znate, nakon što otac moj, Lehi, okonča prorokovati o potomstvu svojemu, dogodi se da mu Gospod prozbori opet, govoreći kako nije prikladno za nj, Lehija, da vodi u divljinu obitelj svoju samu; već da sinovi njegovi trebaju uzeti kćeri za žene, kako bi mogli podići potomstvo za Gospoda u zemlji obećanoj.",
                "2": "I dogodi se, Gospod mu zapovjedi da se ja, Nefi, i braća moja, opet vratimo u zemlju jeruzalemsku, i dovedemo Jišmaela i njegovu obitelj dolje u divljinu.",
                "3": "I dogodi se da ja, Nefi, opet s braćom svojom krenuh u divljinu da uziđemo u Jeruzalem.",
                "4": "I dogodi se da mi uziđosmo u kuću Jišmaelovu, i stekosmo naklonost u očima Jišmaelovim, toliko da mu govorasmo riječi Gospodnje.",
                "5": "I dogodi se da Gospod smekša srce Jišmaela, a i doma njegova, toliko da oni krenuše na put svoj s nama dolje u divljinu do šatora oca našega.",
                "6": "I dogodi se, dok putovasmo divljinom, gle, Laman i Lemuel, i dvije od kćeri Jišmaelovih, te dva sina Jišmaelova i njihove obitelji, pobuniše se protiv nas; da, protiv mene, Nefija, i Sama, i oca svojega, Jišmaela, i žene njegove te tri druge kćeri njegove.",
                "7": "I dogodi se, u toj se pobuni oni zaželješe vratiti u zemlju jeruzalemsku.",
                "8": "I evo ja, Nefi, jer bijah ražalošćen zbog tvrdoće srdaca njihovih, zato prozborih njima govoreći, da, i to Lamanu i Lemuelu: Gle, vi ste moja starija braća, pa kako to da ste tako tvrdi u srcima svojim, i tako zaslijepljeni u umovima svojim, pa trebate da vam ja, mlađi brat vaš, moram govoriti, da, i pružati vam primjer?",
                "9": "Kako to da ne poslušaste riječ Gospodnju?",
                "10": "Kako to da zaboraviste kako vidjeste anđela Gospodnjega?",
                "11": "Da, i kako to da zaboraviste koja velika djela Gospod učini za nas, izbavivši nas iz ruku Labanovih, a i da se domogosmo zapisa?",
                "12": "Da, i kako to da zaboraviste kako Gospod može učiniti sve prema volji svojoj, za djecu ljudsku, bude li tako da oni oživotvore vjeru u nj? Stoga, budimo mu vjerni.",
                "13": "A budemo li mu vjerni, steći ćemo zemlju obećanu; i spoznat ćete u nekom budućem razdoblju da će se riječ Gospodnja o uništenju Jeruzalema ispuniti; jer sve se ono što Gospod reče gledom na uništenje Jeruzalema mora ispuniti.",
                "14": "Jer gle, Duh se Gospodnji prestaje uskoro truditi oko njih; jer gle, oni odbaciše proroke, a Jeremiju baciše u tamnicu. I nastojahu oduzeti život ocu mome, toliko da ga protjeraše iz zemlje.",
                "15": "Evo gle, kažem vam, budete li se vratili u Jeruzalem, vi ćete također poginuti s njima. A sad, imate li izbor, uziđite u zemlju, i sjetite se riječi koje vam govorim da ćete, pođete li, vi također poginuti; naime, tako me Duh Gospodnji nagoni da govorim.",
                "16": "I dogodi se, kad ja, Nefi, izgovorih te riječi braći svojoj, oni se rasrdiše na me. I dogodi se da oni staviše ruke svoje na me, jer gle, bijahu silno gnjevni, i svezaše me konopcima, jer mi nastojahu oduzeti život, tako da me ostave u divljini kako bi me prožderale divlje zvijeri.",
                "17": "No dogodi se da se ja pomolih Gospodu, govoreći: O Gospode, u skladu s vjerom mojom u te, hoćeš li me izbaviti iz ruku braće moje; da, podaj mi snage da mogu raskinuti ove uze kojima sam vezan.",
                "18": "I dogodi se, kad izgovorih te riječi, gle, uze se odriješiše s mojih ruku i stopala, i ja ustadoh pred braćom svojom, i govorah im ponovno.",
                "19": "I dogodi se da se oni rasrdiše na me ponovno, i nastojahu staviti ruke na me; no gle, jedna od kćeri Jišmaelovih, da, a i majka njezina, te jedan od sinova Jišmaelovih, preklinjahu braću moju toliko da smekšaše srca njihova; te oni odustaše od pokušavanja da mi oduzmu život.",
                "20": "I dogodi se da oni bijahu žalosni zbog opačine svoje, toliko da se pokloniše preda mnom, i preklinjahu me da im oprostim ono što bijahu učinili protiv mene.",
                "21": "I dogodi se da im ja iskreno oprostih sve što bijahu učinili, te ih usrdno potaknuh da se pomole Gospodu Bogu svojemu za oprost. I dogodi se da oni učiniše tako. I nakon što bijahu dovršili molitvu Gospodu, mi ponovno nastavismo putovanje svoje prema šatoru oca našega.",
                "22": "I dogodi se da mi siđosmo do šatora oca našega. I nakon što ja i braća moja te sav dom Jišmaelov bijasmo sišli do šatora oca moga, oni dadoše zahvale Gospodu Bogu svojemu; te mu prinesoše žrtvu i paljenice."
            },
            "8": {
                "1": "I dogodi se da mi sabrasmo raznoliko sjemenje svake vrste, i žitarice svake vrste, a i sjemenke voća svake vrste.",
                "2": "I dogodi se, dok se otac moj zadržavaše u divljini, on nam prozbori, govoreći: Gle, usnih san; ili, drugim riječima, vidjeh viđenje.",
                "3": "I gle, zbog onoga što vidjeh, imam razloga radovati se u Gospodu zbog Nefija, a i zbog Sama; jer imam razloga držati da će oni, kao i mnogi od potomstva njihova, biti spašeni.",
                "4": "No gle, Lamane i Lemuele, plašim se silno zbog vas; jer gle, sjećam se da vidjeh u svom snu mračnu i sumornu divljinu.",
                "5": "I dogodi se da vidjeh čovjeka, a on bijaše odjeven u bijelu haljinu; i dođe on te stade preda me.",
                "6": "I dogodi se da mi on progovori i naloži mi da ga pratim.",
                "7": "I dogodi se, dok ga pratih, opazih da se nalazim u mračnoj i sumornoj pustoši.",
                "8": "I nakon što putovah mnoge sate u tami, počeh se moliti Gospodu da mi iskaže milosrđe, u skladu s mnoštvom nježnih milosrđa svojih.",
                "9": "I dogodi se, nakon što se pomolih Gospodu, ugledah veliko i prostrano polje.",
                "10": "I dogodi se da ugledah stablo, čiji plod bijaše poželjan da nekoga usreći.",
                "11": "I dogodi se da ja pođoh i blagovah od ploda njegova; i opazih da bijaše najslađi od svega što ikada prije okusih. Da, i opazih da plod njegov bijaše bijel, nadmašivši svaku bjelinu što je ikada vidjeh.",
                "12": "I kad blagovah od ploda njegova, on ispuni dušu moju silno velikom radošću; stoga poželjeh da i obitelj moja blaguje od njega; jer znadoh da on bijaše poželjniji od svih drugih plodova.",
                "13": "I kad svrnuh pogled svoj unaokolo, ne bih li možda otkrio i obitelj svoju, ugledah rijeku vodenu; i ona je tekla pored, i bijaše blizu stabla s kojega blagovah ploda.",
                "14": "I pogledah da otkrijem odakle dolazi; i ugledah izvor njezin malo podalje, a na izvoru njezinu ugledah majku vašu Sariju, i Sama, i Nefija; i oni stajahu kao da ne znaju kamo trebaju poći.",
                "15": "I dogodi se da im mahnuh; i također im rekoh jakim glasom da priđu k meni, i blaguju od ploda, koji bijaše poželjniji od svih drugih plodova.",
                "16": "I dogodi se da oni priđoše k meni te također blagovahu od ploda.",
                "17": "I dogodi se, željah da Laman i Lemuel također dođu i blaguju od ploda; stoga svrnuh pogled svoj prema izvoru rijeke, ne bih li ih možda ugledao.",
                "18": "I dogodi se da ih ugledah, no oni odbiše prići k meni i blagovati od ploda.",
                "19": "I ja ugledah željeznu šipku, i ona se protezaše duž obale rijeke, i vođaše do stabla pokraj kojega stajah.",
                "20": "A ugledah i tijesnu i uzanu stazu, koja iđaše usporedo sa željeznom šipkom, i to do stabla pokraj kojega stajah; i također vođaše pored izvora rijeke ka veliku i prostranu polju, kao da ono bijaše svijet.",
                "21": "I vidjeh bezbrojna mnoštva ljudi, od kojih se mnogi probijahu naprijed, da bi se mogli domoći staze koja vođaše ka stablu pokraj kojega stajah.",
                "22": "I dogodi se da oni istupiše naprijed i krenuše stazom koja vođaše do stabla.",
                "23": "I dogodi se da nastade tamna magluština; da, i to silno velika tamna magluština, tolika da oni koji krenuše stazom izgubiše svoj pravac, te odlutaše i izgubiše se.",
                "24": "I dogodi se da ugledah druge kako se probijaju naprijed, i oni istupiše naprijed te se uhvatiše za kraj željezne šipke; i probijahu se naprijed kroz tamnu magluštinu, prianjajući uz željeznu šipku, sve dok ne istupiše naprijed i ne blagovahu od ploda sa stabla.",
                "25": "I nakon što blagovahu od ploda sa stabla, svrnuše pogled svoj naokolo kao da se posramiše.",
                "26": "I ja također svrnuh pogled svoj unaokolo, i ugledah, na drugoj strani rijeke vodene, veliku i prostranu zgradu; i ona stajaše kao da bijaše u zraku, visoko nad zemljom.",
                "27": "A ona bijaše ispunjena ljudima, i starima i mladima, i muškarcima i ženama; i njihov način odijevanja bijaše veoma otmjen; i oni se rugahu i upirahu prst svoj prema onima koji priđoše i blagovahu od ploda.",
                "28": "I nakon što blagovahu od ploda, bijahu posramljeni zbog onih koji im se podrugivahu, te otpadoše na zabranjene staze i izgubiše se.",
                "29": "A sad ja, Nefi, ne govorim sve riječi oca svojega.",
                "30": "No, da budem kratak u pisanju, gle, on vidje druga mnoštva kako se probijaju naprijed; i oni dođoše i uhvatiše se za kraj željezne šipke; i probijahu sebi put naprijed, neprestance se držeći čvrsto željezne šipke, sve dok ne istupiše naprijed i ne popadaše te blagovahu od ploda sa stabla.",
                "31": "I on također vidje druga mnoštva kako tapaju na svome putu prema onoj velikoj i prostranoj zgradi.",
                "32": "I dogodi se da se mnogi utopiše u dubinama rijeke; i mnogi se izgubiše iz vida njegova, lutajući stranputicama.",
                "33": "I veliko bijaše mnoštvo koje ulažaše u onu čudnu zgradu. A nakon što uđoše u onu zgradu, oni upriješe prst poruge na me i na one koji također kušahu od ploda; no mi im ne poklonismo pažnju.",
                "34": "To su riječi oca mojega: Naime, svi koji im pažnju pokloniše, otpadoše.",
                "35": "A Laman i Lemuel ne blagovahu od ploda, reče otac moj.",
                "36": "I dogodi se, nakon što otac moj izgovori sve riječi svoga sna ili viđenja, kojih bijaše mnogo, reče nam, zbog onog što vidje u viđenju, on se silno poboja za Lamana i Lemuela; da, poboja se da oni ne bi bili izbačeni iz nazočnosti Gospodnje.",
                "37": "I on ih poticaše tada sa svim čuvstvom nježna roditelja, da poslušaju riječi njegove, ne bi li im možda Gospod bio milosrdan, i ne odbacio ih; da, otac im moj propovijedaše.",
                "38": "A nakon što im bijaše propovijedao, i uz to im prorokovao o mnogo čemu, pozove ih da obdržavaju zapovijedi Gospodnje; te im prestade govoriti."
            },
            "9": {
                "1": "I sve ovo otac moj vidje, i ču, i govoraše, dok boravljaše u šatoru, u dolini Lemuel, a i još mnogo više toga, što ne može biti zapisano na ovim pločama.",
                "2": "I evo, kako rekoh gledom na ove ploče, gle, to nisu ploče na kojima izrađujem cjelovito izvješće o povijesti naroda svojega; jer pločama na kojima izrađujem cjelovito izvješće o narodu svojemu dadoh ime Nefijeve; stoga, one se nazivaju Ploče Nefijeve, po mom vlastitom imenu; a ove ploče također se nazivaju Ploče Nefijeve.",
                "3": "Ipak, primih zapovijed od Gospoda da izradim ove ploče, za posebnu svrhu, kako bi na njima bilo izvješće urezano o službeništvu naroda mojega.",
                "4": "Na drugim pločama treba biti urezano izvješće o vladavini kraljeva, te ratovima i sukobima naroda mojega; stoga su ove ploče većim dijelom o službeništvu; a druge su ploče većim dijelom o vladavini kraljeva te ratovima i sukobima naroda mojega.",
                "5": "Dakle, Gospod zapovjedi meni da izradim ove ploče za mudru svrhu znanu njemu, a tu svrhu ja ne poznajem.",
                "6": "No Gospod poznaje sve od početka; stoga, on pripravlja put da se izvrše sva djela njegova među djecom ljudskom; jer gle, on ima svu moć te može ispuniti sve riječi svoje. I tako to jest. Amen."
            },
            "10": {
                "1": "I sad ja, Nefi, nastavljam davati izvješće na ovim pločama o postupcima svojim, te vladavini i službeništvu svojemu; dakle, da bih nastavio svoje izvješće, moram govoriti ponešto o djelima oca svojega, a i braće svoje također.",
                "2": "Jer gle, dogodi se nakon što otac moj okonča govoriti riječi svoga sna, i također ih usrdno poticati da budu marljivi u svemu, on im govoraše o Židovima —",
                "3": "Da nakon što budu uništeni, pa i taj moćni grad Jeruzalem, i mnogi budu odvedeni zasužnjeni u Babilon, prema vremenu od Gospoda utvrđenomu, vratit će se ponovno, da, bit će vraćeni natrag iz sužanjstva; i nakon što budu vraćeni natrag iz sužanjstva, posjedovat će opet zemlju baštine svoje.",
                "4": "Da, šest stotina godina otkako otac moj napusti Jeruzalem nekog će proroka Gospod Bog podignuti među Židovima — i to nekog Mesiju, ili, drugim riječima, nekog Spasitelja svijeta.",
                "5": "I on također govoraše o prorocima, kako li ih velik broj posvjedoči o tome, gledom na toga Mesiju, o kojemu on govoraše, ili toga Otkupitelja svijeta.",
                "6": "Dakle, sav ljudski rod bijaše u izgubljenom i palome stanju, i zauvijek će biti ne osloni li se na toga Otkupitelja.",
                "7": "I on govoraše također o jednome proroku koji će doći prije Mesije, da pripravi put Gospodnji —",
                "8": "Da, štoviše, on će poći i vikati u divljini: Pripravite put Gospodnji, i poravnajte mu staze; jer stoji jedan među vama koga vi ne poznajete; i on je moćniji od mene, čiju svezu na obući nisam dostojan odriješiti. I mnogo govoraše otac moj o tome.",
                "9": "I otac moj reče da će on krstiti u Betabari, s onu stranu Jordana; i također reče da će krstiti vodom; štoviše, da će krstiti Mesiju vodom.",
                "10": "I nakon što krsti Mesiju vodom, vidjet će i dati svjedočanstvo da je krstio Jaganjca Božjeg, koji će odnijeti grijehe svijeta.",
                "11": "I dogodi se, nakon što otac moj izgovori ove riječi, on govoraše braći mojoj o evanđelju koje će se propovijedati među Židovima, i također o propadanju Židova u nevjeru. I nakon što oni budu pogubili Mesiju, koji će doći, i nakon što on bude pogubljen, ustat će od mrtvih, i očitovat će se, po Duhu Svetomu, poganima.",
                "12": "Da, štoviše, otac moj govoraše mnogo o poganima, i također o domu Izraelovu, da će oni biti uspoređeni s maslinom, čije će grane biti odlomljene i biti raspršene po svemu licu zemaljskom.",
                "13": "Stoga, reče on, mora svakako biti da kao jedno tijelo budemo odvedeni u zemlju obećanu, te da se ispuni riječ Gospodnja, da ćemo biti raspršeni po svemu licu zemaljskom.",
                "14": "I nakon što dom Izraelov bude raspršen, bit će sabrani ponovno; ili ukratko, nakon što pogani prime puninu evanđelja, naravne grane masline, ili ostaci doma Izraelova, bit će pricijepljeni, to jest, doći će do spoznaje o pravome Mesiji, Gospodu svomu i Otkupitelju svomu.",
                "15": "I takvim jezikom otac moj prorokovaše i govoraše braći mojoj, a i mnogo više toga što ne zapisujem u ovu knjigu; jer zapisah onoliko od toga koliko bijaše prikladno za mene u drugu knjigu svoju.",
                "16": "I sve to, o čemu govorah, bijaše učinjeno dok otac moj boravljaše u šatoru u dolini Lemuel.",
                "17": "I dogodi se, nakon što ja, Nefi, čuvši sve riječi oca svojega, gledom na ono što on vidje u viđenju, a i ono što govoraše moću Duha Svetoga, moću koju primi vjerom u Sina Božjega — a Sin je Božji Mesija koji će doći — ja, Nefi, također željah da mogu vidjeti, i čuti, i znati o tome, moću Duha Svetoga, koji je dar Božji svima onima koji ga marljivo traže, kako u drevnim vremenima, tako i u vrijeme kada će se on očitovati djeci ljudskoj.",
                "18": "Jer on je isti jučer, danas, i zauvijek; i put je pripravljen za sve ljude od postanka svijeta, bude li tako da se pokaju i dođu k njemu.",
                "19": "Jer, onaj koji marljivo traži, naći će; i otajstva Božja bit će im razotkrivena moću Duha Svetoga, u ovim vremenima kako i u drevnim vremenima, i kako u drevnim vremenima tako i u vremenima koja će doći; stoga, tijek je Gospodnji jedan vječiti slijed.",
                "20": "Zato sjeti se, o čovječe, za sve čine svoje bit ćeš doveden pred sud.",
                "21": "Stoga, ako si nastojao postupati opako u danima kušnje svoje, tada si proglašen nečistim pred sudačkom stolicom Božjom, a ništa nečisto ne može prebivati s Bogom; stoga, moraš biti odbačen zauvijek.",
                "22": "A Duh Sveti daje ovlast da trebam govoriti ove riječi, i ne zadržati ih za sebe."
            },
            "11": {
                "1": "Jer dogodi se, nakon što zaželjeh doznati ono što otac moj vidje, a vjerujući da mi Gospod može to otkriti, dok sam sjedio pomno razmišljajući u srcu svome, bijah ponesen u Duhu Gospodnjem, da, na veoma visoku goru, koju nikad prije ne vidjeh i na koju nikad prije ne stupih nogom.",
                "2": "I Duh mi reče: Gle, što želiš?",
                "3": "I ja rekoh: Želim vidjeti ono što otac moj vidje.",
                "4": "I Duh mi reče: Vjeruješ li da otac tvoj vidje stablo o kojemu govoraše?",
                "5": "I ja rekoh: Da, znadeš da vjerujem svim riječima oca svojega.",
                "6": "I kad izgovorih ove riječi, Duh povika jakim glasom, govoreći: Hosana Gospodu, svevišnjem Bogu; jer on je Bog nad svom zemljom, da, i to vrhu svega. I blagoslovljen si ti, Nefi, jer vjeruješ u Sina svevišnjeg Boga; stoga, vidjet ćeš ono što si zaželio.",
                "7": "I gle, ovo će ti biti dano kao znak, nakon što budeš vidio stablo što rađaše plodom kojega otac tvoj okusi, ugledat ćeš i čovjeka gdje silazi s neba i o njemu ćeš se osvjedočiti; i nakon što se o njemu osvjedočiš, posvjedočit ćeš da je to Sin Božji.",
                "8": "I dogodi se da mi Duh reče: Gledaj! I ja pogledah te vidjeh stablo; i ono bijaše poput stabla koje otac moj vidje, a ljepota njegova bijaše daleko iznad, da, vrhu svake ljepote; a bjelina njegova nadmašivaše bjelinu snježna nanosa.",
                "9": "I dogodi se, nakon što vidjeh stablo, rekoh Duhu: Vidim da mi ti pokaza stablo koje je dragocjenije od svega.",
                "10": "A on mi reče: Što želiš?",
                "11": "A ja mu rekoh: Znati tumačenje o njemu — jer govorah mu kao što čovjek govori; jer opazih da bijaše u obličju čovjeka; no ipak, znadoh da to bijaše Duh Gospodnji; i on mi govoraše kao što jedan čovjek govori s drugim.",
                "12": "I dogodi se da mi on reče: Gledaj! I ja pogledah kako bih ga ugledao, a ne vidjeh ga, jer on bijaše otišao iz nazočnosti moje.",
                "13": "I dogodi se da ja pogledah i vidjeh moćni grad Jeruzalem, a i druge gradove. I vidjeh grad Nazaret; a u gradu Nazaretu vidjeh djevicu, a ona bijaše prekrasna i bijela.",
                "14": "I dogodi se da vidjeh kako se nebesa otvoriše; i anđeo siđe dolje te stade preda me; i reče mi: Nefi, što vidiš?",
                "15": "A ja mu rekoh: Djevicu, najljepšu i najkrasniju od svih drugih djevica.",
                "16": "I on mi reče: Razumiješ li ti milostivi silazak Božji?",
                "17": "A ja mu rekoh: Znam da on ljubi djecu svoju; ipak, ne poznajem značenje svega.",
                "18": "I on mi reče: Gle, djevica koju vidiš majka je Sina Božjega po tijelu.",
                "19": "I dogodi se da vidjeh kako ona bijaše ponesena u Duhu; i nakon što bijaše ponesena u Duhu neko vrijeme, anđeo mi prozbori, govoreći: Gledaj!",
                "20": "I ja pogledah te opet vidjeh djevicu, kako nosi dijete u svom naručju.",
                "21": "I anđeo mi reče: Promotri Jaganjca Božjega, da, i to Sina Vječnoga Oca! Znadeš li značenje stabla koje otac tvoj vidje?",
                "22": "A ja mu odgovorih, govoreći: Da, ono je ljubav Božja, koja se izlijeva posvuda u srca djece ljudske; stoga, ona je najpoželjnija od svega.",
                "23": "I on mi prozbori, govoreći: Da, i najveća radost duši.",
                "24": "I nakon što bijaše izgovorio ove riječi, on mi reče: Gledaj! I ja pogledah, te vidjeh Sina Božjega kako ide među djecu ljudsku; i vidjeh mnoge kako padaju pred noge njegove i klanjaju mu se.",
                "25": "I dogodi se da vidjeh kako željezna šipka, koju otac moj bijaše vidio, bijaše riječ Božja, što vođaše k izvoru živih voda, ili drugim riječima k stablu života; a te vode predstavljaju ljubav Božju; i također vidjeh da stablo života predstavljaše ljubav Božju.",
                "26": "I anđeo mi reče opet: Pogledaj i promotri milostivi silazak Božji!",
                "27": "I ja pogledah te vidjeh Otkupitelja svijeta, o kome otac moj bijaše govorio; a vidjeh također i proroka koji će pripraviti put pred njim. I Jaganjac Božji istupi te bi od njega kršten; i nakon što bi kršten, ja vidjeh kako se nebesa otvoriše i Duha Svetoga kako siđe s neba i osta na njemu u obličju goluba.",
                "28": "I vidjeh da on iđaše poslužujući narodu u moći i velikoj slavi; i mnoštva se sabraše zajedno da ga čuju; i vidjeh da ga izbaciše iz sredine svoje.",
                "29": "A vidjeh također dvanaestoricu drugih kako ga slijede. I dogodi se da oni bijahu odneseni u Duhu ispred lica moga, te ih više ne vidjeh.",
                "30": "I dogodi se da mi anđeo prozbori ponovno, govoreći: Gledaj! I ja pogledah te vidjeh kako se nebesa otvoriše ponovno, i vidjeh anđele kako silaze k djeci ljudskoj; i oni im posluživahu.",
                "31": "I on mi prozbori ponovno, govoreći: Gledaj! I ja pogledah te vidjeh Jaganjca Božjega kako ide među djecu ljudsku. I vidjeh mnoštva ljudi koji bijahu bolesni i koje su mučila svakovrsna oboljenja, i đavli i nečisti dusi; i anđeo govoraše i pokaza mi sve to. A oni bijahu iscjeljivani moću Jaganjca Božjega; a đavli i nečisti dusi bijahu istjerivani.",
                "32": "I dogodi se da mi anđeo prozbori ponovno, govoreći: Gledaj! I ja pogledah te spazih Jaganjca Božjega, kako ga ljudi uhvatiše; da, svijet osudi Sina vječnoga Boga; a ja vidjeh i svjedočim.",
                "33": "I ja, Nefi, vidjeh da on bijaše uzdignut na križ i pogubljen za grijehe svijeta.",
                "34": "I nakon što bijaše pogubljen, ja vidjeh mnoštva zemaljska kako se sabraše zajedno za borbu protiv apostola Jaganjčevih; naime, tako dvanaestoricu nazivaše anđeo Gospodnji.",
                "35": "I mnoštvo se zemaljsko okupi zajedno; i ja opazih da oni bijahu u velikoj i prostranoj zgradi, poput zgrade koju otac moj vidje. I anđeo Gospodnji prozbori mi ponovno, govoreći: Pogledaj svijet i mudrost njegovu; da, pogledaj kako se dom Izraelov sabrao za borbu protiv dvanaestorice apostola Jaganjčevih.",
                "36": "I dogodi se, ja vidjeh i svjedočim da velika i prostrana zgrada bijaše oholost svijeta; i ona pade, i pad njezin bijaše veoma strašan. I anđeo Gospodnji prozbori mi ponovno, govoreći: Takvo će biti uništenje svakog naroda, plemena, jezika i puka koji se bude borio protiv dvanaestorice apostola Jaganjčevih."
            },
            "12": {
                "1": "I dogodi se da mi anđeo reče: Pogledaj i promotri potomstvo svoje, a i potomstvo braće svoje. I ja pogledah te promotrih zemlju obećanu; i promotrih mnoštva ljudi, da, kao da ih bijaše brojem koliko i pijeska morskoga.",
                "2": "I dogodi se da vidjeh mnoštva sabrana zajedno za boj, jedna protiv drugih; i vidjeh ratove, i glasine o ratovima, i velike pokolje mačem među narodom svojim.",
                "3": "I dogodi se da vidjeh mnoge naraštaje kako nestaju na način koji uzrokovaše ratovi i sukobi u zemlji; i vidjeh mnoge gradove, da, i to tolike da ih ne izbrojah.",
                "4": "I dogodi se da vidjeh tamnu magluštinu na licu zemlje obećane; i vidjeh munje, i čuh gromove, i potrese, i svakovrsne zastrašujuće buke; i vidjeh zemlju i stijene kako pucaju; i vidjeh planine gdje se raspadaju na komade; i vidjeh ravni zemaljske kako se raspukoše; i vidjeh mnoge gradove kako potonuše; i vidjeh mnoge kako izgorješe u vatri; i vidjeh mnoge kako se srušiše na zemlju zbog trešnje njezine.",
                "5": "I dogodi se, nakon što vidjeh ovo, ugledah tamnu sumaglicu, kako se raspršuje s lica zemaljskoga; i gle, ugledah mnoštva koja ne padoše zbog velikih i strašnih sudova Gospodnjih.",
                "6": "I vidjeh kako se nebesa otvoriše, i Jaganjca Božjega kako silazi s neba; i on siđe dolje te im se pokaza.",
                "7": "I također vidjeh te svjedočim da Duh Sveti siđe na dvanaest drugih; i oni bijahu zaređeni od Boga, i izabrani.",
                "8": "I anđeo mi prozbori, govoreći: Promotri dvanaestoricu učenika Jaganjčevih, koji su izabrani da poslužuju potomstvu tvome.",
                "9": "I on mi reče: Sjećaš li se dvanaestorice apostola Jaganjčevih? Gle, to su oni koji će suditi dvanaesterim plemenima Izraelovim; stoga, oni će suditi dvanaestorici službenika iz potomstva tvojega, jer vi ste iz doma Izraelova.",
                "10": "A ovih dvanaest službenika koje vidiš sudit će potomstvu tvojemu. I gle, oni su pravedni zauvijek; jer su zbog vjere njihove u Jaganjca Božjega haljine njihove obijeljene u krvi njegovoj.",
                "11": "I anđeo mi reče: Gledaj! I ja pogledah te vidjeh kako tri naraštaja prolaze u pravednosti; i haljine njihove bijahu bijele, i to poput one Jaganjca Božjega. I anđeo mi reče: Ovi su obijeljeni u krvi Jaganjčevoj, zbog vjere svoje u njega.",
                "12": "I ja, Nefi, također vidjeh mnoge od četvrtoga naraštaja koji preminuše u pravednosti.",
                "13": "I dogodi se da vidjeh mnoštva zemaljska sabrana zajedno.",
                "14": "I anđeo mi reče: Promotri potomstvo svoje, a i potomstvo braće svoje.",
                "15": "I dogodi se da ja pogledah te vidjeh narod potomstva svojega sabran zajedno u mnoštvima protiv potomstva braće moje; i oni se sabraše zajedno za boj.",
                "16": "I anđeo mi prozbori, govoreći: Promotri izvor prljave vode što ga otac tvoj vidje; da, i to rijeke o kojoj on govoraše; a dubine su njezine dubine pakla.",
                "17": "A tamne magluštine napasti su đavlove, koje zasljepljuju oči i otvrdnjuju srca djece ljudske, te ih odvode na široke ceste, tako da propadaju i postaju izgubljeni.",
                "18": "A velika i prostrana zgrada, koju otac tvoj vidje, predstavlja tašte zamisli i oholost djece ljudske. A dijeli ih velik i strašan bezdan; da, i to riječ pravde Vječnoga Boga, i Mesije koji je Jaganjac Božji, o kome Duh Sveti svjedoči, od postanka svijeta do ovoga vremena, i od ovoga vremena nadalje i zauvijek.",
                "19": "I dok anđeo govoraše te riječi, ja pogledah i vidjeh da se potomstvo braće moje sukobljavaše s potomstvom mojim, prema riječi anđelovoj; i zbog oholosti potomstva mojega, te napasti đavlovih, vidjeh da potomstvo braće moje nadvlada narod potomstva mojega.",
                "20": "I dogodi se da pogledah i vidjeh narod potomstva braće svoje, kako on svlada potomstvo moje; i oni se kretahu u mnoštvima licem zemlje.",
                "21": "I vidjeh ih sabrane zajedno u mnoštvima; i vidjeh ratove i glasine o ratovima među njima; i u ratovima i glasinama o ratovima vidjeh kako mnogi naraštaji prolaze.",
                "22": "I anđeo mi reče: Gle, ovi će propasti u nevjeru.",
                "23": "I dogodi se da vidjeh kako oni, nakon što propadoše u nevjeru, postadoše taman, i mrzak, i prljav narod, pun dokonosti i svih vrsta odvratnosti."
            },
            "13": {
                "1": "I dogodi se da mi anđeo prozbori, govoreći: Gledaj! I ja pogledah te vidjeh mnoge narode i kraljevstva.",
                "2": "I anđeo mi reče: Što vidiš? A ja rekoh: Vidim mnoge narode i kraljevstva.",
                "3": "I on mi reče: To su narodi i kraljevstva pogana.",
                "4": "I dogodi se da vidjeh među narodima pogana osnutak velike crkve.",
                "5": "I anđeo mi reče: Promotri osnutak crkve koja je najodvratnija od svih drugih crkvi, koja ubija svece Božje, da, i muči ih i sputava ih, i podjarmljuje ih jarmom željeznim, i baca ih u sužanjstvo.",
                "6": "I dogodi se da vidjeh tu moćnu i odvratnu crkvu; i vidjeh đavla, da on bijaše osnivač njezin.",
                "7": "I također vidjeh zlato, i srebro, i svilu, i grimiz, i fino predeno platno i svakovrsnu skupocjenu odjeću; i vidjeh mnoge bludnice.",
                "8": "I anđeo mi prozbori, govoreći: Promotri zlato, i srebro, i svilu, i grimiz, i fino predeno platno, i skupocjenu odjeću, i bludnice, to su želje te moćne i odvratne crkve.",
                "9": "I također radi pohvale svijeta oni zatiru svece Božje, i bacaju ih u sužanjstvo.",
                "10": "I dogodi se da pogledah i vidjeh mnoge vode; i one razdvajahu pogane od potomstva braće moje.",
                "11": "I dogodi se da mi anđeo reče: Gle, gnjev je Božji na potomstvu braće tvoje.",
                "12": "I ja pogledah te vidjeh čovjeka među poganima, koji bijaše odijeljen od potomstva braće moje mnogim vodama; i vidjeh Duha Božjega, kako siđe i djelovaše na toga čovjeka; i on pođe na mnoge vode, sve do potomstva braće moje, koje bijaše u obećanoj zemlji.",
                "13": "I dogodi se da vidjeh Duha Božjega, kako djelovaše na druge pogane; i oni pođoše iz sužanjstva na mnoge vode.",
                "14": "I dogodi se da vidjeh silna mnoštva pogana u zemlji obećanoj; i vidjeh gnjev Božji, kako on bijaše na potomstvu braće moje; i oni bijahu raspršeni pred poganima i bijahu udareni.",
                "15": "I vidjeh Duha Gospodnjega, kako on bijaše na poganima, i oni napredovahu i domogoše se zemlje za baštinu svoju; i vidjeh da bijahu bijeli, te vrlo pristali i lijepi, poput naroda mojega prije nego što bijaše pobijen.",
                "16": "I dogodi se da ja, Nefi, vidjeh kako se pogani koji iziđoše iz sužanjstva poniziše pred Gospodom; i moć Gospodnja bijaše s njima.",
                "17": "I vidjeh da se njihovi roditelji pogani sabraše zajedno na vodama, i na suhu također, za boj protiv njih.",
                "18": "I vidjeh da moć Božja bijaše s njima, a i da gnjev Božji bijaše nad svima onima koji se sabraše za boj protiv njih.",
                "19": "I ja, Nefi, vidjeh da pogani koji iziđoše iz sužanjstva bijahu izbavljeni moću Božjom iz ruku svih drugih naroda.",
                "20": "I dogodi se da ja, Nefi, vidjeh kako oni napredovahu u zemlji; i vidjeh knjigu, i ona se raznosila među njima.",
                "21": "A anđeo mi reče: Znadeš li značenje knjige?",
                "22": "A ja mu rekoh: Ne znam.",
                "23": "I on reče: Gle, ona izlazi iz usta Židova. I ja je, Nefi, vidjeh; i on mi reče: Knjiga koju vidiš zapis je o Židovima, što sadrži saveze Gospodnje, koje on sklopi s domom Izraelovim; a sadržava također i mnoga od proroštava svetih proroka; i to je zapis poput ureza što su na mjedenim pločama, samo što ih nema toliko; ipak, on sadržava saveze Gospodnje, koje on sklopi s domom Izraelovim; stoga, on je od velike vrijednosti za pogane.",
                "24": "I anđeo mi Gospodnji reče: Ti vidje da knjiga iziđe iz usta Židova; a kad iziđe iz usta Židova, ona sadržavaše puninu evanđelja Gospodnjega, o kome dvanaestorica apostola svjedoče; a oni svjedoče u skladu s istinom koja je u Jaganjcu Božjemu.",
                "25": "Stoga, to odlazi od Židova k poganima u čistoći, u skladu s istinom koja je u Bogu.",
                "26": "I nakon što to otiđe rukom dvanaestorice apostola Jaganjčevih od Židova k poganima, ti vidiš osnutak te moćne i odvratne crkve, koja je najodvratnija od svih drugih crkvi; jer gle, oni ukloniše iz evanđelja Jaganjčeva mnoge dijelove koji su jasni i najdragocjeniji; i također mnoge saveze Gospodnje oni ukloniše.",
                "27": "A sve to učiniše da bi mogli izopačiti prave putove Gospodnje, da bi mogli zaslijepiti oči i otvrdnuti srca djece ljudske.",
                "28": "Stoga vidiš, nakon što knjiga bijaše prošla kroz ruke moćne i odvratne crkve, da je mnogo toga jasnoga i dragocjenoga uklonjeno iz knjige, a to je knjiga Jaganjca Božjega.",
                "29": "I nakon što to jasno i dragocjeno bijaše uklonjeno, ona odlazi k svim narodima pogana; a nakon što ona otiđe k svim narodima pogana, da, i to preko mnogih voda, koju ti vidje s poganima što iziđoše iz sužanjstva, ti vidiš da se — zbog mnogo toga jasnog i dragocjenog što bijaše uklonjeno iz knjige, što bijaše jasno za razumijevanje djeci ljudskoj, u skladu s jasnoćom koja je u Jaganjcu Božjemu — zbog ovoga što je uklonjeno iz evanđelja Jaganjčeva, silno veliko mnoštvo spotiče, da, toliko da Sotona ima veliku moć nad njima.",
                "30": "Ipak, vidiš da pogani koji iziđoše iz sužanjstva, i bijahu uzdignuti moću Božjom nad svim drugim narodima na licu zemlje koja je poizbor nad svim drugim zemljama, koja je zemlja za koju Gospod Bog sklopi savez s ocem tvojim da će je potomstvo njegovo imati za zemlju baštine svoje; stoga vidiš da Gospod Bog neće dopustiti da pogani posvema unište mješavinu potomstva tvojega, koje je među braćom tvojom.",
                "31": "Niti će dopustiti da pogani zatru potomstvo braće tvoje.",
                "32": "Niti će Gospod Bog dopustiti da pogani zauvijek ostanu u tom strašnom stanju zaslijepljenosti, u kojem vidiš da jesu, zbog jasnih i najdragocjenijih dijelova evanđelja Jaganjčeva što ih uskraćivaše ona odvratna crkva, čiji osnutak ti vidje.",
                "33": "Stoga kaže Jaganjac Božji: Bit ću milosrdan poganima, te ću pohoditi ostatak doma Izraelova velikim sudom.",
                "34": "I dogodi se da mi anđeo Gospodnji prozbori, govoreći: Gle, govori Jaganjac Božji, nakon što pohodim ostatak doma Izraelova — a ovaj ostatak o kojem govorim jest potomstvo oca tvojega — stoga, nakon što ih budem pohodio sudom i udario ih rukom pogana, i nakon što se pogani spotaknu silno, zbog najjasnijih i najdragocjenijih dijelova evanđelja Jaganjčeva što ih uskraćivaše ona odvratna crkva, koja je majka bludnicā, govori Jaganjac — bit ću milosrdan prema poganima u taj dan, toliko da ću iznijeti na vidjelo za njih, moću svojom, mnogo od evanđelja svojega, što će biti jasno i dragocjeno, govori Jaganjac.",
                "35": "Jer gle, govori Jaganjac: Očitovat ću se potomstvu tvojemu, kako bi oni mogli zapisati mnogo toga što ću im ja posluživati, što će biti jasno i dragocjeno; a nakon što potomstvo tvoje bude uništeno, i propadne u nevjeru, a i potomstvo braće tvoje, gle, to će biti skriveno, da iziđe na vidjelo za pogane darom i moću Jaganjčevom.",
                "36": "I u tome će biti zapisano evanđelje moje, govori Jaganjac, i stijena moja i spasenje moje.",
                "37": "I blagoslovljeni su oni koji će nastojati uspostaviti Sion moj u onaj dan, jer će imati dar i moć Duha Svetoga; a ustraju li do svršetka, bit će uzdignuti u posljednji dan, i bit će spašeni u vječnom kraljevstvu Jaganjčevom; i tko god bude oglašavao mir, da, blagovijesti velike radosti, kako li će lijepi po gorama oni biti.",
                "38": "I dogodi se da spazih ostatak potomstva braće svoje, a također i knjigu Jaganjca Božjega, koja bijaše izišla iz usta Židova, kako prispje od pogana k ostatku potomstva braće moje.",
                "39": "A nakon što ona prispje k njima, ja vidjeh druge knjige, koje prispješe moću Jaganjčevom od pogana k njima, za uvjeravanje pogana i ostatka potomstva braće moje, a također i Židova koji bijahu raspršeni po svemu licu zemaljskomu, da su zapisi proroka i dvanaestorice apostola Jaganjčevih istiniti.",
                "40": "I anđeo mi prozbori, govoreći: Ovi posljednji zapisi, koje ti vidje među poganima, utvrdit će istinitost prvih, što su od dvanaestorice apostola Jaganjčevih, i otkrit će ono jasno i dragocjeno što bijaše uklonjeno iz njih; i otkrit će svim plemenima, jezicima i pucima da Jaganjac Božji jest Sin Vječnoga Oca, i Spasitelj svijeta; te da svi ljudi moraju doći k njemu, inače ne mogu biti spašeni.",
                "41": "I oni moraju doći u skladu s riječima što će ih potvrditi usta Jaganjčeva; a riječi Jaganjčeve bit će otkrivene u zapisima potomstva tvojega, kao i u zapisima dvanaestorice apostola Jaganjčevih; stoga, oba će biti povezana u jedno; jer jedan je Bog i jedan Pastir nad cijelom zemljom.",
                "42": "I vrijeme dolazi kada će se on očitovati svim narodima, i Židovima, a također i poganima; a nakon što se on očituje Židovima, a također i poganima, tada će se očitovati poganima, a također i Židovima, i posljednji će biti prvi, a prvi će biti posljednji."
            },
            "14": {
                "1": "I dogodit će se, budu li pogani poslušali Jaganjca Božjega u onaj dan kada će im se on očitovati u riječi, a također i u moći, u samome djelu, i ukloniti njihove kamene spoticanja —",
                "2": "I ne otvrdnu li srca svoja protiv Jaganjca Božjega, bit će ubrojeni među potomstvo oca tvojega; da, bit će ubrojeni među dom Izraelov; i bit će blagoslovljen narod u obećanoj zemlji zauvijek; neće više biti bacani u sužanjstvo; i dom Izraelov neće više biti izmiješan s drugima.",
                "3": "A ona velika jama, što je iskopa za njih ona moćna i odvratna crkva, koju osnovahu đavao i djeca njegova, kako bi on mogao zavesti duše ljudske dolje u pakao — da, ona velika jama, koja bijaše iskopana za uništenje ljudi, bit će ispunjena onima koji je iskopaše na posvemašnje uništenje svoje, govori Jaganjac Božji; ne na uništenje duše, osim ako ne bude bačena u onaj pakao koji nema kraja.",
                "4": "Jer gle, ovo je u skladu sa sužanjstvom đavlovim, a i u skladu s pravdom Božjom, prema svima onima koji budu radili opačinu i odvratnosti pred njim.",
                "5": "I dogodi se da anđeo prozbori meni, Nefiju, govoreći: Vidio si da će, obrate li se pogani, biti dobro s njima; a znadeš i o savezima Gospodnjim s domom Izraelovim; a također si čuo da tko se god ne pokaje mora propasti.",
                "6": "Stoga jao poganima, bude li tako da oni otvrdnu srca svoja protiv Jaganjca Božjega.",
                "7": "Jer vrijeme dolazi, govori Jaganjac Božji, kad ću izvesti veliko i čudesno djelo među djecom ljudskom; djelo koje će biti vječno bilo s jedne strane ili s druge — bilo da ih prikloni miru i životu vječnomu, ili će biti izručeni tvrdoći srdaca svojih i zaslijepljenosti umova svojih tako da budu bačeni u sužanjstvo, a također i u uništenje, i vremenito i duhovno, u skladu sa sužanjstvom đavlovim, o kojem govorah.",
                "8": "I dogodi se, kad anđeo izgovori te riječi, reče mi: Sjećaš li se saveza Očevih s domom Izraelovim? Rekoh mu: Da.",
                "9": "I dogodi se da mi on reče: Pogledaj i promotri onu moćnu i odvratnu crkvu, koja je majka odvratnosti, čiji je osnivač đavao.",
                "10": "I on mi reče: Gle, postoje samo dvije crkve; jedna je crkva Jaganjca Božjega, a druga je crkva đavlova; stoga, tko god ne pripada crkvi Jaganjca Božjega, pripada toj moćnoj crkvi, koja je majka odvratnosti; a ona je bludnica cijele zemlje.",
                "11": "I dogodi se da ja pogledah i vidjeh bludnicu cijele zemlje, i ona sjeđaše na mnogim vodama; i imaše gospodstvo nad cijelom zemljom, među svim narodima, plemenima, jezicima i pucima.",
                "12": "I dogodi se da vidjeh crkvu Jaganjca Božjega, i ona bijaše malobrojna, zbog opačine i odvratnosti bludnice koja sjeđaše na mnogim vodama; ipak, vidjeh da crkva Jaganjčeva, a to bijahu sveci Božji, bijaše također po svemu licu zemaljskomu; a gospodstva njihova na licu zemaljskomu bijahu malena, zbog opačine velike bludnice koju vidjeh.",
                "13": "I dogodi se da vidjeh kako velika majka odvratnosti skupi mnoštva na licu cijele zemlje, među svim narodima pogana, za borbu protiv Jaganjca Božjega.",
                "14": "I dogodi se da ja, Nefi, spazih moć Jaganjca Božjega, kako siđe na svece crkve Jaganjčeve, i na Gospodnji narod saveza, što bijaše raspršen po svemu licu zemaljskomu; i oni bijahu naoružani pravednošću i moću Božjom u velikoj slavi.",
                "15": "I dogodi se da vidjeh kako se gnjev Božji izli na onu moćnu i odvratnu crkvu, toliko da bijahu ratovi i glasine o ratovima među svim narodima i plemenima zemaljskim.",
                "16": "I pošto se počeše javljati ratovi i glasine o ratovima među svim narodima koji pripadahu majci odvratnosti, anđeo mi prozbori, govoreći: Gle, gnjev je Božji na majci bludnicā; i gle, ti vidiš sve ovo —",
                "17": "I kad dan dođe da se gnjev Božji izlije na majku bludnicā, a to je moćna i odvratna crkva cijele zemlje, čiji je osnivač đavao, tada, u taj dan, djelo će Očevo otpočeti s pripravljanjem puta za ispunjenje saveza njegovih, koje on sklopi s narodom svojim što je od doma Izraelova.",
                "18": "I dogodi se da mi anđeo prozbori, govoreći: Gledaj!",
                "19": "I ja pogledah te vidjeh čovjeka, a on bijaše odjeven u bijelu haljinu.",
                "20": "A anđeo mi reče: Promotri jednoga od dvanaestorice apostola Jaganjčevih.",
                "21": "Gle, on će vidjeti i zapisati ostatak svega ovoga; da, a i mnogo toga što bijaše.",
                "22": "I također će pisati o svršetku svijeta.",
                "23": "Dakle, ono što će on zapisati pravedno je i istinito; i gle, to je zapisano u knjizi koju ti vidje kako izlazi iz usta Židova; a u vrijeme kad to iziđe iz usta Židova, odnosno, u vrijeme kad knjiga iziđe iz usta Židova, to što bijaše zapisano bijaše jasno i čisto, i najdragocjenije, i lagano za razumijevanje svim ljudima.",
                "24": "I gle, ono što će ovaj apostol Jaganjčev zapisati mnogo je toga što ti vidje; i gle, ostalo ćeš ti vidjeti.",
                "25": "No, ono što ćeš vidjeti poslije ovoga ne zapisuj; jer Gospod Bog zaredi apostola Jaganjca Božjega da on to zapiše.",
                "26": "A i drugima što bijahu on pokaza sve, i oni to zapisivahu; i to je zapečaćeno da izađe na vidjelo domu Izraelovom, u čistoći svojoj, u skladu s istinom koja je u Jaganjcu, u vrijeme od Gospoda utvrđeno.",
                "27": "I ja, Nefi, čuh i svjedočim, da je ime apostola Jaganjčeva Ivan, prema riječi anđelovoj.",
                "28": "I gle, meni, Nefiju, zabranjeno je da zapišem ostatak toga što vidjeh i čuh; stoga mi je ono što zapisah dostatno; a zapisah samo malen dio onoga što vidjeh.",
                "29": "I svjedočim da vidjeh ono što otac moj vidje, i anđeo mi Gospodnji to otkri.",
                "30": "I sad okončavam govoriti o onome što vidjeh dok bijah ponesen u Duhu; i premda sve ono što vidjeh nije zapisano, ono što zapisah istinito je. I tako to jest. Amen."
            },
            "15": {
                "1": "I dogodi se, nakon što ja, Nefi, bijah ponesen u Duhu, i vidjeh sve to, vratih se do šatora oca svojega.",
                "2": "I dogodi se da ugledah braću svoju, i oni se prepirahu jedan s drugim o onome što im otac moj bijaše govorio.",
                "3": "Jer on im doista govoraše mnogo toga velikog, što bijaše teško razumjeti, osim ako čovjek ne bi zapitao Gospoda; a kako oni bijahu otvrdnuli u srcima svojim, zato se ne oslanjahu na Gospoda kao što bi trebali.",
                "4": "I evo ja se, Nefi, rastužih zbog tvrdoće srdaca njihovih, i također zbog onoga što bijah vidio, i jer znadoh da se to neizbježno mora dogoditi zbog velike opačine djece ljudske.",
                "5": "I dogodi se da bijah svladan zbog nevolja svojih, jer smatrah da nevolje moje bijahu veće od svega, zbog uništenja naroda mojega, jer vidjeh pad njegov.",
                "6": "I dogodi se, nakon što primih snagu, progovorih braći svojoj, želeći doznati od njih razlog prepirki njihovih.",
                "7": "I oni rekoše: Gle, ne možemo razumjeti riječi koje otac naš govoraše o naravnim granama masline, a također i o poganima.",
                "8": "A ja im rekoh: Jeste li upitali Gospoda?",
                "9": "I oni mi rekoše: Nismo; jer nam Gospod ništa takvo ne otkriva.",
                "10": "Gle, ja im rekoh: Kako to da ne obdržavate zapovijedi Gospodnje? Kako to da ćete propasti, zbog tvrdoće srdaca svojih?",
                "11": "Ne sjećate li se onoga što Gospod reče? — Ne otvrdnete li srca svoja, i budete li me pitali s vjerom, vjerujući da ćete primiti, s marom obdržavajući zapovijedi moje, zasigurno će vam to biti otkriveno.",
                "12": "Gle, kažem vam da dom Izraelov bijaše uspoređen s maslinom, po Duhu Gospodnjem koji bijaše u ocu našemu; i gle, nismo li mi odlomljeni od doma Izraelova, i nismo li mi ogranak doma Izraelova?",
                "13": "A sad, ono što otac naš misli o pricjepljivanju naravnih grana kroz puninu pogana jest da u posljednje dane, kad potomstvo naše propadne u nevjeru, da, u razdoblju od mnogo godina, i mnogo naraštaja nakon što se Mesija očituje u tijelu djeci ljudskoj, tad će punina evanđelja Mesijina doći do pogana, a od pogana do ostatka potomstva našega —",
                "14": "I u taj će dan ostatak potomstva našega znati da je od doma Izraelova, i da je Gospodnji narod saveza; i tad će doznati i doći do spoznaje o svojim precima, a i do spoznaje o evanđelju Otkupitelja svojega, koje on posluživaše ocima njihovim; stoga, doći će do spoznaje o Otkupitelju svome i o samim pojedinostima nauka njegova, te će moći spoznati kako da dođu k njemu i budu spašeni.",
                "15": "I tada, u taj dan, neće li se oni radovati i iskazivati hvalu vječnomu Bogu svome, stijeni svojoj i spasenju svome? Da, u taj dan, neće li oni primiti snagu i okrepu s pravoga trsa? Da, neće li prići pravome stadu Božjem?",
                "16": "Gle, kažem vam, Da; oni će se spominjati opet među domom Izraelovim; bit će pricijepljeni, budući da su naravna grana masline, na pravu maslinu.",
                "17": "I to je ono što otac naš misli; i on misli da se to neće dogoditi sve dok ih pogani ne rasprše; i misli da će to doći putem pogana, kako bi Gospod mogao pokazati moć svoju poganima, baš zbog toga što će ga Židovi, to jest dom Izraelov, odbaciti.",
                "18": "Stoga, otac naš ne govoraše samo o potomstvu našemu, već i o svemu domu Izraelovu, smjerajući na savez koji će se ispuniti u posljednje dane; a taj savez Gospod sklopi s ocem našim Abrahamom, govoreći: U potomstvu će tvojemu sva plemena zemaljska biti blagoslovljena.",
                "19": "I dogodi se da im ja, Nefi, govorah mnogo o tome; da, govorah im o obnovi Židova u posljednje dane.",
                "20": "I izložih im riječi Izaije, koji govoraše o obnovi Židova, to jest doma Izraelova; i nakon što budu obnovljeni, neće više biti izmiješani s drugima, niti će opet biti raspršeni. I dogodi se da ja izgovorih mnoge riječi braći svojoj, te se oni umiriše i poniziše pred Gospodom.",
                "21": "I dogodi se da oni prozboriše meni ponovno, govoreći: Što znači ono što otac naš vidje u snu? Što znači stablo koje on vidje?",
                "22": "A ja im rekoh: To bijaše predodžba stabla života.",
                "23": "A oni mi rekoše: Što znači željezna šipka koju otac naš vidje, što vođaše do stabla?",
                "24": "A ja im rekoh da to bijaše riječ Božja; i koji god budu poslušali riječ Božju, i čvrsto se nje budu držali, neće nikad propasti; niti će ih nápasti, niti goruće strijele protivnika moći svladati, tako da ih zaslijepe, kako bi ih to zavelo u propast.",
                "25": "Stoga ih ja, Nefi, usrdno poticah da poklanjaju pažnju riječi Gospodnjoj; da, poticah ih svom jakošću duše svoje, i svom sposobnošću što je posjedovah, da poklanjaju pažnju riječi Božjoj i spomenu se obdržavati zapovijedi njegove uvijek, u svemu.",
                "26": "A oni mi rekoše: Što znači rijeka vodena koju otac naš vidje?",
                "27": "I ja im rekoh da voda koju otac moj vidje bijaše prljavština; i toliko mu um bijaše zaokupljen drugim stvarima da on ne spozna prljavštinu vode.",
                "28": "I rekoh im da to bijaše strašni bezdan, koji odvajaše opake od stabla života, a također i od svetaca Božjih.",
                "29": "I rekoh im da to predstavljaše onaj strašni pakao, za koga mi anđeo reče da bijaše pripravljen za opake.",
                "30": "I rekoh im kako otac naš uz to vidje da pravda Božja također odvajaše opake od pravednih; a sjaj njezin bijaše poput sjaja rasplamsale vatre, koja se uzdiže sve do Boga u vijeke vjekova, i nema kraja.",
                "31": "A oni mi rekoše: Znači li to mučenje tijela u dane kušnje, ili to znači konačno stanje duše nakon smrti vremenita tijela, ili govori o onome što je vremenito?",
                "32": "I dogodi se, rekoh im da to predstavljaše ono što je i vremenito i duhovno; jer dan će doći kad im se mora suditi po djelima njihovim, da, i to djelima koje učini vremenito tijelo u dane kušnje njihove.",
                "33": "Stoga, umru li u opačini svojoj, oni također moraju biti odbačeni, gledom na ono što je duhovno, što se odnosi na pravednost; stoga, moraju biti privedeni da stanu pred Boga, da im se sudi po djelima njihovim; a ako im djela bijahu prljavština, oni moraju svakako biti prljavi; a ako su prljavi, tad nikako ne mogu prebivati u kraljevstvu Božjem; kad bi to tako bilo, kraljevstvo Božje također bi moralo biti prljavo.",
                "34": "No gle, kažem vam, kraljevstvo Božje nije prljavo, i ništa nečisto ne može ući u kraljevstvo Božje; stoga mora svakako postojati mjesto prljavštine pripravljeno za ono što je prljavo.",
                "35": "A postoji mjesto pripravljeno, da, i to onaj strašni pakao o kojemu govorah, a đavao ga pripravi; stoga, završno stanje duša ljudskih jest da prebivaju u kraljevstvu Božjem, ili da budu istjerane zbog one pravde o kojoj govorah.",
                "36": "Stoga, opaki su udaljeni od pravednih, a i od onoga stabla života, čiji je plod najdragocjeniji i najpoželjniji od svih drugih plodova; da, i on je najveći od svih darova Božjih. I tako ja govorah braći svojoj. Amen."
            },
            "16": {
                "1": "I tad se dogodi, nakon što ja, Nefi, okončah govoriti braći svojoj, gle, oni mi rekoše: Navijestio si nam teške riječi, više nego što možemo podnijeti.",
                "2": "I dogodi se, rekoh im kako znam da sam govorio teške riječi protiv opakih, u skladu s istinom; a pravedne opravdah, i posvjedočih da će biti uzdignuti u posljednji dan; stoga, krivci smatraju istinu teškom, jer ih ona zasijeca do u samu srž.",
                "3": "I evo braćo moja, kad biste bili pravedni i bili voljni poslušati istinu, i poklanjali joj pažnju kako biste mogli hoditi uspravno pred Bogom, tad ne biste mrmljali zbog istine, i rekli: Govoriš teške riječi protiv nas.",
                "4": "I dogodi se, ja, Nefi, poticah braću svoju, sa svim marom, da obdržavaju zapovijedi Gospodnje.",
                "5": "I dogodi se, oni se poniziše pred Gospodom; toliko da se obradovah i veoma se ponadah za njih, da će hoditi stazama pravednosti.",
                "6": "Evo, sve to bijaše rečeno i učinjeno dok otac moj boravljaše u šatoru u dolini koju on nazva Lemuel.",
                "7": "I dogodi se da ja, Nefi, uzeh jednu od kćeri Jišmaelovih za ženu; a i braća moja uzeše od kćeri Jišmaelovih za žene; a i Zoram uze najstariju kćer Jišmaelovu za ženu.",
                "8": "I tako otac moj ispuni sve zapovijedi Gospodnje koje mu bijahu dane. A i ja, Nefi, bijah silno blagoslovljen od Gospoda.",
                "9": "I dogodi se da glas Gospodnji obnoć govoraše ocu mome, i zapovjedi mu da sljedećeg dana krene na put svoj u divljinu.",
                "10": "I dogodi se, kad otac moj usta izjutra, i pođe prema vratima šatora, na veliku zapanjenost svoju ugleda na zemlji zaobljenu kuglu složene izradbe; i ona bijaše od fine mjedi. I unutar kugle bijahu dvije okretaljke; a jedna pokazivaše put kojim trebamo ići u divljinu.",
                "11": "I dogodi se da skupismo sve što god trebasmo ponijeti u divljinu, i sav ostatak zaliha naših koje nam Gospod bijaše dao; i uzesmo sjemenja svake vrste da bismo ga mogli ponijeti u divljinu.",
                "12": "I dogodi se da uzesmo šatore svoje i otiđosmo u divljinu, preko rijeke Laman.",
                "13": "I dogodi se da putovasmo četiri dana, gotovo južno-jugoistočnim smjerom, i razapesmo ponovno šatore svoje; i prozvasmo mjesto imenom Šazer.",
                "14": "I dogodi se da mi ponijesmo lukove svoje i strijele svoje, te pođosmo u divljinu da odstrijelimo hranu za obitelji naše; i nakon što odstrijelismo hranu za obitelji naše, vratismo se ponovno obiteljima našim u divljini, u mjesto Šazer. I pođosmo ponovno u divljinu, idući istim smjerom, držeći se najplodnijih krajeva divljine, koji bijahu u graničnim predjelima kraj Crvenog mora.",
                "15": "I dogodi se da putovasmo mnogo dana, strijeljajući hranu usput lukovima svojim i strijelama svojim i kamenovima svojim i praćkama svojim.",
                "16": "I slijedili smo upute kugle, koja nas je vodila u plodnije predjele divljine.",
                "17": "I nakon što bijasmo putovali mnoge dane, razapesmo šatore svoje na neko vrijeme, da bismo opet mogli otpočinuti i pribaviti hranu za obitelji naše.",
                "18": "I dogodi se, kad ja, Nefi, pođoh odstrijeliti hranu, gle, slomih luk svoj, koji bijaše izrađen od finog čelika; a nakon što slomih luk svoj, gle, braća se moja rasrdiše na me zbog gubitka luka mojega, jer ne pribavismo hranu.",
                "19": "I dogodi se da se vratismo bez hrane k obiteljima svojim, a kako bijahu premoreni zbog putovanja svojega, oni trpješe mnogo zbog potrebe za hranom.",
                "20": "I dogodi se da Laman i Lemuel te sinovi Jišmaelovi počeše silno mrmljati, zbog patnji i nevolja svojih u divljini; a također i otac moj poče mrmljati protiv Gospoda Boga svojega; da, i svi oni bijahu veoma žalosni, toliko da mrmljahu protiv Gospoda.",
                "21": "Evo dogodi se, pošto ja, Nefi, bijah mučen od braće svoje zbog gubitka luka svojega, te pošto njihovi lukovi izgubiše savitljivost svoju, poče bivati veoma teško, da, toliko da ne mogasmo pribaviti hrane.",
                "22": "I dogodi se da ja, Nefi, govorah mnogo braći svojoj, jer oni ponovno otvrdnuše srca svoja, toliko da prigovarahu Gospodu Bogu svojemu.",
                "23": "I dogodi se da ja, Nefi, izradih od drveta luk, i od ravna pruta strijelu; stoga se naoružah lukom i strijelom, praćkom i kamenovima. I rekoh ocu svome: Kamo trebam poći da pribavim hranu?",
                "24": "I dogodi se da on zapita Gospoda, jer se oni bijahu ponizili zbog riječi mojih; jer im rekoh mnogo toga u snazi duše svoje.",
                "25": "I dogodi se da glas Gospodnji dođe do oca mojega; i on bijaše uistinu ukoren zbog mrmljanja svojega protiv Gospoda, toliko da bijaše doveden u dubine žalosti.",
                "26": "I dogodi se da mu glas Gospodnji reče: Pogledaj na kuglu, i promotri ono što je zapisano.",
                "27": "I dogodi se, kad otac moj vidje ono što bijaše zapisano na kugli, prestraši se i zadrhta silno, a također i braća moja i sinovi Jišmaelovi i žene naše.",
                "28": "I dogodi se da ja, Nefi, opazih da kazaljke koje bijahu u kugli djelovahu prema vjeri i maru i pažnji koje im poklanjasmo.",
                "29": "A na njima također bijaše zapisan novi zapis, koji bijaše jasan za čitanje, koji nam dade razumijevanje gledom na putove Gospodnje; i on se ispisivao i mijenjao s vremena na vrijeme, prema vjeri i maru koje mu poklanjasmo. I tako vidimo da malim sredstvima Gospod može ostvariti velike stvari.",
                "30": "I dogodi se da ja, Nefi, pođoh gore na vrh planine, u skladu s uputama koje bijahu dane na kugli.",
                "31": "I dogodi se da odstrijelih divljači, toliko da pribavih hranu za obitelji naše.",
                "32": "I dogodi se da se vratih k šatorima našim, noseći životinje koje bijah odstrijelio; i evo, kad oni vidješe da bijah pribavio hranu, kolika li bijaše radost njihova! I dogodi se da se poniziše pred Gospodom, i dadoše mu zahvale.",
                "33": "I dogodi se da ponovno krenusmo na put svoj, putujući gotovo istim smjerom kao u početku; i nakon što putovasmo mnoge dane, ponovno razapesmo šatore svoje, tako da bismo se mogli zadržati neko vrijeme.",
                "34": "I dogodi se da Jišmael umrije, te bijaše pokopan u mjestu koje se zvaše Nahom.",
                "35": "I dogodi se da kćeri Jišmaelove tugovahu silno zbog gubitka oca svojega, i zbog nevolja svojih u divljini; i one mrmljahu protiv oca mojega, jer ih bijaše izveo iz zemlje jeruzalemske, govoreći: Otac je naš mrtav; da, a mi lutasmo mnogo divljinom, i pretrpjesmo mnoge nevolje, glad, žeđ i umor; i poslije svih tih patnji moramo izginuti u divljini od gladi.",
                "36": "I tako one mrmljahu protiv oca mojega, a i protiv mene; te se željahu vratiti ponovno u Jeruzalem.",
                "37": "A Laman reče Lemuelu, a također i sinovima Jišmaelovim: Gle, ubijmo oca našega, a i brata našega Nefija, koji uze na se da bude vladar i učitelj nama, koji smo starija braća njegova.",
                "38": "Evo, on kaže da Gospod razgovaraše s njime, a i da mu anđeli posluživahu. No gle, mi znademo da nam laže; i on nam to govori, i čini mnogo toga svojim lukavim umijećima, kako bi mogao obmanuti oči naše, misleći, možda, da nas može odmamiti u neku nepoznatu divljinu; a nakon što nas odmami, on se naumi postaviti za kralja i vladara nad nama, da bi mogao činiti s nama prema volji i želji svojoj. I na taj način brat moj Laman podjarivaše srca njihova na srdžbu.",
                "39": "I dogodi se da Gospod bijaše s nama, da, štoviše, glas Gospodnji dođe i izgovori im mnoge riječi, i ukori ih silno; i nakon što bijahu ukoreni glasom Gospodnjim, oni obuzdaše srdžbu svoju, i pokajaše se za grijehe svoje, toliko da nas Gospod blagoslovi ponovno hranom, te ne izginusmo."
            },
            "17": {
                "1": "I dogodi se da ponovno krenusmo na put svoj u divljinu; i putovasmo gotovo prema istoku od tog vremena nadalje. I mi putovasmo i pregazismo mnoge nevolje u divljini; i žene naše rađahu djecu u divljini.",
                "2": "I toliko veliki bijahu blagoslovi Gospodnji nad nama, da dok smo živjeli o sirovu mesu u divljini, žene su naše obilno dojile djecu svoju, i bijahu snažne, da, i to poput naših muškaraca; i one počeše podnositi putovanja svoja bez mrmljanja.",
                "3": "I tako vidimo da se zapovijedi Božje moraju ispuniti. A bude li tako da djeca ljudska obdržavaju zapovijedi Božje, on ih hrani, i jača ih, i proviđa sredstva kojima mogu izvršiti ono što im on zapovjedi; stoga, on providje sredstva za nas dok prebivasmo u divljini.",
                "4": "A mi prebivasmo mnogo godina, da, i to osam godina u divljini.",
                "5": "I dođosmo do zemlje koju nazvasmo Izobila, zbog mnogih plodova njenih, a i divljeg meda; i sve to pripravi Gospod da ne bismo izginuli. I ugledasmo more, koje nazvasmo Irreantum, što znači, kad se prevede, mnoge vode.",
                "6": "I dogodi se da razapesmo šatore svoje pokraj morske obale; i premda pretrpjesmo mnoge nevolje i mnogo teškoća, da, i to toliko da ih ne možemo sve ni zapisati, bijasmo veoma radosni kad dođosmo do morske obale; i nazvasmo to mjesto Izobila, zbog mnogih plodova njegovih.",
                "7": "I dogodi se, nakon što ja, Nefi, bijah u zemlji Izobila mnogo dana, glas mi Gospodnji dođe, govoreći: Ustani, i uspni se u goru. I dogodi se da ja ustadoh i pođoh u goru, te zavapih Gospodu.",
                "8": "I dogodi se da mi Gospod prozbori, govoreći: Sagradi lađu, na način koji ću ti ja pokazati, kako bih mogao prenijeti narod tvoj preko ovih voda.",
                "9": "I ja rekoh: Gospode, kamo da pođem da bih mogao pronaći rudače za taljenje, kako bih mogao izraditi oruđe za gradnju lađe na način koji mi ti pokaza?",
                "10": "I dogodi se da mi Gospod reče kamo da pođem pronaći rudaču, kako bih mogao izraditi oruđe.",
                "11": "I dogodi se da ja, Nefi, izradih mijeh za raspirivanje vatre od koža zvjeradi; i nakon što bijah izradio mijeh, kako bih imao čime raspirivati vatru, udarih kamenom o kamen da bih upalio vatru.",
                "12": "Naime, Gospod do tada ne dopuštaše da palimo mnogo vatre dok putovasmo divljinom; jer on reče: Učinit ću da ti hrana postane slasna, a da je i ne kuhaš;",
                "13": "I bit ću također svjetlo vaše u divljini; i pripravit ću put pred vama, budete li obdržavali zapovijedi moje; stoga, ukoliko budete obdržavali zapovijedi moje, bit ćete povedeni prema obećanoj zemlji; i znat ćete da sam ja taj koji vas vodim.",
                "14": "Da, i Gospod također reče: Nakon što stignete u obećanu zemlju, znat ćete da ja, Gospod, jesam Bog; i da vas ja, Gospod, izbavih od uništenja; da, da vas ja izvedoh iz zemlje jeruzalemske.",
                "15": "Stoga se ja, Nefi, trudih obdržavati zapovijedi Gospodnje, i usrdno poticah braću svoju na vjernost i marljivost.",
                "16": "I dogodi se da izradih oruđe od rudače koju rastalih iz stijene.",
                "17": "A kad braća moja vidješe da se spremam graditi lađu, počeše mrmljati protiv mene, govoreći: Naš je brat bezumnik, jer misli da može izgraditi lađu; da, i on također misli da može prijeći ove velike vode.",
                "18": "I tako se braća moja tužahu na mene, i poželješe da ne moraju raditi, jer ne vjerovahu da ja mogu izgraditi lađu; niti htjedoše vjerovati da me Gospod uputi.",
                "19": "I tad se dogodi da ja, Nefi, bijah silno žalostan zbog tvrdoće srdaca njihovih; i evo, kad oni vidješe da se počeh žalostiti, bijahu sretni u srcima svojim, toliko da se veseljahu nada mnom, govoreći: Znadosmo da ne možeš izgraditi lađu, jer znadosmo da ti nedostaje razbora; stoga ne možeš izvršiti tako veliko djelo.",
                "20": "I ti si poput oca našega, zaveden bezumnim umišljajima srca njegova; da, on nas izvede iz zemlje jeruzalemske, i mi lutasmo divljinom tolike mnoge godine; a žene se naše izmučiše, dok očekivahu dijete; i rađahu djecu u divljini i trpljahu sve osim smrti; i bilo bi bolje da pomriješe prije no što iziđoše iz Jeruzalema nego da trpljahu te nevolje.",
                "21": "Gle, ove mnoge godine trpljasmo u divljini, a za to vrijeme mogasmo uživati imetak naš i zemlju baštine naše; da, i mogasmo biti sretni.",
                "22": "I znademo da narod koji bijaše u zemlji jeruzalemskoj bijaše pravedan narod; jer oni obdržavahu propise i sudove Gospodnje, i sve zapovijedi njegove prema zakonu Mojsijevu; stoga, znademo da su pravedan narod; a otac ih naš osudi, i odvede nas odande jer htjedosmo poslušati riječi njegove; da, a naš je brat poput njega. I takvim jezikom braća moja mrmljahu i prigovarahu protiv nas.",
                "23": "I dogodi se da im ja, Nefi, prozborih, govoreći: Vjerujete li da bi oci naši, koji bijahu djeca Izraelova, bili izvedeni iz ruku Egipćana da ne poslušaše riječi Gospodnje?",
                "24": "Da, držite li da bi bili izvedeni iz ropstva, da Gospod ne zapovjedi Mojsiju da ih izvede iz ropstva?",
                "25": "Evo, znadete da djeca Izraelova bijahu u ropstvu; i znadete da oni bijahu opterećeni tlakama koje bijaše teško podnositi; stoga, znadete da je svakako moralo biti dobro za njih da budu izvedeni iz ropstva.",
                "26": "Evo, znadete da Mojsiju bijaše zapovjeđeno od Gospoda da učini to veliko djelo; i znadete da se njegovom riječju vode Crvenoga mora razdijeliše ovamo i onamo, te oni prođoše po suhu tlu.",
                "27": "No, znadete da se Egipćani, koji bijahu vojska faraonova, utopiše u Crvenomu moru.",
                "28": "I znadete također da bijahu nahranjeni manom u divljini.",
                "29": "Da, a znadete i da Mojsije riječju svojom, u skladu s moću Božjom koja bijaše u njemu, udari stijenu i poteče voda, kako bi djeca Izraelova mogla utažiti žeđ svoju.",
                "30": "I premda ih vođaše Gospod Bog njihov, Otkupitelj njihov, idući pred njima, vodeći ih danju i dajući im svjetlo noću, i čineći sve za njih što bijaše čovjeku prikladno primiti, oni otvrdnuše srca svoja i zaslijepiše umove svoje, i govorahu pogrdno protiv Mojsija i protiv pravoga i živoga Boga.",
                "31": "I dogodi se, u skladu s riječju svojom on ih uništi; i u skladu s riječju svojom on ih vođaše; i u skladu s riječju svojom on učini sve za njih; i ništa ne bijaše učinjeno doli po riječi njegovoj.",
                "32": "I nakon što prijeđoše rijeku Jordan, on ih učini moćnima tako da istjeraše djecu te zemlje, da, tako da ih raspršiše do uništenja.",
                "33": "I evo, držite li da djeca te zemlje, što bijahu u zemlji obećanoj, koju oci naši istjeraše, držite li da ona bijahu pravedna? Gle, kažem vam, ne.",
                "34": "Držite li da bi oci naši bili bolji izbor od njih da oni bijahu pravedni? Kažem vam, ne.",
                "35": "Gle, Gospod cijeni svako tijelo jednako; onaj koji je pravedan, povlašten je kod Boga. No gle, taj narod bijaše odbacio svaku riječ Božju, i bijaše ogrezao u bezakonju; i punina gnjeva Božjega bijaše nad njima; i Gospod prokle zemlju protiv njih, a blagoslovi je za oce naše; da, prokle je protiv njih na njihovo uništenje, a blagoslovi je za oce naše te oni zadobiše moć nad njom.",
                "36": "Gle, Gospod stvori zemlju da bi bila napučena; i on stvori djecu svoju da bi je mogli posjedovati.",
                "37": "I on podiže pravedan narod, a zatire narode opakih.",
                "38": "I odvodi pravedne u dragocjene zemlje, a opake zatire, i kune im zemlju zbog njih.",
                "39": "On vlada visoko na nebesima, jer to je prijestolje njegovo, a ova je zemlja podnožje njegovo.",
                "40": "I on ljubi one koji ga žele imati za Boga svojega. Gle, on ljubljaše oce naše, i sklapaše saveze s njima, da, i to s Abrahamom, Izakom, i Jakovom; i on se spominjaše saveza koje bijaše sklopio; stoga, on ih izvede iz zemlje Egipta.",
                "41": "I on ih ispravljaše u divljini štapom svojim; jer oni otvrdnuše srca svoja, baš kao i vi; i Gospod ih ispravljaše zbog bezakonja njihova. On posla ognjene leteće zmije među njih; i nakon što bijahu izujedani, on pripravi put da bi mogli biti iscijeljeni; a trud što ga trebahu uložiti bijaše gledanje; a zbog jednostavnosti puta, ili lakoće njegove, bijaše ih mnogo koji izginuše.",
                "42": "I oni otvrdnuše srca svoja s vremena na vrijeme, i govorahu pogrdno protiv Mojsija, a također i protiv Boga; ipak, vi znadete da bijahu vođeni njegovom nenadmašivom moću u zemlju obećanu.",
                "43": "I evo, nakon svega toga, vrijeme dođe kad oni postadoše opaki, da, gotovo do zrelosti; i mislim da su danas pred uništenjem; jer znadem da dan mora zasigurno doći kad moraju biti uništeni, doli tek nekolicine, koji će biti odvedeni u sužanjstvo.",
                "44": "Stoga, Gospod zapovjedi ocu mome da otiđe u divljinu; a i Židovi mu nastojahu oduzeti život; da, i vi mu također nastojaste oduzeti život; stoga ste ubojice u srcima svojim i vi ste poput njih.",
                "45": "Hitri ste činiti bezakonje, no spori spomenuti se Gospoda Boga svojega. Vi vidjeste anđela, i on vam govoraše; da, čuste glas njegov s vremena na vrijeme, i on vam govoraše mirnim nježnim glasom, ali vi bijaste bešćutni, te ne mogaste osjetiti riječi njegove; stoga vam on govoraše poput glasa grmljavine, što uzrokova da se zemlja potrese kao da će se raspući.",
                "46": "A vi također znadete da moću svemoćne riječi svoje on može učiniti da zemlja umine; da, i znadete da riječju svojom može učiniti da neravna mjesta postanu ravnima, a ravna će se mjesta raspuknuti. O, dakle, kako to da možete biti tako tvrdi u srcima svojim?",
                "47": "Gle, duša se moja razdire patnjom zbog vas, i srce je moje bolno; strahujem da ćete biti odbačeni zauvijek. Gle, pun sam Duha Božjega, toliko da tijelo moje nema snage.",
                "48": "I tad se dogodi, kad izgovorih ove riječi, oni se rasrdiše na me, i htjedoše me baciti u dubine mora; a kad istupiše da stave ruke svoje na me, ja im prozborih, govoreći: U ime Svemogućega Boga, zapovijedam vam da me ne dotičete, jer sam ispunjen moću Božjom, toliko da mi gotovo uništava tijelo, i tko god bude stavio ruke svoje na me usahnut će poput isušene trske; i bit će ništavan pred moći Božjom, jer Bog će ga udariti.",
                "49": "I dogodi se, ja im, Nefi, rekoh da ne mrmljaju više protiv oca svojega; niti da mi uskraćuju pomoć svoju, jer Bog mi zapovjedi da izgradim lađu.",
                "50": "I rekoh im: Da mi je Bog zapovjedio neka učinim sve, to bih mogao učiniti. Zapovjedi li mi da reknem ovoj vodi, budi zemljom, bit će zemlja; i reknem li to, to će biti učinjeno.",
                "51": "I evo, ako Gospod ima tako veliku moć, i izveo je toliko mnogo čudesa među djecom ljudskom, kako li ne bi mogao podučiti mene da izgradim lađu?",
                "52": "I dogodi se da ja, Nefi, izrekoh mnogo toga braći svojoj, toliko da se oni postidješe i ne mogahu se sukobiti sa mnom; niti se usudiše staviti ruke svoje na me, ni dotaknuti me prstima svojim, i to mnoge dane. Evo, ne usudiše se učiniti to da ne bi usahnuli preda mnom, tako moćan bijaše Duh Božji; i tako on djelovaše na njih.",
                "53": "I dogodi se da mi Gospod reče: Ispruži ruku svoju ponovno prema braći svojoj, i oni neće usahnuti pred tobom, ali ću ih potresti, govori Gospod, a to ću učiniti kako bi mogli znati da sam ja Gospod Bog njihov.",
                "54": "I dogodi se da ja ispružih ruku svoju prema braći svojoj, i oni ne usahnuše preda mnom; no, Gospod ih potrese, i to u skladu s riječju koju bijaše izrekao.",
                "55": "I tad oni rekoše: Znademo zasigurno da Gospod jest s tobom, jer znademo da to jest moć Gospodnja što nas potrese. I oni padoše dolje preda me i upravo mi se htjedoše pokloniti, no, ne dopustih im, govoreći: Ja sam vaš brat, da, i to vaš mlađi brat; stoga, klanjajte se Gospodu Bogu svojemu, i poštujte oca svoga i majku svoju, da bi dani vaši mogli biti dugi u zemlji koju će vam Gospod Bog vaš dati."
            },
            "18": {
                "1": "I dogodi se da se oni pokloniše Gospodu, i pođoše sa mnom; i mi obrađivasmo drvenu građu složenom izradbom. A Gospod mi pokazivaše s vremena na vrijeme na koji način trebam obraditi drvenu građu za lađu.",
                "2": "Evo ja, Nefi, ne obrađivah drvenu građu na način koji ljudi naučiše, niti gradih lađu na način na koji to ljudi čine, već je gradih na način koji mi Gospod pokaza; stoga, to ne bijaše prema načinu ljudskom.",
                "3": "I ja, Nefi, odlažah u goru često, i moljah se često Gospodu; stoga, Gospod mi pokaza velike stvari.",
                "4": "I dogodi se, nakon što dovrših lađu, prema riječi Gospodnjoj, braća moja vidješe da je dobra, i da je izradba njezina zaista izvrsna; stoga se oni ponovno poniziše pred Gospodom.",
                "5": "I dogodi se, glas Gospodnji dođe ocu mome da trebamo ustati i sići u lađu.",
                "6": "I dogodi se da sutradan, nakon što pripravismo sve, mnogo plodova i mesa iz divljine, i meda u izobilju, te zaliha u skladu s onim što nam Gospod zapovjedi, siđosmo u lađu sa svim teretom svojim i sjemenjem svojim, i svime što god bijasmo ponijeli sa sobom, svatko prema dobi svojoj; dakle, svi siđosmo u lađu, sa ženama svojim i djecom svojom.",
                "7": "I evo, ocu mome rodiše se dva sina u divljini; stariji se zvaše Jakov, a mlađi Josip.",
                "8": "I dogodi se, nakon što svi siđosmo u lađu, te ponijesmo sa sobom zalihe naše i stvari što nam bijaše zapovjeđeno da ih uzmemo, otisnusmo se na more i bijasmo vjetrom tjerani naprijed prema obećanoj zemlji.",
                "9": "I nakon što bijasmo vjetrom tjerani naprijed mnoge dane, gle, braća moja i sinovi Jišmaelovi, a i žene njihove, počeše se zabavljati, toliko da stadoše plesati, i pjevati, i govoriti s mnogo prostote, da, toliko da zaboraviše kojom moću bijahu dovedeni dovde; da, bijahu se uzdigli do silne prostote.",
                "10": "I ja se, Nefi, počeh silno bojati da će se Gospod rasrditi na nas, i udariti nas zbog bezakonja našega, te ćemo biti progutani u dubinama morskim; stoga im ja, Nefi, počeh govoriti s velikom razboritošću; no gle, oni se rasrdiše na me, govoreći: Nećemo da mlađi brat naš bude vladar nad nama.",
                "11": "I dogodi se da me Laman i Lemuel uhvatiše i svezaše me konopcima, i postupahu sa mnom s mnogo grubosti; ipak, Gospod to dopusti da bi mogao pokazati moć svoju, tako da se ispuni riječ njegova koju on izreče gledom na opake.",
                "12": "I dogodi se, nakon što me svezaše tako da se ne mogah maknuti, kompas, koji pripravi Gospod, prestade raditi.",
                "13": "Stoga, oni ne znadoše kamo usmjeriti lađu, tako da nastade veliko nevrijeme, da, velika i strašna oluja, i mi bijasmo tjerani natrag na vodama u razdoblju od tri dana; i oni se počeše silno bojati da će se utopiti u moru; ipak, ne odriješiše me.",
                "14": "A četvrtoga dana u kojem bijasmo tjerani natrag, oluja poče bivati veoma žestoka.",
                "15": "I dogodi se da gotovo bijasmo progutani u dubinama morskim. I nakon što bijasmo tjerani natrag na vodama u razdoblju od četiri dana, braća moja počeše uviđati da sudovi Božji bijahu nad njima, i da moraju izginuti, osim ako se ne pokaju za bezakonja svoja; stoga, oni dođoše k meni i odriješiše uze koje bijahu na zapešćima mojim; i gle, ona otekoše silno; a i gležnjevi moji bijahu veoma otekli i vrlo bolni.",
                "16": "Ipak, ja se oslanjah na Boga svojega, i hvaljah ga cijeli dan; i ne mrmljah protiv Gospoda zbog nevolja svojih.",
                "17": "Evo, otac moj, Lehi, reče mnogo toga njima, a također i sinovima Jišmaelovim; no gle, oni izustiše mnoge prijetnje protiv svakoga tko bi se zauzeo za me; a roditelji moji, kako bijahu pritisnuti godinama, i pošto pretrpješe mnogo tuge zbog djece svoje, bijahu oboreni, da, i to u svoju bolesničku postelju.",
                "18": "Zbog tuge svoje i velike žalosti, te bezakonja braće moje, oni bijahu dovedeni gotovo dotle da budu prenijeti iz ovoga vremena ususret Bogu svojemu; da, sijede vlasi njihove samo što ne bijahu oborene da legnu dolje u prah; da, štoviše, oni bijahu blizu toga da budu bačeni sa žalošću u vodeni grob.",
                "19": "A također se i Jakov i Josip, jer bijahu mladi, kako trebahu mnogo njege, rastužiše zbog nevolja majke svoje; a također ni žena moja sa suzama i molitvama svojim, a ni djeca moja, ne smekšaše srca braće moje da me odriješe.",
                "20": "I ne bijaše ničeg doli moći Božje, koja im zaprijeti uništenjem, što mogaše smekšati srca njihova; stoga, kad vidješe da će uskoro biti progutani u dubinama morskim, pokajaše se za ono što učiniše, toliko da me odriješiše.",
                "21": "I dogodi se, nakon što me odriješiše, gle, ja uzeh kompas i on proradi kako zaželjeh. I dogodi se da se pomolih Gospodu; i nakon što se pomolih, vjetrovi utihnuše, i nevrijeme utihnu, i nastade velika tišina.",
                "22": "I dogodi se da ja, Nefi, upravljah lađom, te mi zaplovismo ponovno prema obećanoj zemlji.",
                "23": "I dogodi se, nakon što plovljasmo mnogo dana, stigosmo u obećanu zemlju; i iskrcasmo se na kopno, te razapesmo šatore svoje; i nazvasmo ga obećanom zemljom.",
                "24": "I dogodi se da počesmo obrađivati zemlju, te počesmo sijati sjemenje; da, stavismo sve sjemenje svoje u zemlju, što ga donesosmo iz zemlje jeruzalemske. I dogodi se da ono naraste silno; stoga bijasmo blagoslovljeni u izobilju.",
                "25": "I dogodi se da nađosmo u zemlji obećanoj, dok putovasmo divljinom, kako bijaše u šumama divljači svake vrste, i krave i vola, i magarca i konja, i koze i divokoze, i svakovrsnih divljih životinja, koje bijahu na korist ljudima. I nađosmo svakovrsne rudače, i zlata, i srebra, i bakra."
            },
            "19": {
                "1": "I dogodi se da mi Gospod zapovjedi, stoga izradih ploče od rudače kako bih mogao urezati na njima zapis o narodu svojemu. I na pločama koje izradih urezah zapis o ocu svojemu, a i putovanjima našim divljinom, te proroštva oca svojega; a također i mnoga od proroštava svojih urezah na njima.",
                "2": "I ne znadoh u vrijeme kad ih izradih da će mi Gospod zapovjediti da izradim ove ploče; stoga su zapis o ocu mojemu, i rodoslovlje otaca njegovih, te veći dio svih postupaka naših u divljini urezani na onim prvim pločama o kojima govorah; stoga, ono što je proteklo prije no što izradih ove ploče jest, uistinu, potanje spomenuto na prvim pločama.",
                "3": "I nakon što bijah izradio ove ploče prema zapovijedi, ja, Nefi, primih zapovijed da službeništvo i proroštva, jasniji i dragocjeniji dijelovi njihovi, budu zapisani na ovim pločama; i da se ono što bijaše zapisano čuva za poduku naroda mojega, koji će zaposjesti zemlju, a i za druge mudre svrhe, a te su svrhe poznate Gospodu.",
                "4": "Stoga ja, Nefi, izradih zapis na drugim pločama, koji daje izvješće, to jest koji daje opširnije izvješće o ratovima i sukobima i uništenjima naroda mojega. I to učinih, i zapovjedih narodu svojemu što treba činiti nakon što mene više ne bude; te da se te ploče trebaju predavati od jednog naraštaja drugome, to jest od jednog proroka drugomu, do daljnjih zapovijedi od Gospoda.",
                "5": "A izvješće o mojoj izradbi tih ploča bit će dano poslije; i eto, gle, ja nastavljam u skladu s onim što govorah; a to činim da bi veće svetinje mogle biti sačuvane za spoznaju narodu mojemu.",
                "6": "Ipak, ne pišem ništa na pločama osim ako ne mislim da je sveto. I evo, griješim li, tako su griješili i oni iz davnine; nije da ispričavam sebe zbog drugih ljudi, već zbog slabosti koja je u meni po tijelu htio bih se ispričati.",
                "7": "Naime, ono što neki ljudi smatraju da je od velike vrijednosti, i za tijelo i za dušu, drugi smatraju ništavnim i gaze nogama svojim. Da, čak i samoga Boga Izraelova ljudi gaze nogama svojim; kažem, gaze nogama svojim, no govorio bih drugim riječima — smatraju ga ništavnim i ne slušaju glas savjeta njegovih.",
                "8": "I gle, on dolazi, prema riječima anđelovim, šest stotina godina od vremena kad otac moj napusti Jeruzalem.",
                "9": "A svijet će ga, zbog bezakonja svojega, prosuditi ništavnim; stoga ga bičuju, i on to podnosi; i udaraju ga, i on to podnosi. Da, pljuju na njega, i on to podnosi, zbog svoje dobrote pune ljubavi i svoje dugotrpnosti prema djeci ljudskoj.",
                "10": "I Bog otaca naših, koji bijahu izvedeni iz Egipta, iz ropstva, a on ih također sačuva u divljini, da, Bog Abrahamov, i Izakov, i Bog Jakovljev, predaje sebe, prema riječima anđelovim, kao čovjek, u ruke opakih ljudi, da bude uzdignut prema riječima Zenokovim, i da bude razapet prema riječima Neumovim, i da bude pokopan u grob prema riječima Zenosovim, koje on izgovori gledom na tri dana tame, što će biti znak dan o smrti njegovoj onima koji će prebivati na otocima morskim, a naročito dan onima koji su od doma Izraelova.",
                "11": "Jer ovako govoraše prorok: Gospod će Bog zasigurno pohoditi sav dom Izraelov u taj dan, neke glasom svojim, zbog pravednosti njihove, na veliku radost njihovu i spasenje, a druge grmljavinama i sijevanjima moći svoje, olujom, ognjem i dimom, i tamnom sumaglicom, i pucanjem zemlje, i gorama koje će biti uzdignute.",
                "12": "I sve to mora zasigurno doći, govori prorok Zenos. I stijene zemaljske moraju se rascijepiti; a zbog stenjanja zemlje mnogi će od kraljeva otoka morskih, pod djelovanjem Duha Božjega, vikati: Bog prirode trpi.",
                "13": "A gledom na one što su u području Jeruzalema, govori prorok, svi će ih narodi bičevati, jer razapinju Boga Izraelova, i odvraćaju srca svoja, odbacujući znakove i čudesa, te moć i slavu Boga Izraelova.",
                "14": "A zato što odvraćaju srca svoja, govori prorok, i prezreše Sveca Izraelova, lutat će u tijelu, i pogibati, i postati zviždukom i ruglom, i bit će omrznuti među svim narodima.",
                "15": "Ipak, kad onaj dan dođe, govori prorok, da oni više neće odvraćati srca svoja od Sveca Izraelova, tad će se on spomenuti saveza koje sklopi s ocima njihovim.",
                "16": "Da, tad će se on spomenuti otoka morskih; da, i sve ljude koji su od doma Izraelova sabrat ću, govori Gospod, prema riječima proroka Zenosa, s četiri kraja zemlje.",
                "17": "Da, i sva će zemlja vidjeti spasenje Gospodnje, govori prorok; svaki narod, pleme, jezik i puk bit će blagoslovljeni.",
                "18": "I ja, Nefi, zapisah ovo za narod svoj, kako bih ih možda uvjerio da se spomenu Gospoda, Otkupitelja svojega.",
                "19": "Stoga, govorim svemu domu Izraelovu, bude li tako da oni dobiju ovo.",
                "20": "Jer gle, imam snažne osjećaje u duhu, što me iscrpljuje toliko da su mi svi zglobovi slabi zbog onih koji su u području Jeruzalema; jer da Gospod ne bijaše milosrdan da mi pokaže o njima, kao što pokaza prorocima iz davnine, ja bih također poginuo.",
                "21": "I on zasigurno pokaza prorocima iz davnine sve o njima; i također, on pokaza mnogima o nama; stoga, mora svakako biti da mi doznamo o njima, jer to je zapisano na mjedenim pločama.",
                "22": "Evo, dogodi se da ja, Nefi, podučavah braću svoju o tomu; i dogodi se da im čitah mnogo toga što bijaše urezano na mjedenim pločama, kako bi mogli znati o djelima Gospodnjim u drugim zemljama, među ljudima iz davnine.",
                "23": "I ja im čitah mnogo toga što bijaše zapisano u knjigama Mojsijevim; no da bih mogao potpunije uvjeriti njih da povjeruju u Gospoda, Otkupitelja svoga, čitah im ono što napisa prorok Izaija; jer ja primjenjivah sva Pisma na nas, da bi to moglo biti na našu korist i poduku.",
                "24": "Stoga im prozborih, govoreći: Čujte riječi proroka, vi, koji ste ostatak doma Izraelova, ogranak koji je odlomljen; čujte riječi proroka, koje bijahu pisane svemu domu Izraelovom, i primijenite ih na sebe, tako da uzmognete imati nade kao i braća vaša od koje ste odlomljeni; jer na ovaj način prorok pisaše."
            },
            "20": {
                "1": "Poslušaj i čuj ovo, o dome Jakovljev, koji se zovete imenom Izraelovim i izišli ste iz voda Judinih, to jest iz voda krštenja, koji se kunete imenom Gospodnjim, i zazivate Boga Izraelova, ali ne kunu se u istini ni u pravednosti.",
                "2": "Ipak, nazivaju se po Svetome gradu, ali se ne oslanjaju na Boga Izraelova, koji je Gospod nad Vojskama; da, Gospod nad Vojskama ime je njegovo.",
                "3": "Gle, navijestih prošle događaje od početka; i izišli su iz mojih usta, i ja sam ih pokazao. Pokazao sam ih iznenada.",
                "4": "I učinih to, jer sam znao da si tvrdokoran, i šija tvoja tetiva je željezna, a tvoje čelo mjed;",
                "5": "I već ti od početka navijestih; prije nego što se zbilo pokazao sam ti ih; i pokazao sam ih iz straha da ne bi rekao — Moj ih kumir učini, i moj rezani lik, i lijevani lik moj ih zapovjedi.",
                "6": "Vidio si i čuo sve to; i nećeš li ih navješćivati? I da sam ti pokazao nove događaje od ovog vremena, i to skrivene događaje, i nisi ih znao.",
                "7": "Stvoreni su ovog trena, a ne od početka, i to u dan kad još nisi čuo za njih, naviješteni su ti, da ne bi rekao — Gle, znao sam ih.",
                "8": "Da, i ti nisi čuo; da, ti nisi znao; da, od tog vremena uho tvoje nije bilo otvoreno; jer znao sam da ćeš postupati kao izdajnik, i zovu te prijestupnikom od utrobe.",
                "9": "Ipak, radi imena svoga odgađat ću srdžbu svoju, i radi časti svoje susprezat ću se od tebe, da te ne uništim.",
                "10": "Jer gle, pročistio sam te, izabrao sam te u talioniku nevolje.",
                "11": "Sebe radi, da, sebe radi učinit ću to, jer neću dopustiti da se ime moje okalja, i neću dati slavu svoju drugome.",
                "12": "Poslušaj me, o Jakove, i Izraele koga sam pozvao, jer ja jesam On; ja sam prvi, i ja sam također posljednji.",
                "13": "Ruka moja također položi temelj zemlji, i desnica moja presvodi nebesa. Pozovem ih i oni ustaju zajedno.",
                "14": "Svi vi, sakupite se i čujte; tko im od njih to navijesti? Gospod ga ljubljaše; da, i on će ispuniti riječ svoju koju navijesti po njima; i činit će volju svoju nad Babilonom, i ruka njegova past će na Kaldejce.",
                "15": "Također, govori Gospod; ja Gospod, da, ja rekoh; da, pozvah ga da navješćuje, dovedoh ga, i on će učiniti put svoj uspješnim.",
                "16": "Pristupite mi blizu; nisam govorio u tajnosti; od početka, od vremena kad to bijaše naviješteno, govorio sam; a Gospod Bog, i Duh njegov, poslao me je.",
                "17": "I ovako govori Gospod, Otkupitelj tvoj, Svetac Izraelov; ja ga poslah, Gospod Bog tvoj koji te uči da imaš korist, koji te vodi putem kojim ti je ići, učini to.",
                "18": "O da ti posluša zapovijedi moje — tada bi mir tvoj bio kao rijeka, a pravednost tvoja kao valovi morski.",
                "19": "Potomstva tvojega bilo bi također kao pijeska; poroda utrobe tvoje kao šljunka morskoga; ime njegovo ne bi se zatrlo niti izbrisalo preda mnom.",
                "20": "Izađite iz Babilona, bježite od Kaldejaca, glasom pjevanja navješćujte, objavljujte to, razglasite do na kraj zemlje; govorite: Gospod je otkupio slugu svoga Jakova.",
                "21": "I nisu žeđali; vodio ih je kroz pustinje; učinio je da vode poteku iz stijene za njih, rascijepio je i stijenu i vode su izbile.",
                "22": "I premda on učini sve to, a i veće, nema mira opakima, govori Gospod."
            },
            "21": {
                "1": "I opet: Poslušaj, o dome Izraelov, svi vi koji ste odlomljeni i istjerani zbog opačine pastirā naroda mojega; da, svi vi koji ste odlomljeni, koji ste raspršeni posvuda, koji ste od naroda mojega, o dome Izraelov. Čujte me, o otoci, i poslušajte vi narodi iz daleka; Gospod me pozvao od rođenja; od utrobe majke moje spominjao je ime moje.",
                "2": "I učinio je usta moja poput britkog mača; u sjeni ruke svoje sakrio me, i učinio me ulaštenom strijelom; u tobolcu svojem sakrio me;",
                "3": "I rekao mi je: Ti si sluga moj, o Izraele, u kom ću se proslaviti.",
                "4": "Tad ja rekoh, trudio sam se uzalud, iscrpio sam snagu svoju nizašto i uzalud; zasigurno, moj je sud kod Gospoda, a djelo moje kod mog Boga.",
                "5": "I evo, govori Gospod — što me načini od utrobe da mu budem sluga, da mu dovedem opet Jakova — iako Izrael nije sabran, ipak ću biti proslavljen u očima Gospodnjim, i Bog moj bit će snaga moja.",
                "6": "I on reče: Prelagano je da mi budeš sluga da podigneš plemena Jakovljeva i obnoviš sačuvane od Izraela. Ja ću te postaviti i kao svjetlo poganima, da možeš biti spasenje moje do na kraj zemlje.",
                "7": "Ovako govori Gospod, Otkupitelj Izraelov, Svetac njegov, onome koga čovjek prezire, onome nad kime se narodi gnušaju, sluzi vladarā: Kraljevi će vidjeti i ustati, i knezovi će se klanjati, zbog Gospoda koji je vjeran.",
                "8": "Ovako govori Gospod: U prihvatljivo vrijeme ja sam te čuo, o otoci morski, i u dan spasenja ja sam ti pomogao; i sačuvat ću te, i dati ti slugu svoga kao savez za narod, da uspostavi zemlju, i učini da se naslijede opustjele baštine;",
                "9": "Da možeš kazati sužnjima: Pođite; onima koji sjede u tami: Pokažite se. Oni će pâsti kraj putova, i paše će njihove biti po svim uzvisinama.",
                "10": "Neće gladovati ni žeđati, niti će ih žega ni sunce mučiti; jer onaj koji im iskazuje milosrđe vodit će ih, pored izvorā vode usmjeravat će ih.",
                "11": "I učinit ću sve gore svoje putom, a ceste moje bit će uzvišene.",
                "12": "A tad, o dome Izraelov, gle, ovi će doći izdaleka; i gle, ovi sa sjevera i sa zapada; a ovi iz zemlje sinimske.",
                "13": "Pjevajte, o nebesa; i budi radosna, o zemljo; jer noge onih koji su na istoku bit će učvršćene; i zaorite pjesmom, o planine; jer oni više neće biti udarani; jer Gospod je utješio narod svoj, i iskazat će milosrđe svojim nevoljnima.",
                "14": "No gle, Sion reče: Gospod me ostavi, i moj me Gospod zaboravi — no on će pokazati da nije tako.",
                "15": "Jer može li žena zaboraviti dojenče svoje, tako da ne iskaže sućut sinu utrobe svoje? Da, one mogu zaboraviti, ipak, neću te ja zaboraviti, o dome Izraelov.",
                "16": "Gle, urezao sam te u dlanove ruku svojih; zidovi tvoji neprestance su preda mnom.",
                "17": "Djeca će tvoja hitati protiv rušilaca tvojih; a oni koji te opustošiše otići će od tebe.",
                "18": "Uzdigni oči svoje oko sebe i pogledaj; svi ovi sabiru se zajedno, i doći će k tebi. I života mi moga, govori Gospod, zasigurno ćeš se zaodjenuti svima njima kao nakitom, i pričvrstit ćeš ih na se kao nevjesta.",
                "19": "Jer tvoja opustošena i tvoja napuštena mjesta, i zemlja uništenja tvojega, bit će i sada pretijesni zbog žitelja; a oni koji te progutaše bit će daleko.",
                "20": "Djeca koju ćeš roditi, nakon što izgubiš prvu, ponovno će u uši tvoje reći: Mjesto mi je pretijesno; daj mi mjesta da mogu prebivati.",
                "21": "Tada ćeš reći u srcu svom: Tko mi rodi ove, s obzirom da izgubih djecu svoju, i da sam neplodna, zasužnjena, i krećem se od nemila do nedraga? I tko ih odgoji? Gle, bijah ostala sama; ovi, gdje su oni bili?",
                "22": "Ovako govori Gospod Bog: Gle, uzdignut ću ruku svoju poganima, i postaviti stijeg svoj narodu; i oni će donijeti sinove tvoje u naručju svojem, a kćeri tvoje nosit će na plećima svojim.",
                "23": "I kraljevi će biti tvoji skrbnici, a kraljice njihove tvoje dojkinje; klanjat će ti se licem svojim prema zemlji, i lizati prah s nogu tvojih; i znat ćeš da sam ja Gospod; jer neće se posramiti oni koji me iščekuju.",
                "24": "Jer, hoće li plijen biti otet moćniku, ili zakoniti sužnji izbavljeni?",
                "25": "No, ovako govori Gospod, doista će sužnji moćniku biti oduzeti, a plijen strašnoga bit će izbavljen; jer prepirat ću se s onim koji se prepire s tobom, i spasit ću djecu tvoju.",
                "26": "I nahranit ću one koji te tlače vlastitim mesom njihovim; oni će se opiti vlastitom krvlju svojom kao slatkim vinom; i svako će tijelo znati da sam ja, Gospod, Spasitelj tvoj i Otkupitelj tvoj, Silni Jakovljev."
            },
            "22": {
                "1": "I tad se dogodi, nakon što ja, Nefi, bijah pročitao ovo što bijaše urezano na mjedenim pločama, moja mi braća priđoše i rekoše mi: Što znači ovo što si pročitao? Gle, treba li to razumjeti u skladu s onim što je duhovno, što će se dogoditi po duhu, a ne tijelu?",
                "2": "I ja im, Nefi, rekoh: Gle, to bijaše očitovano proroku glasom Duha; jer po Duhu se sve otkriva prorocima, što će doći na djecu ljudsku po tijelu.",
                "3": "Stoga, ono o čemu čitah ono je što se odnosi na ono što je i vremenito i duhovno; jer čini se da će dom Izraelov prije ili kasnije biti raspršen po svemu licu zemaljskom, a i među sve narode.",
                "4": "I gle, ima ih mnogo koji su već izgubljeni iz sjećanja onih koji su u području Jeruzalema. Da, veći dio svih plemena bijaše odveden; i oni su raspršeni od nemila do nedraga po otocima morskim; a gdje su, nitko od nas ne zna, osim što znamo da bijahu odvedeni.",
                "5": "A pošto bijahu odvedeni, to se prorokovaše gledom na njih, a i gledom na sve one koji će kasnije biti raspršeni i izmiješani s drugima, zbog Sveca Izraelova; jer protiv njega će oni otvrdnuti srca svoja; stoga, bit će raspršeni među sve narode i bit će omraženi kod svih ljudi.",
                "6": "Ipak, nakon što ih odnjeguju pogani, i Gospod uzdigne ruku svoju nad pogane, i postavi ih kao stijeg, a djeca njihova budu ponesena u naručju njihovu, i kćeri njihove budu ponesene na plećima njihovim, gle, to o čemu se govori jest doslovno; jer takvi su savezi Gospodnji s ocima našim; i to se odnosi na nas u danima budućim, a i svu braću našu koja su od doma Izraelova.",
                "7": "I to znači da vrijeme dolazi kad će, nakon što sav dom Izraelov bude raspršen i izmiješan s drugima, Gospod Bog podignuti moćan narod među poganima, da, i to na licu ove zemlje; i oni će potomstvo naše raspršiti.",
                "8": "I nakon što potomstvo naše bude raspršeno, Gospod će Bog krenuti s izvođenjem čudesnog djela među poganima, što će biti od velike vrijednosti potomstvu našemu; stoga, to je prispodobljeno tome kako ih pogani hrane i nose u naručju svojem i na plećima svojim.",
                "9": "A to će također biti od vrijednosti poganima; i ne samo poganima, već i svem domu Izraelovom, te će otkriti saveze što ih Otac nebesa sklopi s Abrahamom, govoreći: U potomstvu će tvojemu sva plemena zemaljska biti blagoslovljena.",
                "10": "I htio bih, braćo moja, da znadete kako sva plemena zemaljska ne mogu biti blagoslovljena, osim ako on ne ogoli mišicu svoju u očima narodā.",
                "11": "Stoga, Gospod će Bog krenuti s ogoljivanjem mišice svoje u očima svih naroda, u ostvarivanju saveza svojih i evanđelja svojega onima koji su od doma Izraelova.",
                "12": "Stoga, on će ih ponovno izvesti iz sužanjstva, i oni će biti sabrani u zemlje baštine svoje; i bit će izvedeni iz mraka i iz tame; i znat će da je Gospod Spasitelj njihov i Otkupitelj njihov, Silni Izraelov.",
                "13": "A krv te moćne i odvratne crkve, koja je bludnica cijele zemlje, okrenut će se na njihove vlastite glave; jer će ratovati između sebe, a mač njihovih vlastitih ruku past će na njihove vlastite glave, i opit će se svojom vlastitom krvlju.",
                "14": "I svaki narod koji će zaratiti protiv tebe, o dome Izraelov, okrenut će se jedan protiv drugoga, i past će u jamu koju iskopaše da u zamku uhvate ljude Gospodnje. I svi koji se bore protiv Siona bit će uništeni, i ta velika bludnica, koja izopači prave putove Gospodnje, da, ta moćna i odvratna crkva, stropoštat će se u prah i velik će biti pad njezin.",
                "15": "Jer gle, govori prorok, vrijeme brzo dolazi kad Sotona neće više imati moći nad srcima djece ljudske; jer dan uskoro dolazi kad će svi oholi i oni koji postupaju opako biti poput strni; i dan dolazi kad moraju biti spaljeni.",
                "16": "Jer vrijeme uskoro dolazi kad će se punina gnjeva Božjega izliti na svu djecu ljudsku; jer on neće dopustiti da opaki unište pravedne.",
                "17": "Stoga, on će sačuvati pravedne moću svojom, čak i bude li tako da punina gnjeva njegova mora doći, a pravedni budu sačuvani, tako da neprijatelji njihovi budu uništeni ognjem. Stoga, pravedni se ne trebaju bojati; jer ovako govori prorok, oni će biti spašeni, pa makar i ognjem.",
                "18": "Gle, braćo moja, kažem vam da to mora uskoro doći; da, štoviše, krv, i oganj, i dimna sumaglica moraju doći; i to mora nužno biti na licu ove zemlje; i to dolazi ljudima po tijelu bude li tako da oni otvrdnu srca svoja protiv Sveca Izraelova.",
                "19": "Jer gle, pravedni neće izginuti; jer vrijeme zasigurno mora doći kad će svi oni koji se bore protiv Siona biti odbačeni.",
                "20": "I Gospod će zasigurno pripraviti put narodu svojemu, tako da će se ispuniti riječi Mojsijeve, koje on kaza, govoreći: Proroka će vam Gospod Bog vaš podignuti, poput mene; njega slušajte u svemu što god će vam govoriti. I dogodit će se da će svi oni koji ne poslušaju toga proroka biti isključeni iz naroda.",
                "21": "I sad ja, Nefi, navješćujem vama, da je taj prorok, o kojem Mojsije govoraše, Svetac Izraelov; stoga, on će izricati sud u pravednosti.",
                "22": "I pravedni se ne trebaju bojati, jer oni su ti koji neće biti zatrti. Nego je to kraljevstvo đavlovo, koje će se graditi među djecom ljudskom, a to je kraljevstvo uspostavljeno među onima koji su u tijelu —",
                "23": "Jer vrijeme će brzo doći da sve crkve koje se izgrađuju kako bi stjecale dobitak, i svi oni koji se uzdižu kako bi stekli moć nad ljudima, i oni koji se uzdižu kako bi postali omiljeni u očima svijeta, i oni koji traže požude tijela i ono što je od svijeta, te nastoje činiti svakovrsno bezakonje; da, ukratko, svi oni koji pripadaju kraljevstvu đavlovom, oni su ti koji se trebaju bojati, i drhtati, i strepiti; oni su ti koji moraju biti oboreni dolje u prah; oni su ti koji moraju biti spaljeni poput strni; i to je u skladu s riječima prorokovim.",
                "24": "I vrijeme dolazi brzo kad pravedni moraju biti dovedeni na okup kao telad u staji, a Svetac Izraelov mora vladati u gospodstvu, i snazi, i moći, i velikoj slavi.",
                "25": "I on sabire djecu svoju s četiri kraja zemlje; i broji ovce svoje, i one ga poznaju; i bit će jedno stado i jedan pastir; i on će pasti ovce svoje, i u njemu će one nalaziti pašu.",
                "26": "A zbog pravednosti naroda njegova Sotona nema moći; stoga, on ne može biti odvezan u razdoblju od mnogo godina; jer nema moći nad srcima ljudi, jer oni prebivaju u pravednosti, a Svetac Izraelov kraljuje.",
                "27": "I sad gle, ja, Nefi, govorim vam da sve to mora doći po tijelu.",
                "28": "No gle, svi narodi, plemena, jezici i puci prebivat će u sigurnosti u Svecu Izraelovu, bude li tako da se pokaju.",
                "29": "I sad ja, Nefi, okončavam; jer se ne usuđujem zasad govoriti dalje o tomu.",
                "30": "Dakle, braćo moja, htio bih da shvatite kako je ono što bijaše zapisano na mjedenim pločama istinito; i to svjedoči da čovjek mora biti poslušan zapovijedima Božjim.",
                "31": "Stoga, ne trebate držati da smo ja i otac moj jedini koji smo posvjedočili, i također podučavali o tome. Stoga, budete li poslušni zapovijedima i ustrajete li do svršetka, bit ćete spašeni u posljednji dan. I tako to jest. Amen."
            }
        }
    },
    "2-ne": {
        "meta": {
            "slug": "2-ne",
            "name": "Druga knjiga Nefijeva",
            "chapterWord": "Poglavlje"
        },
        "chapters": {
            "1": {
                "intro": "Izvješće o smrti Lehijevoj. Nefijeva se braća bune protiv njega. Gospod upozorava Nefija neka otiđe u divljinu. Njegova putovanja u divljini, i tako dalje.",
                "1": "I tad se dogodi, nakon što ja, Nefi, okončah podučavati braću svoju, otac naš, Lehi, također im govoraše mnogo toga, i izloži im kako li velika djela Gospod učini za njih izvodeći ih iz zemlje jeruzalemske.",
                "2": "I govoraše im o pobunama njihovim na vodama i milosrđima Božjim po kojima im poštedi živote, te ne bijahu progutani u moru.",
                "3": "I također im govoraše o zemlji obećanoj, koju oni stekoše — kako milosrdan bijaše Gospod upozorivši nas neka bježimo iz zemlje jeruzalemske.",
                "4": "Jer gle, reče on, vidjeh viđenje, po kojemu znadem da je Jeruzalem uništen; i da ostadosmo u Jeruzalemu, mi bismo također izginuli.",
                "5": "No, reče on, unatoč nevoljama našim, mi stekosmo zemlju obećanu, zemlju koja je poizbor nad svim drugim zemljama; zemlju za koju Gospod Bog sklopi savez sa mnom da će biti zemlja za baštinu potomstva mojega. Da, Gospod savezom udijeli ovu zemlju meni i djeci mojoj zauvijek, a i svima onima koji će biti izvedeni iz drugih zemalja rukom Gospodnjom.",
                "6": "Stoga, ja, Lehi, prorokujem prema djelovanjima Duha koji je u meni, da neće nitko doći u ovu zemlju osim ako ne budu dovedeni rukom Gospodnjom.",
                "7": "Stoga, ova je zemlja posvećena za onoga koga on dovede. I bude li tako da mu oni služe prema zapovijedima koje on dade, ona će za njih biti zemlja slobode; stoga, oni nikada neće biti bačeni dolje u sužanjstvo; bude li tako, to će biti zbog bezakonja; jer ako bezakonje bude prevladavalo, prokleta će biti zemlja zbog njih, no za pravedne će biti blagoslovljena zauvijek.",
                "8": "I gle, mudrost je da ova zemlja bude zasad skrivena, kako za nju ne bi saznali drugi narodi; jer gle, mnogi bi narodi preplavili zemlju, te ne bi bilo mjesta za baštinu.",
                "9": "Dakle, ja, Lehi, zadobih obećanje, ukoliko oni koje će Gospod Bog izvesti iz zemlje jeruzalemske budu obdržavali zapovijedi njegove, napredovat će na licu ove zemlje; i bit će skriveni od svih drugih naroda, da mogu posjedovati ovu zemlju za sebe. A budu li oni obdržavali zapovijedi njegove, bit će blagoslovljeni na licu zemlje ove, i neće biti nikoga da ih napastuje, niti im oduzima zemlju baštine njihove; i prebivat će u sigurnosti zauvijek.",
                "10": "No gle, kad vrijeme dođe da propadnu u nevjeru, nakon što primiše tako velike blagoslove iz ruke Gospodnje — pošto imahu spoznaju o stvaranju zemlje, i svih ljudi, pošto poznavahu velika i čudesna djela Gospodnja od stvaranja svijeta; pošto imahu moć što im je udijeljena da čine sve po vjeri; pošto imahu sve zapovijedi od početka i pošto bijahu uvedeni njegovom beskonačnom dobrotom u ovu dragocjenu zemlju obećanu — gle, velim, ako dan dođe da oni odbace Sveca Izraelova, pravoga Mesiju, Otkupitelja svojega i Boga svojega, gle, sudovi onoga koji je pravičan ostat će na njima.",
                "11": "Da, on će im dovesti druge narode, i dat će njima moć, i oduzet će im zemlje posjeda njihovih, i učinit će da budu raspršeni i udareni.",
                "12": "Da, kako jedan naraštaj prelazi u drugi bit će krvoprolićā i velikih kažnjavanja među njima; stoga, sinovi moji, htio bih da se sjetite; da, htio bih da poslušate riječi moje.",
                "13": "O, kad biste se probudili; probudili iz duboka sna, da, štoviše iz sna paklenoga, i otresli strašne verige kojima ste okovani, a to su verige koje okivaju djecu ljudsku, te su odvedena zasužnjena dolje u vječni bezdan bijede i jada.",
                "14": "Probudite se! I ustanite iz praha, i čujte riječi uzdrhtala roditelja, čije udove morate uskoro položiti u taj hladan i tih grob, odakle se ni jedan putnik ne može vratiti; još nekoliko dana i ja polazim putem svega zemaljskoga.",
                "15": "No gle, Gospod otkupi dušu moju od pakla; ja vidjeh slavu njegovu, i obujmljen sam vječno u naručju ljubavi njegove.",
                "16": "I želim da se sjetite poštivati propise i sudove Gospodnje; gle, to bijaše tjeskoba duše moje od početka.",
                "17": "Srce moje bijaše pritisnuto žalošću s vremena na vrijeme, jer se plaših da zbog tvrdoće srdaca vaših Gospod Bog vaš ne iziđe u punini gnjeva svojega na vas, tako da vi budete odbačeni i uništeni zauvijek;",
                "18": "Ili tako da kletva dođe na vas tijekom mnogih naraštaja; te vi budete pohođeni mačem, i glađu, i budete omraženi, te budete vođeni u skladu s voljom i sužanjstvom đavlovim.",
                "19": "O, sinovi moji, kako želim da sve ovo ne dođe na vas, već da budete narod izabran i povlašten od Gospoda. No gle, volja njegova neka bude; jer putovi su njegovi pravednost zauvijek.",
                "20": "I on reče: Ukoliko budete obdržavali zapovijedi moje, napredovat ćete u zemlji; no, ukoliko ne budete obdržavali zapovijedi moje, bit ćete isključeni iz nazočnosti moje.",
                "21": "I evo, da bi duša moja mogla imati radost u vama, i da bi srce moje moglo napustiti ovaj svijet s veseljem zbog vas, da me tuga i žalost ne bi oborili u grob, ustanite iz praha, sinovi moji, i budite ljudi, i budite odlučni s jednim umom i jednim srcem, ujedinjeni u svemu, da ne padnete u sužanjstvo;",
                "22": "Da ne budete prokleti teškom kletvom; i također, da ne navučete nezadovoljstvo pravednoga Boga na se, sve do propasti, da, vječne propasti i duše i tijela.",
                "23": "Probudite se, sinovi moji; odjenite oklop pravednosti. Otresite verige kojima ste okovani, i iziđite iz mraka, i ustanite iz praha.",
                "24": "Ne bunite se više protiv brata svojega, čija viđenja bijahu veličanstvena, i koji obdržavaše zapovijedi od vremena kad napustismo Jeruzalem; i koji bijaše oruđe u rukama Božjim, dovodeći nas u zemlju obećanu; jer da ne bijaše njega, morali bismo izginuti od gladi u divljini; ipak, vi mu nastojaste oduzeti život; da, i on pretrpi mnogo žalosti zbog vas.",
                "25": "I silno se plašim i drhtim zbog vas, da će on trpjeti ponovno; jer gle, vi ga optužiste da je tražio moć i vlast nad vama; no, ja znadem da on nije tražio ni moć ni vlast nad vama, nego je tražio slavu Božju i vječnu dobrobit vašu.",
                "26": "I vi mrmljaste, jer on bijaše otvoren prema vama. Kažete da se služio oštrinom; kažete da bijaše srdit na vas; no gle, oštrina njegova bijaše oštrina moći riječi Božje, koja bijaše u njemu; a to što vi zovete srdžbom bijaše istina, u skladu s onom koja je u Bogu, koju on ne mogaše obuzdati, očitujući smjelo o bezakonjima vašim.",
                "27": "I mora svakako biti da moć Božja mora biti s njime, toliko da vam on zapovijeda te se morate pokoriti. No gle, to ne bijaše on, već to bijaše Duh Gospodnji koji bijaše u njemu, koji otvori usta njegova da zbori te ih ne mogaše zatvoriti.",
                "28": "A sad, sine moj, Lamane, a i Lemuele i Same, a i sinovi moji koji ste sinovi Jišmaelovi, gle, budete li poslušali glas Nefijev, nećete propasti. I budete li ga poslušali ostavljam vam blagoslov, da, i to svoj prvi blagoslov.",
                "29": "No, ne budete li ga poslušali oduzimam svoj prvi blagoslov, da, i to svoj blagoslov, i on će ostati na njemu.",
                "30": "A sad, Zorame, govorim tebi: Gle, ti si sluga Labanov; ipak, bio si izveden iz zemlje jeruzalemske, i znadem da si pravi prijatelj sinu mojem, Nefiju, zauvijek.",
                "31": "Stoga, jer si bio vjeran, potomstvo tvoje bit će blagoslovljeno s potomstvom njegovim, da prebiva u blagostanju dugo na licu ove zemlje; i ništa, doli bezakonja među njima, neće naškoditi ili smetati blagostanju njihovom na licu ove zemlje zauvijek.",
                "32": "Stoga, budete li obdržavali zapovijedi Gospodnje, Gospod je posvetio ovu zemlju za sigurnost potomstva tvojega s potomstvom sina mojega."
            },
            "2": {
                "1": "A sad, Jakove, govorim tebi: Ti si prvorođenac moj u danima tegobe moje u divljini. I gle, u svom djetinjstvu pretrpio si nevolje i mnogo žalosti zbog grubosti braće svoje.",
                "2": "Ipak, Jakove, prvorođenče moj u divljini, ti poznaješ veličinu Božju; i on će posvetiti nevolje tvoje za korist tvoju.",
                "3": "Stoga, duša će tvoja biti blagoslovljena, i ti ćeš prebivati u sigurnosti s bratom svojim, Nefijem; i dane svoje provest ćeš u službi Bogu svojemu. Stoga znadem da si otkupljen, zbog pravednosti Otkupitelja tvojega; jer ti vidje kako za punine vremena on dolazi donijeti spasenje ljudima.",
                "4": "I ti vidje u mladosti svojoj slavu njegovu; stoga, blagoslovljen si, baš kao oni kojima će on posluživati u tijelu; jer Duh je isti, jučer, danas, i zauvijek. I put je pripravljen od pada čovjekova, a spasenje je besplatno.",
                "5": "A ljudi su podučeni dostatno da raspoznaju dobro od zla. I zakon je dan ljudima. A po zakonu ni jedno tijelo nije opravdano; to jest, po zakonu su ljudi odbačeni. Da, po vremenitom zakonu bijahu odbačeni, a i po duhovnom zakonu propadaju odijeljeni od onoga što je dobro, i postaju bijedni zauvijek.",
                "6": "Stoga, otkupljenje dolazi kroz Svetoga Mesiju i u njemu; jer on je pun milosti i istine.",
                "7": "Gle, on prinosi sebe kao žrtvu za grijeh, da ispuni svrhe zakona, za sve one koji imaju srce skršeno i duh raskajan; i ni za koga drugoga ne mogu svrhe zakona biti ispunjene.",
                "8": "Stoga, kako li je veoma važno da se to otkrije žiteljima zemlje, da bi mogli spoznati kako nema nikoga tko bi mogao prebivati u nazočnosti Božjoj, osim da to bude po zaslugama, i milosrđu, i milosti Svetoga Mesije, koji polaže život svoj po tijelu, i uzima ga ponovno moću Duha, kako bi mogao ostvariti uskrsnuće mrtvih, jer je prvi koji će ustati.",
                "9": "Stoga, on je prvijenac Bogu, tako što će zagovarati za svu djecu ljudsku; a oni koji vjeruju u njega bit će spašeni.",
                "10": "I zbog zagovora za sve, svi ljudi dolaze k Bogu; stoga, oni stoje u nazočnosti njegovoj, da im on sudi u skladu s istinom i svetošću koja je u njemu. Dakle, zahtjevi zakona kojega Svetac dade, što dovodi do nanošenja kazne koja je pripojena, a kazna koja je pripojena jest u oprečnosti s tom srećom koja je pripojena, kako bi se ispunile svrhe pomirenja —",
                "11": "Jer mora svakako biti da ima oprečnosti u svemu. Da nije tako, prvorođenče moj u divljini, pravednost ne bi mogla biti ostvarena, niti opačina, niti svetost ni bijeda, niti dobro ni zlo. Stoga, sve svakako mora biti složeno u jedno; stoga, ako bi to bilo jedno tijelo, moralo bi svakako ostati kao mrtvo, nemajući života niti smrti, ni raspadljivosti ni neraspadljivosti, sreće ni bijede, niti osjetljivosti ni neosjetljivosti.",
                "12": "Stoga, ono bi svakako moralo biti stvoreno kao nešto bezvrijedno; stoga, ne bi bilo svrhe u cilju njegova stvaranja. Stoga, to bi moralo svakako uništiti mudrost Božju i njegove vječne nakane, a također i moć, i milosrđe, i pravdu Božju.",
                "13": "A reknete li da nema zakona, reći ćete također da nema ni grijeha. A reknete li da nema grijeha, reći ćete također da nema ni pravednosti. A nema li pravednosti, nema ni sreće. A nema li pravednosti ni sreće, nema ni kazne ni bijede. A ako svega toga nema, nema ni Boga. A nema li Boga, nas nema, niti zemlje; jer ne bi moglo biti stvaranja svega, niti onoga što djeluje, ni onoga na što se djeluje; stoga, sve bi moralo nestati.",
                "14": "I evo, sinovi moji, govorim vam ovo za vašu korist i poduku; jer postoji Bog, i on stvori sve, i nebesa i zemlju, i sve što na njima jest, i ono što djeluje i ono na što se djeluje.",
                "15": "I da se ostvare vječne nakane njegove za čovjeka, nakon što bijaše stvorio praroditelje naše, i zvijeri poljske i ptice nebeske, i ukratko, sve što je stvoreno, moralo je svakako biti da postojaše oprečnost; i to zabranjen plod u oprečnosti stablu života; jedan bijaše sladak, a drugi gorak.",
                "16": "Stoga, Gospod Bog dade čovjeku da djeluje sam za sebe. Dakle, čovjek ne bi mogao djelovati sam za sebe, osim ako ne bi bilo tako da je namamljen jednim ili drugim.",
                "17": "I ja, Lehi, u skladu s onim što pročitah, moram svakako pretpostaviti da anđeo Božji, u skladu s onim što je zapisano, pade s neba; stoga, on postade đavlom, pošto je tražio ono što je zlo pred Bogom.",
                "18": "A zato što pade s neba i postade bijedan zauvijek, on također tražaše bijedu cijelog ljudskog roda. Stoga, on reče Evi, da, ona stara zmija, a to je đavao, koji je otac svih laži, stoga on reče: Blaguj od zabranjenog ploda, i nećete umrijeti, nego ćete biti poput Boga, poznavajući dobro i zlo.",
                "19": "I nakon što Adam i Eva blagovaše od zabranjenoga ploda, bijahu istjerani iz Edenskog vrta, da obrađuju zemlju.",
                "20": "I oni rodiše djecu; da, i to obitelj cijele zemlje.",
                "21": "I dani djece ljudske bijahu produženi u skladu s voljom Božjom, da bi se mogla pokajati dok su u tijelu; stoga, stanje njihovo postade stanje kušnje, a vrijeme njihovo bijaše produljeno, u skladu sa zapovijedima koje Gospod Bog dade djeci ljudskoj. Jer on dade zapovijed da se svi ljudi moraju pokajati; jer on pokaza svim ljudima da bijahu izgubljeni zbog prijestupa roditelja svojih.",
                "22": "I evo gle, da Adam ne prestupi, ne bi pao, već bi ostao u Edenskom vrtu. I sve što bijaše stvoreno moralo bi ostati u istom stanju u kojemu bijaše nakon što bijaše stvoreno; i moralo bi ostati zauvijek, i ne bi imalo svršetka.",
                "23": "I oni ne bi imali djece; stoga, ostali bi u stanju nevinosti, nemajući radosti, jer ne upoznaše bijedu; ne čineći dobro, jer ne upoznaše grijeh.",
                "24": "No gle, sve bijaše učinjeno prema mudrosti onoga koji znade sve.",
                "25": "Adam pade da bi ljudi bili; a ljudi jesu, da bi radost imali.",
                "26": "A Mesija dolazi za punine vremena, kako bi otkupio djecu ljudsku od pada. A zato što su otkupljeni od pada, oni postadoše slobodni zauvijek, raspoznavajući dobro od zla; da djeluju samostalno, a ne da bilo tko na njih djeluje, osim da to bude kaznom po zakonu u velik i posljednji dan, u skladu sa zapovijedima koje Bog dade.",
                "27": "Stoga, ljudi su slobodni po tijelu; i sve im je dano što je potrebno čovjeku. I oni su slobodni izabrati slobodu i vječni život, po velikom Posredniku svih ljudi, ili izabrati sužanjstvo i smrt, prema sužanjstvu i moći đavlovoj; jer on nastoji da svi ljudi budu bijedni poput njega.",
                "28": "I evo, sinovi moji, htio bih da se oslonite na velikog Posrednika, i poslušate velike zapovijedi njegove; i budete vjerni riječima njegovim, i izaberete vječni život, u skladu s voljom Svetoga Duha njegova;",
                "29": "I ne izaberete vječnu smrt, u skladu s voljom tijela i zlom koje je u njemu, koji daju duhu đavlovu moć da zasužnji, da vas baci u pakao, kako bi mogao vladati nad vama u kraljevstvu svojemu.",
                "30": "Ja izrekoh ovih nekoliko riječi svima vama, sinovi moji, u posljednjim danima kušnje svoje; i izabrah dobar dio, u skladu s riječima prorokovim. I nemam nikakva drugog cilja doli vječne dobrobiti duša vaših. Amen."
            },
            "3": {
                "1": "A sad, govorim tebi, Josipe, moj posljednjerođeni. Ti bijaše rođen u divljini nevolja mojih; da, u dane najveće žalosti moje majka te tvoja porodi.",
                "2": "I neka Gospod posveti i za tebe ovu zemlju, koja je najdragocjenija, za baštinu tvoju i baštinu potomstva tvojega s braćom tvojom, za sigurnost tvoju zauvijek, bude li tako da obdržavate zapovijedi Sveca Izraelova.",
                "3": "A sad, Josipe, moj posljednjerođeni, koga izvedoh iz divljine nevolja svojih, neka te Gospod blagoslovi zauvijek, jer potomstvo tvoje neće posvema biti uništeno.",
                "4": "Jer gle, ti si plod bokova mojih; a ja sam potomak Josipa koji bijaše odveden zasužnjen u Egipat. I veliki bijahu savezi Gospodnji koje on sklopi s Josipom.",
                "5": "Dakle, Josip doista vidje naš dan. I on zadobi obećanje od Gospoda, da će od ploda bokova njegovih Gospod Bog podignuti pravedan ogranak domu Izraelovu; ne Mesiju, već ogranak koji će biti otkinut, ali ipak će se spominjati u savezima Gospodnjim da će im se Mesija očitovati u posljednjim danima, u duhu moći, i izvesti ih iz tame u svjetlost — da, iz skrivene tame i iz sužanjstva na slobodu.",
                "6": "Jer Josip doista posvjedoči, govoreći: Vidioca će Gospod Bog moj podignuti, koji će biti poizbor vidjelac plodu bokova mojih.",
                "7": "Da, Josip doista reče: Ovako mi govori Gospod: Poizbor ću vidioca podignuti od ploda bokova tvojih; i on će biti visoko cijenjen među plodom bokova tvojih. I njemu ću dati zapovijed da izvede djelo za plod bokova tvojih, braću svoju, koje će biti od velike vrijednosti za njih, toliko da će ih dovesti do spoznaje o savezima koje sklopih s ocima tvojim.",
                "8": "I dat ću mu zapovijed da ne izvodi nikakvo drugo djelo, osim djela koje ću mu zapovjediti. I učinit ću ga velikim u očima svojim; jer će izvoditi moje djelo.",
                "9": "I on će biti velik poput Mojsija, koga rekoh da ću podignuti za vas, da izbavi narod moj, o dome Izraelov.",
                "10": "A Mojsija ću podignuti da izbavi narod tvoj iz zemlje Egipta.",
                "11": "No, vidioca ću podignuti od ploda bokova tvojih; i njemu ću dati moć da objelodani riječ moju potomstvu bokova tvojih — i ne samo da objelodani riječ moju, govori Gospod, već i da ih uvjeri u riječ moju, koja će tada već prispjeti među njih.",
                "12": "Stoga, plod bokova tvojih će pisati; i plod bokova Judinih će pisati; i ono što će napisati plod bokova tvojih, a i ono što će napisati plod bokova Judinih, srast će u jedno, te opovrći lažne nauke i smiriti sukobe, i uspostaviti mir među plodom bokova tvojih, i privesti ih k spoznaji o ocima njihovim u posljednje dane, i također k spoznaji o savezima mojim, govori Gospod.",
                "13": "I iz slabosti on će biti učinjen jakim, u onaj dan kad će djelo moje otpočeti među svim narodom mojim, i ono će obnoviti tebe, o dome Izraelov, govori Gospod.",
                "14": "I ovako prorokovaše Josip, govoreći: Gle, toga će vidioca Gospod blagosloviti; a oni koji ga nastoje uništiti bit će zatrti; jer ovo će obećanje, koje zadobih od Gospoda, gledom na plod bokova mojih, biti ispunjeno. Gle, siguran sam u ispunjenje ovog obećanja;",
                "15": "A ime njegovo bit će po meni; i ono će biti po imenu oca njegova. I on će biti poput mene; jer ono što će Gospod objelodaniti rukom njegovom, moću Gospodnjom privest će narod moj k spasenju.",
                "16": "Da, ovako prorokovaše Josip: Siguran sam u to, isto kao što sam siguran u obećanje o Mojsiju; jer Gospod mi reče, sačuvat ću potomstvo tvoje zauvijek.",
                "17": "I Gospod reče: Podignut ću nekog Mojsija; i dat ću mu moć u štapu; i dat ću mu rasuđivanje u pisanju. Ipak, neću odriješiti jezik njegov tako da govori mnogo, jer ga neću učiniti moćnim u govoru. No, napisat ću mu zakon svoj, prstom vlastite ruke svoje; i postavit ću govornika za njega.",
                "18": "I Gospod mi također reče: Podignut ću plodu bokova tvojih; i pribavit ću za njega govornika. I ja, gle, ja ću mu dati da zapiše zapis ploda bokova tvojih, za plod bokova tvojih; a govornik bokova tvojih to će navješćivati.",
                "19": "A riječi koje će on zapisati bit će riječi za koje je prikladno u mudrosti mojoj da prispiju do ploda bokova tvojih. I bit će to kao da im plod bokova tvojih bijaše zavapio iz praha; jer ja poznajem vjeru njihovu.",
                "20": "I oni će vapiti iz praha; da, i to pokajanje braći svojoj, i to nakon što mnogi naraštaji prođu poslije njih. I dogodit će se da će vapaj njihov ići dalje, i to u skladu s jednostavnošću riječi njihovih.",
                "21": "Zbog njihove vjere riječi njihove izlazit će iz mojih usta braći njihovoj koja su plod bokova tvojih; a slaboću riječi njihovih učinit ću jakom zbog vjere njihove, tako da će se spomenuti saveza mojega što ga sklopih s ocima tvojim.",
                "22": "I evo gle, sine moj Josipe, na ovaj način otac moj iz davnine prorokovaše.",
                "23": "Stoga, zbog ovog saveza ti si blagoslovljen; jer potomstvo tvoje neće biti uništeno, jer će poslušati riječi iz knjige.",
                "24": "I bit će uzdignut jedan moćni među njima, koji će činiti mnogo dobra i riječju i djelom, i bit će oruđe u rukama Božjim, sa silnom vjerom da izvodi moćna čudesa i da čini ono što je veliko u očima Božjim, tako ostvarujući veliki dio obnove za dom Izraelov, i za potomstvo braće tvoje.",
                "25": "I evo, blagoslovljen si ti, Josipe. Gle, ti si malen; stoga poslušaj riječi brata svojega Nefija, i bit će ti učinjeno u skladu s riječima koje izrekoh. Sjeti se riječi umirućeg oca svojega. Amen."
            },
            "4": {
                "1": "I sad, ja, Nefi, govorim o proroštvima o kojima otac moj govoraše, gledom na Josipa, koji bijaše odveden u Egipat.",
                "2": "Jer gle, on doista prorokovaše o svemu potomstvu svojemu. A od proroštava koja on zapisa nema mnogo većih. I on prorokovaše o nama, i našim budućim naraštajima; a ona su zapisana na mjedenim pločama.",
                "3": "Dakle, nakon što otac moj okonča govoriti o proroštvima Josipovim, on pozva djecu Lamanovu, sinove njegove i kćeri njegove, te im reče: Gle, sinovi moji i kćeri moje, koji ste sinovi i kćeri prvorođenca mojega, htio bih da priklonite uho riječima mojim.",
                "4": "Jer Gospod Bog reče: Ukoliko budete obdržavali zapovijedi moje napredovat ćete u zemlji; a ukoliko ne budete obdržavali zapovijedi moje bit ćete isključeni iz nazočnosti moje.",
                "5": "No gle, sinovi moji i kćeri moje, ne mogu sići u grob svoj, a da ne ostavim blagoslov na vama; jer gle, znadem da, budete li odgajani u skladu s putem kojim trebate ići, nećete odstupiti od njega.",
                "6": "Stoga, budete li prokleti, gle, ostavljam blagoslov svoj na vama, da bi kletva mogla biti skinuta s vas, a odgovornost bude stavljena na glave roditelja vaših.",
                "7": "Stoga, zbog blagoslova mojega Gospod Bog neće dopustiti da vi propadnete; stoga, bit će milosrdan prema vama i prema potomstvu vašemu zauvijek.",
                "8": "I dogodi se, nakon što otac moj okonča govoriti sinovima i kćerima Lamanovim, on naredi da se sinovi i kćeri Lemuelove dovedu preda nj.",
                "9": "I on prozbori njima, govoreći: Gle, sinovi moji i kćeri moje, koji ste sinovi i kćeri drugoga sina mojega; gle, ostavljam na vama isti blagoslov koji ostavih na sinovima i kćerima Lamanovim; stoga, nećete posvema biti uništeni; nego će na kraju potomstvo vaše biti blagoslovljeno.",
                "10": "I dogodi se, kad otac moj okonča govoriti njima, gle, on prozbori sinovima Jišmaelovim, da, čak i cijelom domu njegovom.",
                "11": "I nakon što okonča govoriti njima, on prozbori Samu, govoreći: Blagoslovljen si ti, i potomstvo tvoje; jer ćeš baštiniti zemlju kao i brat tvoj Nefi. A potomstvo tvoje bit će ubrojeno s potomstvom njegovim; i ti ćeš biti poput brata tvojega, a potomstvo tvoje poput potomstva njegova; i bit ćeš blagoslovljen u sve dane svoje.",
                "12": "I dogodi se, nakon što otac moj, Lehi, govoraše cijelom domu svojemu, u skladu s osjećajima srca svojega i Duhom Gospodnjim koji bijaše u njemu, on ostarje. I dogodi se da umrije, i bi pokopan.",
                "13": "I dogodi se da se, ne mnogo dana poslije smrti njegove, Laman i Lemuel te sinovi Jišmaelovi rasrdiše na me zbog prijekora Gospodnjih.",
                "14": "Jer ja, Nefi, bijah nagnan govoriti im u skladu s riječju njegovom; naime, govorah im mnogo toga, a također i otac moj, prije smrti svoje; od čega su mnoge besjede zapisane na drugim pločama mojim; jer je pretežno povijesni dio zapisan na drugim pločama mojim.",
                "15": "A na ovima zapisujem ono što je u duši mojoj, te mnoga od Pisama što su urezana na mjedenim pločama. Jer duša moja uživa u Pismima, i srce moje pomno razmišlja o njima, i zapisuje ih za poduku i korist djece moje.",
                "16": "Gle, duša moja uživa u onome što je Gospodnje; a srce moje neprestance pomno razmišlja o onome što vidjeh i čuh.",
                "17": "Ipak, unatoč velikoj dobroti Gospodnjoj u tome što mi pokaza velika i čudesna djela svoja, srce moje uzvikuje: O jadan li sam ja čovjek! Da, srce moje žalosti se zbog tijela mojega; duša moja tuguje zbog bezakonja mojih.",
                "18": "Okružen sam odasvud, zbog napasti i grijeha što me tako lako opsjedaju.",
                "19": "A kad se zaželim radovati, srce moje stenje zbog grijeha mojih; ipak, znadem u koga se uzdah.",
                "20": "Bog moj bijaše potpora moja; on me vođaše kroz nevolje moje u divljini; i sačuva me na vodama velike dubine.",
                "21": "Ispuni me ljubavlju svojom, toliko da mi gotovo uništava tijelo.",
                "22": "Postidi neprijatelje moje, tako da učini da drhte preda mnom.",
                "23": "Gle, on ču vapaj moj danju, i dade mi spoznaju kroz viđenja noću.",
                "24": "I danju se osmjelih u žarkoj molitvi pred njim; da, glas svoj upravih put visina; a anđeli silažahu i posluživahu mi.",
                "25": "I na krilima Duha njegova bijaše tijelo moje odneseno na veoma visoke gore. I oči moje vidješe velike stvari, da, i to prevelike za čovjeka; zato mi bijaše naređeno da ih ne zapisujem.",
                "26": "O dakle, ako vidjeh tako velike stvari, ako Gospod milostivim silaskom svojim k djeci ljudskoj pohodi ljude s toliko milosrđa, zašto da srce moje plače i duša se moja zadržava u dolini žalosti, a tijelo se moje raspada, i snaga moja slabi, zbog nevolja mojih?",
                "27": "I zašto bih popuštao grijehu, zbog tijela svojega? Da, zašto bih ustuknuo pred napastima, tako da bi zli imao mjesto u srcu mojemu, da uništi mir moj i muči dušu moju? Zašto sam srdit zbog neprijatelja svojega?",
                "28": "Probudi se, dušo moja! Ne kloni više u grijehu. Raduj se, o srce moje, i više ne daj mjesta neprijatelju duše moje.",
                "29": "Ne srdi se opet zbog neprijatelja mojih. Ne slabi snagu moju zbog nevolja mojih.",
                "30": "Raduj se, o srce moje, te zavapi Gospodu i reci: O Gospode, hvalit ću te zauvijek; da, duša će se moja radovati u tebi, Bože moj, i stijeno spasenja mojega.",
                "31": "O Gospode, hoćeš li otkupiti dušu moju? Hoćeš li me izbaviti iz ruku neprijatelja mojih? Hoćeš li učiniti da uzdrhtim na pojavu grijeha?",
                "32": "Neka vrata pakla budu neprestance zatvorena preda mnom, zato što je srce moje skršeno i duh je moj raskajan! O Gospode, nemoj zatvoriti vrata pravednosti svoje preda mnom, da mogu hoditi stazom duboke doline, da mogu biti čvrst na ravnoj cesti!",
                "33": "O Gospode, hoćeš li me zaogrnuti haljinom pravednosti svoje! O Gospode, hoćeš li načiniti put za uzmak moj pred neprijateljima mojim! Hoćeš li učiniti stazu moju ravnom preda mnom! Nemoj postavljati kamen spoticanja na put moj — već raskrči put moj preda mnom, i ne priječi mi put, već putove neprijatelja mojega.",
                "34": "O Gospode, uzdah se u te, i uzdat ću se u te zauvijek. Neću staviti uzdanje svoje u mišicu tjelesnu, jer znadem da je proklet onaj koji stavlja uzdanje svoje u mišicu tjelesnu. Da, proklet je onaj koji stavlja uzdanje svoje u čovjeka, ili čini tijelo mišicom svojom.",
                "35": "Da, znadem da će Bog udijeliti obilno onome tko ište. Da, Bog će moj udijeliti meni, ne ištem li neprimjereno; zato, uzdignut ću glas svoj k tebi; da, vapit ću k tebi, Bože moj, stijeno pravednosti moje. Gle, glas će se moj zauvijek uzdizati k tebi, stijeno moja i vječni Bože moj. Amen."
            },
            "5": {
                "1": "Gle, dogodi se da sam ja, Nefi, vapio mnogo ka Gospodu Bogu svojemu, zbog srdžbe braće svoje.",
                "2": "No gle, srdžba njihova protiv mene poraste, toliko da mi nastojahu oduzeti život.",
                "3": "Da, oni mrmljahu protiv mene, govoreći: Mlađi brat naš misli vladati nad nama; i mi imadosmo mnogo kušnji zbog njega; stoga, ubijmo ga, da više ne bismo bili mučeni zbog riječi njegovih. Jer gle, mi nećemo da on bude vladar naš; jer pripada nama, koji smo starija braća, da vladamo nad ovim narodom.",
                "4": "Evo, ne pišem na ovim pločama sve riječi koje oni mrmljahu protiv mene. No dostatno mi je reći da mi oni nastojahu oduzeti život.",
                "5": "I dogodi se, Gospod me upozori da ja, Nefi, otiđem od njih i pobjegnem u divljinu, kao i svi oni koji htjednu poći sa mnom.",
                "6": "Stoga, dogodi se da ja, Nefi, povedoh obitelj svoju, a također i Zorama i obitelj njegovu, i Sama, starijeg brata svojega i obitelj njegovu, te Jakova i Josipa, mlađu braću svoju, a i sestre svoje, i sve one koji htjedoše poći sa mnom. A svi oni koji htjedoše poći sa mnom bijahu oni što vjerovahu u upozorenja i objave Božje; stoga, oni poslušaše riječi moje.",
                "7": "I mi uzesmo šatore svoje i što nam god bijaše moguće, te putovasmo divljinom mnoge dane. I nakon što putovasmo mnoge dane, mi razapesmo šatore svoje.",
                "8": "I narod moj htjede da mjestu dademo ime Nefi; stoga, nazvasmo ga Nefi.",
                "9": "I svi oni što bijahu sa mnom odlučiše nazvati se narodom Nefijevim.",
                "10": "I trudili smo se obdržavati sudove, i propise, i zapovijedi Gospodnje u svemu, prema zakonu Mojsijevu.",
                "11": "I Gospod bijaše s nama; i mi napredovasmo silno; jer posijali smo sjeme, i želi smo zauzvrat u izobilju. I počesmo uzgajati sitno i krupno blago, te životinje svake vrste.",
                "12": "A ja, Nefi, također ponesoh zapise što bijahu urezani na mjedenim pločama; a i kuglu, ili kompas, što bijaše pripravljen za oca mojega rukom Gospodnjom, prema onome što je zapisano.",
                "13": "I dogodi se da počesmo napredovati silno, i množiti se u zemlji.",
                "14": "A ja, Nefi, uzeh mač Labanov, i po uzoru na nj izradih mnoge mačeve, da kojim slučajem narod, koji se sada nazivaše Lamancima, ne bi navalio na nas i uništio nas; jer poznavah mržnju njihovu prema meni i djeci mojoj i onima koji se nazivahu narodom mojim.",
                "15": "I ja podučih narod svoj da gradi građevine, i obrađuje sve oblike drva, i željeza, i bakra, i mjedi, i čelika, i zlata, i srebra, i dragocjenih ruda, čega bijaše u veliku izobilju.",
                "16": "I ja, Nefi, izgradih hram; i sazidah ga po uzoru na hram Salomonov, osim što ne bijaše izgrađen od tolikih dragocjenosti; jer ih se ne mogaše naći u zemlji, stoga, ne mogaše biti izgrađen poput hrama Salomonova. No način gradnje bijaše poput Salomonova hrama, a izradba njegova bijaše zaista izvrsna.",
                "17": "I dogodi se, ja, Nefi, sklonih narod svoj da bude radišan, i da radi rukama svojim.",
                "18": "I dogodi se, oni htjedoše da ja budem kralj njihov. No ja, Nefi, željah da oni nemaju kralja; ipak, učinih za njih u skladu s onim što bijaše u moći mojoj.",
                "19": "I gle, riječi Gospodnje ispuniše se braći mojoj, koje on izreče o njima, da ću ja biti vladar njihov i učitelj njihov. Stoga, ja bijah vladar njihov i učitelj njihov, u skladu sa zapovijedima Gospodnjim, sve do vremena kad mi oni nastojahu oduzeti život.",
                "20": "Dakle, riječ Gospodnja bijaše ispunjena koju mi on reče, govoreći: Ukoliko oni ne budu slušali riječi tvoje, bit će isključeni iz nazočnosti Gospodnje. I gle, oni bijahu isključeni iz nazočnosti njegove.",
                "21": "I on učini da kletva dođe na njih, da, i to teška kletva, zbog bezakonja njihova. Jer gle, oni otvrdnuše srca svoja protiv njega, te ona postadoše poput kremena; stoga, kako oni bijahu bijeli, i veoma lijepi i očaravajući, da ne bi bili privlačni narodu mojemu, Gospod Bog učini da tamna koža dođe na njih.",
                "22": "I ovako govori Gospod Bog: Učinit ću da oni budu odvratni narodu tvojemu, osim ako se ne pokaju za bezakonja svoja.",
                "23": "A prokleto će biti potomstvo onoga tko se izmiješa s potomstvom njihovim; jer oni će biti prokleti, i to istom kletvom. I Gospod to reče, i to bijaše učinjeno.",
                "24": "I zbog kletve njihove što bijaše na njima oni postadoše dokon narod, pun zloće i lukavosti, i lovljahu u divljini grabežljive zvijeri.",
                "25": "I Gospod Bog reče meni: Oni će biti bič potomstvu tvojemu, kako bi ih poticali da se spomenu mene; i ukoliko se ne budu spominjali mene, ni slušali riječi moje, oni će ih bičevati, i to sve do uništenja.",
                "26": "I dogodi se, ja, Nefi, posvetih Jakova i Josipa da budu svećenici i učitelji nad zemljom naroda mojega.",
                "27": "I dogodi se da mi življasmo na način koji donosi sreću.",
                "28": "I trideset godina bijaše prošlo od vremena kada napustismo Jeruzalem.",
                "29": "I ja, Nefi, vođah zapise na pločama svojim, koje izradih, o narodu svojemu do sada.",
                "30": "I dogodi se da mi Gospod Bog reče: Izradi druge ploče; i urezat ćeš mnogo toga na njih što je dobro u očima mojim, na korist narodu tvojemu.",
                "31": "Stoga ja, Nefi, da bih bio poslušan zapovijedima Gospodnjim, pođoh i izradih ove ploče na koje urezah ove stvari.",
                "32": "I urezah ono što je ugodno Bogu. A ako je narod moj sretan zbog onoga što je Božje, bit će sretan zbog ureza mojih koji su na ovim pločama.",
                "33": "A ako narod moj želi upoznati podrobniji dio povijesti naroda mojega, mora istraživati moje druge ploče.",
                "34": "I dostatno mi je reći da četrdeset godina bijaše prošlo, a mi već imadosmo ratova i sukoba s braćom svojom."
            },
            "6": {
                "1": "Riječi Jakova, brata Nefijeva, koje on izreče narodu Nefijevu:",
                "2": "Gle, ljubljena braćo moja, ja, Jakov, kako bijah pozvan od Boga, i zaređen u skladu sa svetim redom njegovim, i kako bijah posvećen od brata svojega Nefija, koga vi smatrate kraljem ili zaštitnikom, i na koga se oslanjate radi sigurnosti, gle, znadete da vam govorah veoma mnogo toga.",
                "3": "Ipak, govorim vam ponovno, jer želim dobrobit duša vaših. Da, tjeskoba je moja velika radi vas, a vi sami znadete da je oduvijek bila takva. Jer vas opominjah sa svim marom, i podučavah vas riječima oca svojega, i govorah vam o svemu što je zapisano, od stvaranja svijeta.",
                "4": "A sad gle, htio bih vam govoriti o onomu što jest, i što će doći; stoga, čitat ću vam riječi Izaijine. A to su riječi koje brat moj zatraži da vam izrečem. I govorim vam za dobrobit vašu, da biste mogli naučiti i proslaviti ime Boga svojega.",
                "5": "I evo, riječi koje ću čitati one su koje Izaija izreče gledom na sav dom Izraelov; stoga, one se mogu primijeniti na vas, jer vi ste od doma Izraelova. I postoji mnogo toga što izreče Izaija, što se može primijeniti na vas, zato što ste od doma Izraelova.",
                "6": "I evo, ovo su riječi: Ovako govori Gospod Bog: Gle, uzdignut ću ruku svoju poganima, i postaviti stijeg svoj narodu; i oni će donijeti sinove tvoje u naručju svojem, a kćeri tvoje nosit će na plećima svojim.",
                "7": "I kraljevi će biti tvoji skrbnici, a kraljice njihove tvoje dojkinje; klanjat će ti se licem svojim prema zemlji, i lizati prah s nogu tvojih; i znat ćeš da sam ja Gospod; jer neće se posramiti oni koji me iščekuju.",
                "8": "I evo ja, Jakov, rekao bih ponešto o ovim riječima. Jer gle, Gospod mi pokaza da oni koji bijahu u području Jeruzalema, odakle mi dođosmo, bijahu ubijeni i odvedeni kao sužnji.",
                "9": "Ipak, Gospod mi pokaza da će se oni ponovno vratiti. I također mi pokaza da će se Gospod Bog, Svetac Izraelov, očitovati njima u tijelu; i nakon što se očituje, oni će ga izbičevati i razapeti, prema riječima anđela koji mi to reče.",
                "10": "I nakon što otvrdnu srca svoja i ukoče vratove svoje protiv Sveca Izraelova, gle, sudovi Sveca Izraelova doći će na njih. I dan dolazi kad će oni biti udarani i mučeni.",
                "11": "Dakle, nakon što budu tjerani od nemila do nedraga, jer ovako govori anđeo, mnogi će biti mučeni u tijelu, i neće biti dopušteno da poginu, zbog molitava vjernih; bit će raspršeni, i udarani, i omraženi; ipak, Gospod će biti milosrdan prema njima, te će, kad dođu do spoznaje o Otkupitelju svome, biti ponovno sabrani u zemlje baštine svoje.",
                "12": "A blagoslovljeni su pogani, oni o kojima je prorok pisao; jer gle, bude li tako da se oni pokaju i ne zavojšte protiv Siona, i ne priključe se onoj moćnoj i odvratnoj crkvi, bit će spašeni; jer će Gospod Bog ispuniti saveze svoje koje on sklopi s djecom svojom; i iz tog razloga prorok zapisa ovo.",
                "13": "Dakle, oni koji se bore protiv Siona i Gospodnjeg naroda saveza lizat će prah s nogu njihovih, i narod Gospodnji neće biti posramljen. Jer narod su Gospodnji oni koji ga iščekuju; jer oni još uvijek iščekuju dolazak Mesije.",
                "14": "I gle, prema riječima proroka, Mesija će zadati sebi ponovno, po drugi put, da ih vrati natrag; stoga, očitovat će im se u moći i velikoj slavi, na uništenje neprijatelja njihovih, kad onaj dan dođe da oni povjeruju u njega; i nikoga neće on uništiti tko vjeruje u njega.",
                "15": "A oni koji ne povjeruju u njega bit će uništeni, i ognjem, i olujom, i potresima, i krvoprolićima, i pošašću, i glađu. I oni će znati da Gospod jest Bog, Svetac Izraelov.",
                "16": "Jer hoće li plijen biti otet moćniku, ili zakoniti sužanj izbavljen?",
                "17": "No, ovako govori Gospod: Doista će sužnji moćniku biti oduzeti, a plijen strašnoga bit će izbavljen; jer će Moćni Bog izbaviti svoj narod saveza. Jer ovako govori Gospod: Prepirat ću se s onima koji se prepiru s tobom —",
                "18": "I nahranit ću one koji te tlače vlastitim mesom njihovim; i oni će se opiti vlastitom krvlju svojom kao slatkim vinom; i svako će tijelo znati da sam ja Gospod Spasitelj tvoj i Otkupitelj tvoj, Silni Jakovljev."
            },
            "7": {
                "1": "Da, jer ovako govori Gospod: Jesam li te otpustio, ili jesam li te odbacio zauvijek? Jer ovako govori Gospod: Gdje je otpusno pismo vaše matere? Komu sam te otpustio, ili kojemu od svojih vjerovnika sam vas prodao? Da, komu sam vas prodao? Gle, zbog bezakonja vaših sami ste se prodali, a zbog prijestupa vaših, mati je vaša otpuštena.",
                "2": "Dakle, kad sam došao, ne bijaše nikoga; kad sam zazvao, da, ne bijaše nikoga da se odazove. O dome Izraelov, je li ruka moja imalo ustegnuta da ne može otkupiti, ili nemam moći da izbavim? Gle, prijekorom svojim isušujem more, pretvaram rijeke njihove u pustinju i ribe njihove da zaudaraju, jer vode su presušile i one ugibaju od žeđi.",
                "3": "Odijevam nebesa tminom, i činim kostrijet pokrivačem njihovim.",
                "4": "Gospod Bog dade meni jezik učenih, da bih znao kako reći riječ u pravo vrijeme tebi, o dome Izraelov. Kad ste umorni, on budi jutro za jutrom. On budi uho moje da čujem kao učeni.",
                "5": "Gospod Bog otvori uho moje, te ne bijah buntovan, niti okrenuh leđa.",
                "6": "Podmetnuh leđa svoja udaraču, a obraze svoje onima što čupahu bradu. Ne sakrih lica svojega od sramoćenja i pljuvanja.",
                "7": "Jer će mi Gospod Bog pomoći, zato neću biti ponižen. Zato učinih lice svoje poput kremena, i znadem da se neću posramiti.",
                "8": "A Gospod je blizu, i on me opravdava. Tko će se sukobiti sa mnom? Ustanimo zajedno. Tko je protivnik moj? Neka mi se približi i udarit ću ga snagom usta svojih.",
                "9": "Jer će mi Gospod Bog pomoći. A svi oni koji će me osuditi, gle, svi će se oni istrošiti kao haljina, i moljac će ih izjesti.",
                "10": "Tko se među vama boji Gospoda, tko se pokorava glasu sluge njegova, tko hodi u tmini i nema svjetlosti?",
                "11": "Gle, svi vi koji palite vatru, koji okružujete sebe iskrama, hodite u svjetlu ognja svojega, i u iskrama koje zapaliste. Ovo ćete imati iz ruke moje — ležat ćete u žalosti."
            },
            "8": {
                "1": "Poslušajte me, vi koji težite za pravednošću. Promotrite stijenu iz koje ste isječeni, i jamu kamenoloma iz koje ste iskopani.",
                "2": "Promotrite Abrahama, oca svoga, i Saru, onu koja vas porodi; jer pozvah samo njega, i blagoslovih ga.",
                "3": "Jer Gospod će utješiti Sion, on će utješiti sva opustjela mjesta njegova; i učinit će divljinu njegovu poput Edena, a pustinju njegovu poput vrta Gospodnjega. Radost i veselje naći će se u njemu, zahvalnice i glas napjeva.",
                "4": "Poslušaj me, narode moj; i prikloni mi uho, o puče moj; jer zakon će doći od mene, i postavit ću sud svoj da bude kao svjetlo narodu.",
                "5": "Pravednost je moja blizu; spasenje se moje pojavilo, a mišica će moja suditi narodu. Otoci će me iščekivati, i u mišicu će se moju uzdati.",
                "6": "Uzdignite oči svoje k nebesima, i pogledajte na zemlju dolje; jer nebesa će se rasplinuti poput dima, i zemlja će se istrošiti poput haljine; a oni koji prebivaju na njoj umrijet će isto tako. Ali spasenje će moje biti zauvijek, i pravednost moja neće biti ukinuta.",
                "7": "Poslušajte me, vi koji poznajete pravednost, narode, u čije srce zapisah zakon svoj, ne bojte se prijekora ljudskog, niti se plašite pogrda njihovih.",
                "8": "Jer moljac će ih izjesti kao haljinu, a crv će ih pojesti kao vunu. Ali pravednost moja bit će zauvijek, a spasenje moje od naraštaja do naraštaja.",
                "9": "Probudi se, probudi se! Odjeni se snagom, o ruko Gospodnja; probudi se kao u drevne dane. Nisi li ti onaj što rasiječe Rahaba, i rani zmaja?",
                "10": "Nisi li ti onaj što isuši more, vode velike dubine; što učini dubine morske putem da bi otkupljeni prošli?",
                "11": "Dakle, otkupljeni od Gospoda vratit će se, i doći s pjesmom na Sion; i vječna radost i svetost bit će na glavama njihovim; i steći će veselje i radost; žalost će i tugovanje nestati.",
                "12": "Ja sam onaj; da, ja sam onaj koji vas tješi. Gle, tko si ti da se bojiš čovjeka koji će umrijeti, i sina čovječjeg koji će biti načinjen poput trave?",
                "13": "I zaboravljaš Gospoda tvorca svojega, koji razastrije nebesa, i položi temelje zemlji, i sveudilj strepiš, svaki dan, zbog jarosti tlačitelja, kao da je spreman uništiti? A gdje je jarost tlačitelja?",
                "14": "Zasužnjeni prognanik žuri da bude oslobođen, i da ne umre u jami, niti da mu kruha ne ponestane.",
                "15": "No, ja sam Gospod Bog tvoj, čiji valovi bučahu; Gospod nad Vojskama mi je ime.",
                "16": "I stavio sam riječi svoje u usta tvoja, i zaklonio sam te u sjeni ruke svoje, da zasadim nebesa i položim temelje zemlji, i reknem Sionu: Gle, ti si narod moj.",
                "17": "Probudi se, probudi se, ustani, o Jeruzaleme, koji si pio iz ruke Gospodnje pehar jarosti njegove — ispio si taloge iz pehara strepnje iscijeđene —",
                "18": "I nikog da ga vodi od svih sinova koje porodi; niti da ga povede za ruku, od svih sinova koje je odgojio.",
                "19": "Ova te dva sina pohodiše, tko će te požaliti — tvoje pustošenje i uništenje, i glad i mač — i po kome ću te utješiti?",
                "20": "Sinovi se tvoji onesvijestiše, osim ove dvojice; oni leže na početku svih ulica; kao divlji bik u mreži, puni su jarosti Gospodnje, prijekora Boga tvojega.",
                "21": "Zato čuj sada ovo, ti izmučeni, i pijani, a ne od vina:",
                "22": "Ovako govori Gospod tvoj, Gospod i Bog tvoj zastupa stvar naroda svojega; gle, uzeh iz ruke tvoje pehar strepnje, taloge pehara jarosti moje; nećeš ga više ispijati.",
                "23": "No, stavit ću ga u ruku onih koji te muče; koji su govorili duši tvojoj: Prigni se, da možemo prijeći — i ti si podmetnuo tijelo svoje kao tlo i kao put onima koji prelažahu.",
                "24": "Probudi se, probudi se, odjeni se snagom svojom, o Sione; odjeni se lijepim haljinama svojim, o Jeruzaleme, sveti grade; jer od sada neće više ulaziti k tebi neobrezani i nečisti.",
                "25": "Otresi se od praha; digni se, sjedni, o Jeruzaleme; oslobodi se uza s vrata svojega, o zasužnjena kćeri sionska."
            },
            "9": {
                "1": "I evo, ljubljena braćo moja, pročitah ovo kako biste mogli znati o savezima Gospodnjim koje on sklopi s cijelim domom Izraelovim —",
                "2": "Koje on govoraše Židovima ustima svetih proroka svojih, i to od početka nadalje, od naraštaja do naraštaja, dok vrijeme ne dođe da oni budu obnovljeni u istinsku crkvu Božju i istinsko stado Božje; kada će biti sabrani kući u zemlje baštine svoje, i biti uvedeni u sve svoje zemlje obećane.",
                "3": "Gle, ljubljena braćo moja, govorim vam ovo da se možete radovati, i uzdignuti glave svoje zauvijek, zbog blagoslova koje će Gospod Bog udijeliti djeci vašoj.",
                "4": "Jer znadem da istraživaste mnogo, mnogi od vas, kako biste doznali o onomu što će doći; stoga znadem da vi znadete kako se tijelo naše mora istrošiti i umrijeti; ipak, u tijelima svojim vidjet ćemo Boga.",
                "5": "Da, znadem da znadete kako će se u tijelu on pokazati onima u području Jeruzalema, odakle mi dođosmo; naime, neophodno je da to bude među njima; jer nužno je da veliki Stvoritelj dopusti da on sam postane podložan čovjeku u tijelu, i umre za sve ljude, kako bi svi ljudi mogli postati podložni njemu.",
                "6": "Naime, pošto smrt prijeđe na sve ljude, da se ispuni milosrdan naum velikoga Stvoritelja, mora svakako postojati moć uskrsnuća, a uskrsnuće mora svakako doći čovjeku zbog pada; a pad dođe zbog prijestupa; i zato što čovjek pade, on bijaše isključen iz nazočnosti Gospodnje.",
                "7": "Stoga, mora svakako postojati beskonačno pomirenje — osim ako ne bi bilo beskonačnog pomirenja, ova raspadljivost ne bi mogla odjenuti neraspadljivost. Stoga, prvi sud koji dođe na čovjeka morao bi svakako ostati u beskrajnom trajanju. A ako bi bilo tako, ovo tijelo moralo bi se odložiti da istrune i izmrvi se na svoju majku zemlju, da ne ustane više.",
                "8": "O mudrosti Božje, milosrđa njegova i milosti! Jer gle, ako tijelo ne bi više ustalo, dusi naši morali bi postati podložni onomu anđelu koji pade iz nazočnosti Vječnoga Boga i postade đavlom, da ne ustane više.",
                "9": "I dusi naši morali bi postati poput njega, a mi bismo morali postati đavli, anđeli đavlu, te biti isključeni iz nazočnosti Boga našega, i ostati s ocem laži, u bijedi poput njega; da, onomu biću koje obmanu praroditelje naše, koje se pretvara u nešto vrlo slično anđelu svjetlosti, i podjaruje djecu ljudsku na tajne zavjere umorstava i svakovrsnih tajnih djela tame.",
                "10": "O, kako li velike dobrote Boga našega, koji pripravlja put za bijeg naš iz stiska tog strahovitog čudovišta; da, tog čudovišta, smrti i pakla, koje ja nazivam smrću tijela, a i smrću duha.",
                "11": "I zbog puta izbavljenja Boga našega, Sveca Izraelova, ta smrt o kojoj govorah, koja je vremenita, izručit će svoje mrtve; a ta je smrt grob.",
                "12": "A ta smrt o kojoj govorah, koja je duhovna smrt, izručit će svoje mrtve; a ta je duhovna smrt pakao; stoga, smrt i pakao moraju izručiti mrtve svoje, i pakao mora izručiti zasužnjene duhove svoje, a grob mora izručiti zasužnjena tijela svoja, i tijela i dusi ljudski bit će opet združeni jedni s drugima, a to biva moću uskrsnuća Sveca Izraelova.",
                "13": "O kako li velikog nauma Boga našega! Jer nasuprot tome, raj Božji mora izručiti duhove pravednih, a grob mora izručiti tijelo pravednih; i duh i tijelo združuju se jedan s drugim ponovno, i svi ljudi postaju neraspadljivi, i besmrtni, i oni su žive duše, imajući savršenu spoznaju poput nas u tijelu, samo što će naša spoznaja biti savršena.",
                "14": "Stoga, imat ćemo savršenu spoznaju o svoj krivnji našoj, i nečistoći našoj, i golotinji našoj; a pravedni će imati savršenu spoznaju o radovanju svojemu, i pravednosti svojoj, i bit će odjenuti čistoćom, da, i to haljinom pravednosti.",
                "15": "I dogodit će se, kad svi ljudi prijeđu iz ove prve smrti u život, budući da postadoše besmrtni, moraju se pojaviti pred sudačkom stolicom Sveca Izraelova; i tad dolazi sud, i tad im se mora suditi u skladu sa svetim sudom Božjim.",
                "16": "I sigurno, živoga mi Gospoda, jer Gospod Bog reče to, i to je vječna riječ njegova koja ne može uminuti, da će oni koji su pravedni biti pravedni i dalje, a oni koji su prljavi bit će prljavi i dalje; dakle, oni koji su prljavi đavao su i anđeli njegovi; i oni će poći u vječni oganj pripravljen za njih; a muka je njihova poput jezera ognjena i sumporna, čiji se plamen uzdiže u vijeke vjekova i nema kraja.",
                "17": "O veličine i pravde Boga našega! Jer on izvršava sve riječi svoje, a one iziđoše iz usta njegovih, i zakon njegov mora biti ispunjen.",
                "18": "No gle, pravednici, sveti Sveca Izraelova, oni koji povjerovaše u Sveca Izraelova, oni koji pretrpješe križeve svijeta, i ne osvrtahu se na ponižavanje njegovo, oni će baštiniti kraljevstvo Božje, koje bijaše pripravljeno za njih od postanka svijeta, i radost njihova bit će potpuna zauvijek.",
                "19": "O veličine milosrđa Boga našega, Sveca Izraelova! Jer on izbavlja svece svoje od tog strahovitog čudovišta đavla, i smrti, i pakla, i tog jezera ognjenoga i sumpornoga, koje je beskrajna muka.",
                "20": "O kako li velike svetosti Boga našega! Jer on poznaje sve, i nema ničega, a da on to ne poznaje.",
                "21": "I on dolazi na svijet da bi mogao spasiti sve ljude, budu li poslušali glas njegov; jer gle, on podnosi boli svih ljudi, da, boli svakog živog stvora, i muškaraca i žena i djece, koji pripadaju obitelji Adamovoj.",
                "22": "I on trpi to da bi uskrsnuće moglo doći na sve ljude, da bi svi mogli stati pred njega u velik i sudnji dan.",
                "23": "I on zapovijeda svim ljudima da se moraju pokajati, i krstiti se u ime njegovo, i imati savršenu vjeru u Sveca Izraelova, ili ne mogu biti spašeni u kraljevstvu Božjem.",
                "24": "A ne budu li se pokajali i povjerovali u ime njegovo, i krstili se u ime njegovo, i ustrajali do svršetka, moraju biti prokleti; jer Gospod Bog, Svetac Izraelov, reče to.",
                "25": "Dakle, on dade zakon; a gdje nema zakona danog, nema ni kazne; a gdje nema kazne, nema ni osude; a gdje nema osude, milosrđa Sveca Izraelova imaju pravo na njih zbog pomirenja; jer su izbavljeni moću njegovom.",
                "26": "Jer pomirenje ispunjava zahtjeve pravde njegove za sve one kojima zakon ne bijaše dan, tako da su izbavljeni od onih strahovitih čudovišta, smrti i pakla, i đavla, i jezera ognjenoga i sumpornoga, koje je beskrajna muka; i vraćeni su onomu Bogu koji im udijeli dah, koji je Svetac Izraelov.",
                "27": "No, jao onomu komu je zakon dan, da, koji ima sve zapovijedi Božje, poput nas, a koji ih krši, i koji trati dane kušnje svoje, jer strašno je stanje njegovo!",
                "28": "O lukavog li nauma zloga! O taštine, i krhkosti, i ludosti ljudske! Kada su učeni, misle da su mudri, i ne slušaju savjet Božji, jer ga otklanjaju, držeći da sami sve znadu, stoga, mudrost je njihova ludost, i ne koristi im. I oni će propasti.",
                "29": "No, biti učen je dobro, slušaju li oni savjete Božje.",
                "30": "Ali jao bogatima, koji su bogati gledom na ono što je svjetovno. Jer zato što su bogati, oni preziru siromašne, i progone krotke, a srca su njihova uz blago njihovo; stoga, blago je njihovo bog njihov. I gle, blago će njihovo također propasti s njima.",
                "31": "I jao gluhima koji ne žele slušati; jer će propasti.",
                "32": "Jao slijepima koji ne žele vidjeti; jer će također propasti.",
                "33": "Jao neobrezanima u srcu, jer će ih spoznaja o bezakonjima njihovim udariti u posljednji dan.",
                "34": "Jao lašcu, jer će biti bačen dolje u pakao.",
                "35": "Jao ubojici koji namjerno ubija, jer će umrijeti.",
                "36": "Jao onima koji počinjaju bludništva, jer će biti bačeni dolje u pakao.",
                "37": "Da, jao onima što se klanjaju kumirima, jer se đavao nad svim đavlima naslađuje u njima.",
                "38": "I ukratko, jao svima onima koji umiru u grijesima svojim; jer će se vratiti k Bogu, i vidjeti lice njegovo, i ostati u grijesima svojim.",
                "39": "O, ljubljena braćo moja, sjetite se strahote u prijestupu protiv toga Svetoga Boga, a i strahote popuštanja zavođenjima lukavoga. Sjetite se, biti putene naravi je smrt, a biti duhovne naravi je život vječni.",
                "40": "O, ljubljena braćo moja, priklonite uho riječima mojim. Sjetite se veličine Sveca Izraelova. Ne recite da govorah oštre riječi protiv vas; jer učinite li to, govorit ćete pogrdno protiv istine; jer ja govorah riječi Tvorca vašega. Znadem da su riječi istine oštre protiv svake nečistoće; no pravedni ih se ne plaše, jer oni ljube istinu i nisu potreseni.",
                "41": "O, tad, ljubljena braćo moja, dođite Gospodu, Svecu. Sjetite se da su staze njegove pravedne. Gle, put je za čovjeka uzan, ali leži u ravnom smjeru pred njim, a čuvar je vrata Svetac Izraelov; i on ne upošljava nikakva sluge ondje; i nema drugog puta doli kroz vrata; jer on ne može biti obmanut, jer je Gospod Bog ime njegovo.",
                "42": "I tko god kuca, njemu će otvoriti; a mudri, i učeni, i oni koji su bogati, koji su naduti zbog učenosti svoje, i mudrosti svoje, i bogatstva svojega — da, oni su ti na koje se on ne osvrće, i osim ako ne odbace sve to, i ne smatraju sebe ludama pred Bogom, i ne siđu u dubine poniznosti, on im neće otvoriti.",
                "43": "A ono što pripada mudrima i razboritima bit će skriveno od njih zauvijek — da, ta sreća koja je pripravljena za svece.",
                "44": "O, ljubljena braćo moja, sjetite se riječi mojih. Gle, skidam haljine svoje, i tresem ih pred vama; molim Boga spasenja svojega da me pogleda sveprodirućim okom svojim; stoga, znat ćete u posljednji dan, kada se svim ljudima bude sudilo po djelima njihovim, da se Bog Izraelov osvjedoči kako otresoh bezakonja vaša s duše svoje, te da stojim svijetao pred njim, i slobodan sam od krvi vaše.",
                "45": "O, ljubljena braćo moja, odvratite se od grijeha svojih; otresite verige onoga koji bi vas vezao čvrsto; dođite tomu Bogu koji je stijena spasenja vašega.",
                "46": "Pripravite duše svoje za taj slavni dan kad će pravda biti posluživana pravednima, i to dan suda, da ne biste ustuknuli s užasnim strahom; da se ne biste sjećali strahovite krivnje svoje u savršenosti, i bili nagnani uskliknuti: Sveti, sveti su sudovi tvoji, o Gospode Bože Svemogući — no, ja poznajem krivnju svoju; prekrših zakon tvoj, i moji su prijestupi moji; i đavao me dobi, tako da sam plijen strahovitoj bijedi njegovoj.",
                "47": "No gle, braćo moja, je li neophodno da vas budim u užasnu stvarnost svega toga? Zar bih lomio duše vaše da su umovi vaši čisti? Zar bih vam bio jasan u skladu s jasnoćom istine da ste oslobođeni od grijeha?",
                "48": "Gle, da ste sveti, govorio bih vam o svetosti; no, kako niste sveti, i gledate na mene kao na učitelja, mora svakako biti neophodno da vas podučim o posljedicama grijeha.",
                "49": "Gle, duša se moja gnuša nad grijehom, a srce moje uživa u pravednosti; i hvalit ću sveto ime Boga svojega.",
                "50": "Dođite, braćo moja, svatko tko žeđa, dođite na vode; i onaj koji nema novaca, dođite, kupite i jedite; da, dođite, kupite vina i mlijeka bez novca i bez naplate.",
                "51": "Dakle, ne trošite novac na ono što nije od vrijednosti, ni trud vaš na ono što ne može zadovoljiti. Slušajte me pažljivo, i sjetite se riječi koje izgovorih; i dođite Svecu Izraelovu, i gostite se onim što ne propada, niti može biti iskvareno, i nek duša vaša uživa u obilju.",
                "52": "Gle, ljubljena braćo moja, sjetite se riječi Boga svojega; molite mu se neprestance danju, i dajte zahvale svetomu imenu njegovu noću. Neka se srca vaša raduju.",
                "53": "I gle, kako li su veliki savezi Gospodnji, i kako li su velika milostiva djela njegova prema djeci ljudskoj; i zbog veličine svoje, i milosti svoje i milosrđa, on obeća nama da potomstvo naše neće posvema biti uništeno, po tijelu, nego da će ih on sačuvati; i u budućim će naraštajima oni postati pravedan ogranak domu Izraelovu.",
                "54": "A sad, braćo moja, govorio bih vam više; no sutra ću vam navijestiti ostatak riječi svojih. Amen."
            },
            "10": {
                "1": "I evo ja, Jakov, govorim vam ponovno, ljubljena braćo moja, o ovomu pravednom ogranku o kojemu govorah.",
                "2": "Jer gle, obećanja koja zadobismo obećanja su nama po tijelu; dakle, iako mi bijaše pokazano da će mnoga od djece naše izginuti u tijelu zbog nevjere, ipak, Bog će biti milosrdan mnogima; i djeca naša bit će obnovljena, kako bi mogla doći do onoga što će im dati istinsku spoznaju o Otkupitelju njihovu.",
                "3": "Dakle, kako vam rekoh, mora svakako biti neophodno da Krist — naime, prošle mi noći anđeo reče da će to biti ime njegovo — dođe među Židove, među one koji su opakiji dio svijeta; i oni će ga razapeti — naime, tako je neophodno za Boga našega, i nema nijednoga drugog naroda na zemlji koji bi razapeo Boga svojega.",
                "4": "Jer kad bi ta silna čudesa bila izvedena među drugim narodima, oni bi se pokajali, i spoznali da je on Bog njihov.",
                "5": "No, uslijed nadrisvećeništva i bezakonja oni u području Jeruzalema ukočit će vratove svoje protiv njega, tako da će biti razapet.",
                "6": "Dakle, zbog bezakonja njihovih, uništenja, gladi, pošasti i krvoproliće doći će na njih; i oni koji ne budu uništeni bit će raspršeni među sve narode.",
                "7": "No gle, ovako govori Gospod Bog: Kad dan bude došao da oni povjeruju u me, da sam ja Krist, tada, sklopih savez s ocima njihovim, da će oni biti obnovljeni u tijelu, na zemlji, u zemlje baštine svoje.",
                "8": "I dogodit će se da će oni biti sabrani iz dugotrajne raspršenosti svoje, s otoka morskih, i s četiri strane svijeta; a narodi pogana bit će veliki u očima mojim, govori Bog, odvodeći ih u zemlje baštine njihove.",
                "9": "Da, kraljevi pogana bit će im skrbnici, a kraljice njihove postat će dojkinje; stoga, obećanja su Gospodnja velika poganima, jer on reče to, i tko može osporavati?",
                "10": "No gle, ova zemlja, reče Bog, bit će zemlja baštine tvoje, a pogani će biti blagoslovljeni u zemlji.",
                "11": "A ova će zemlja biti zemlja slobode poganima, i neće biti kraljeva u zemlji, koji će se uzdizati među poganima.",
                "12": "I utvrdit ću ovu zemlju protiv svih drugih naroda.",
                "13": "A onaj koji se bori protiv Siona poginut će, govori Bog.",
                "14": "To jest, onaj koji uzdigne kralja protiv mene poginut će, jer ću ja, Gospod, kralj nebeski, biti kralj njihov, i bit ću zauvijek svjetlo onima koji čuju riječi moje.",
                "15": "Dakle, iz ovog razloga, da bi savezi moji mogli biti ispunjeni, koje sklopih s djecom ljudskom, koje ću im učiniti dok su u tijelu, moram svakako uništiti tajna djela tame, i umorstava, i odvratnosti.",
                "16": "Stoga, onaj koji se bori protiv Siona, i Židov i poganin, i zasužnjen i slobodan, i muško i žensko, poginut će; jer oni su ti koji su bludnica cijele zemlje; jer oni koji nisu za mene, protiv mene su, govori Bog naš.",
                "17": "Naime, ispunit ću obećanja svoja koja dadoh djeci ljudskoj, što ću im učiniti dok su u tijelu —",
                "18": "Dakle, ljubljena braćo moja, ovako govori Bog naš: Mučit ću potomstvo tvoje rukom pogana; ipak, smekšat ću srca pogana, te će mu oni biti poput oca; stoga, pogani će biti blagoslovljeni i ubrojeni među dom Izraelov.",
                "19": "Dakle, zauvijek ću posvetiti ovu zemlju za potomstvo tvoje, te one koji će biti ubrojeni među potomstvo tvoje, kao zemlju baštine njihove; jer to je poizbor zemlja, govori mi Bog, nad svim drugim zemljama, stoga hoću da se svi ljudi koji prebivaju u njoj klanjaju meni, govori Bog.",
                "20": "I evo, ljubljena braćo moja, vidjevši kako nam milosrdni Bog naš dade tako veliku spoznaju o ovome, spominjimo ga se, i odložimo grijehe svoje, i ne obarajmo glave naše, jer nismo odbačeni; ipak, bijasmo protjerani iz zemlje baštine naše; no, bijasmo dovedeni u bolju zemlju, jer Gospod učini more stazom našom, i mi smo na otoku morskom.",
                "21": "No velika su obećanja Gospodnja onima koji su na otocima morskim; dakle, kad se kaže otoci, mora ih svakako biti više od ovoga, a oni su također napučeni braćom našom.",
                "22": "Jer gle, Gospod Bog izvođaše s vremena na vrijeme iz doma Izraelova, prema volji i želji svojoj. I evo gle, Gospod se spominje svih onih koji bijahu odlomljeni, stoga, spominje se i nas.",
                "23": "Zato, razveselite srca svoja, i sjetite se da ste slobodni djelovati sami za sebe — izabrati put vječne smrti ili put vječnoga života.",
                "24": "Stoga, ljubljena braćo moja, izmirite se s voljom Božjom, a ne s voljom đavla i tijela; i sjetite se da ste, nakon što se izmirite s Bogom, jedino kroz milost Božju i u njoj spašeni.",
                "25": "Stoga, neka vas Bog uzdigne od smrti moću uskrsnuća, a također i od vječne smrti moću pomirenja, da biste mogli biti primljeni u vječno kraljevstvo Božje, da biste ga mogli hvaliti po milosti božanskoj. Amen."
            },
            "11": {
                "1": "I evo, Jakov reče mnogo više toga narodu mojemu taj put; ipak, samo ovo učinih da bude zapisano, jer ono što zapisah dostatno mi je.",
                "2": "A sad, ja, Nefi, pišem više od riječi Izaijinih, jer duša moja uživa u riječima njegovim. Naime, primijenit ću riječi njegove na narod svoj, i poslat ću ih svoj djeci svojoj, jer on zaista vidje Otkupitelja mojega, i to kao što ga ja vidjeh.",
                "3": "I brat moj, Jakov, također ga vidje, kao što ga ja vidjeh; stoga, poslat ću riječi njihove djeci svojoj kako bih im dokazao da su riječi moje istinite. Dakle, riječima trojice, Bog reče, utvrdit ću riječ svoju. Ipak, Bog šalje više svjedoka, i on dokazuje sve riječi svoje.",
                "4": "Gle, duša moja uživa u dokazivanju narodu mojemu istine o dolasku Kristovu; jer u tu svrhu bijaše zakon Mojsijev dan; i sve što Bog dade čovjeku od postanka svijeta predočuje njega.",
                "5": "I također duša moja uživa u savezima Gospodnjim koje on sklopi s ocima našim; da, duša moja uživa u milosti njegovoj, i u pravdi njegovoj, i moći, i milosrđu u velikom i vječnom naumu izbavljenja od smrti.",
                "6": "I duša moja uživa u dokazivanju narodu mojemu da bi, ako Krist ne bi došao, svi ljudi morali propasti.",
                "7": "Jer kad ne bi bilo Krista, ne bi bilo Boga; a kad ne bi bilo Boga, ne bi bilo nas, jer ne bi moglo biti stvaranja. No, postoji Bog, i on jest Krist, i on dolazi u punini vlastitog vremena svojega.",
                "8": "I sad pišem neke od riječi Izaijinih, da tko god od naroda mojega vidi te riječi, može uzdignuti srca svoja i radovati se zbog svih ljudi. Evo, ovo su riječi, i možete ih primijeniti na sebe i na sve ljude."
            },
            "12": {
                "1": "Riječ koju Izaija, sin Amosov, vidje o Judi i Jeruzalemu:",
                "2": "I dogodit će se u posljednjim danima, kad gora Gospodnjega doma bude uspostavljena na vrh gora, i bude uzvišena iznad bregova, i svi narodi budu pritjecali k njoj.",
                "3": "I mnogi će ljudi ići i govoriti: Dođite, i uziđimo na goru Gospodnju, u dom Boga Jakovljeva; i on će nas naučiti svojim putovima, i hodit ćemo stazama njegovim; jer iz Siona će izići zakon, a riječ Gospodnja iz Jeruzalema.",
                "4": "I on će suditi između narodā, i prekorit će mnoge ljude: i oni će prekovati mačeve svoje u oštrice plugova, a koplja svoja u noževe za orezivanje — narod neće dizati mača protiv naroda, nit će se više učiti ratovanju.",
                "5": "O dome Jakovljev, dođite i hodimo u svjetlosti Gospodnjoj; da, dođite, jer svi vi zastraniste, svatko na opake puteve svoje.",
                "6": "Zato si, o Gospode, ostavio narod svoj, dom Jakovljev, jer se oni popuniše istokom, i slušaju gatare kao i Filistejci, i raduju se djeci tuđinaca.",
                "7": "I zemlja je njihova puna srebra i zlata, niti ima ikakva kraja blagu njihovom; zemlja je njihova također puna konja, niti ima ikakva kraja kočijama njihovim.",
                "8": "Zemlja je njihova također puna kumira; oni se klanjaju djelu vlastitih ruku svojih, onomu što vlastiti prsti njihovi načiniše.",
                "9": "I običan se čovjek ne prigiba, a velik se čovjek ne ponizuje; zato, ne praštaj mu.",
                "10": "O vi opaki, uđite u stijenu, i skrijte se u prah, jer će vas strah Gospodnji i slava veličanstva njegova udariti.",
                "11": "I dogodit će se da će bahati pogledi čovjekovi biti poniženi, i uznositost će ljudska biti skršena, a sam će Gospod biti uzvišen u onaj dan.",
                "12": "Jer dan Gospoda nad Vojskama uskoro dolazi na sve narode, da, na svakoga; da, na ohole i bahate, i na svakoga tko je uzdignut, i on će biti oboren.",
                "13": "Da, i dan će Gospodnji doći na sve cedrove libanonske, jer su visoki i uzdignuti; i na sve hrastove bašanske;",
                "14": "I na sve visoke gore, i na sve bregove, i na sve narode koji su uzdignuti, i na sve ljude;",
                "15": "I na svaku visoku kulu, i na sve utvrđene zidine;",
                "16": "I na sve brodove morske, i na sve brodove taršiške, i na sve ugodne prizore.",
                "17": "I bahatost čovjekova bit će skršena, a uznositost ljudska bit će ponižena; i sam će Gospod biti uzvišen u onaj dan.",
                "18": "I kumire će posvema uništiti.",
                "19": "I oni će ući u udubine stijena, i u špilje zemaljske, jer strah će Gospodnji doći na njih, a slava veličanstva njegova udarit će ih, kad on ustane strahovito potresti zemlju.",
                "20": "U onaj će dan čovjek baciti krticama i šišmišima svoje kumire srebrne, i svoje kumire zlatne, koje načini sebi da im se klanja;",
                "21": "Da otiđe u raspukline stijena, i na vrhove krševitih stijena, jer strah će Gospodnji doći na njih, a veličanstvo slave njegove udarit će ih, kad on ustane strahovito potresti zemlju.",
                "22": "Okanite se oslanjanja na čovjeka, čiji je dah u nosnicama njegovim; jer kojom se vrijednošću on cijeni?"
            },
            "13": {
                "1": "Jer gle, Gospod, Gospod nad Vojskama, oduzima Jeruzalemu i Judi potporu i oslonac, cijeli oslonac u kruhu, i cijelu potporu u vodi —",
                "2": "Moćnika i ratnika, suca i proroka, i razboritoga, i starješinu;",
                "3": "Pedesetnika, i odličnika, i savjetnika, i vješta majstora, i rječita govornika.",
                "4": "I dat ću im djecu da budu glavari njihovi, i dječica će vladati nad njima.",
                "5": "I ljudi će biti ugnjetavani, svatko od nekoga drugoga, i svatko od bližnjega svoga; dijete će se ponašati oholo prema starješini, i prostak prema odličniku.",
                "6": "Kada čovjek uhvati brata svojega što je iz doma oca njegova, te reče: Ti imaš odjeću, budi vladarom našim, i ne dozvoli da ovo rasulo dođe pod rukom tvojom —",
                "7": "U onaj dan on će se zaklinjati, govoreći: Neću biti iscjelitelj; jer u kući mojoj nema ni kruha ni odjeće; ne stavljajte me za vladara naroda.",
                "8": "Jer Jeruzalem je razoren, i Juda je pao, zato što jezici njihovi i čini njihovi bijahu protiv Gospoda, da razdražuju oči slave njegove.",
                "9": "Izraz lica njihova svjedoči protiv njih, i navješćuje da je grijeh njihov čak poput Sodome, i ne mogu ga sakriti. Jao dušama njihovim, jer nagradiše zlom sami sebe!",
                "10": "Kažite pravednima da je dobro s njima; jer će jesti plod čina svojih.",
                "11": "Jao opakima, jer će propasti; jer će nagrada djela njihovih biti na njima!",
                "12": "A narod moj, djeca su tlačitelji njegovi, i žene vladaju nad njim. O narode moj, oni koji te vode, čine da griješiš i uništavaju put staza tvojih.",
                "13": "Gospod ustaje zagovarati, i stoji suditi narodu.",
                "14": "Gospod će krenuti suditi starješinama naroda svojega i glavarima njegovim; jer izjeli ste vinograd i plijen siromašnih u kućama svojim.",
                "15": "Što mislite? Vi udarate narod moj na komade, i meljete lica siromašnih, govori Gospod Bog nad Vojskama.",
                "16": "Povrh toga, Gospod reče: Jer su kćeri sionske uznosite, i hode s ispruženim vratovima i pohotnim pogledima, hodeći i sitnim koracima koracajući dok idu, i zveckajući nogama svojim —",
                "17": "Zato će Gospod udariti krastom vrh glave kćeri sionskih, i Gospod će razotkriti golotinju njihovu.",
                "18": "U onaj će dan Gospod oduzeti raskoš zveckajućih ukrasa njihovih, i mrežice, i ukrase zaobljene poput mjeseca;",
                "19": "Lančiće i narukvice, i šalove;",
                "20": "Kapice, i ukrase za noge, i vrpce za glavu, i mirisne pločice, i naušnice;",
                "21": "Prstenje, i nosne dragulje;",
                "22": "Promjenjive haljine, i plašteve, i rupce, i uvijače;",
                "23": "Zrcala, i fino platno, i kapuljače, i velove.",
                "24": "I dogodit će se, umjesto miomirisa bit će smrad; umjesto pojasa, raspor; umjesto lijepo uređene kose, ćelavost; i umjesto ukrasa za grudi, pokrov od kostrijeti; žigosanje umjesto ljepote.",
                "25": "Muškarci će tvoji pasti od mača, a moćnici tvoji u ratu.",
                "26": "I vrata će jeruzalemska jadikovati i tugovati; i Jeruzalem će biti pust, i sjedit će na zemlji."
            },
            "14": {
                "1": "I u onaj dan sedam žena uhvatit će jednoga čovjeka, govoreći: Jest ćemo vlastiti kruh svoj, i odijevati se vlastitom odjećom svojom; samo dopusti nam da se zovemo tvojim imenom da se skine sramota naša.",
                "2": "U onaj dan ogranak će Gospodnji biti krasan i slavan; plod zemlje izvrstan i pristao onima od Izraela koji pobjegoše.",
                "3": "I dogodit će se, oni koji preostanu u Sionu i ostanu u Jeruzalemu zvat će se svetima, svaki onaj koji je upisan među žive u Jeruzalemu —",
                "4": "Kad Gospod spere prljavštinu kćeri sionskih, i pročisti krv Jeruzalema iz sredine njegove duhom suda i duhom ognja.",
                "5": "I Gospod će stvoriti nad svakim prebivalištem gore Siona, i nad skupovima njezinim, oblak i dim danju te sjaj žarkoga ognja noću; to jest nad svom će slavom Siona biti obrana.",
                "6": "I bit će šator za sjenu danju od pripeke, i za mjesto utočišta, te sklonište od oluje i od kiše."
            },
            "15": {
                "1": "I tada ću zapjevati svojemu dragome pjesmu o svom ljubljenom, gledom na vinograd njegov. Moj dragi ima vinograd na veoma plodnom brijegu.",
                "2": "I ogradi ga, i iskrči kamenje njegovo, i zasadi ga najboljom lozom, i sagradi kulu posred njega, i također načini tijesak u njemu; i iščekivaše da urodi grožđem, a on izrodi vinjagu.",
                "3": "A sad, o žitelji jeruzalemski, i ljudi Judini, presudite, molim vas, između mene i vinograda mojega.",
                "4": "Što još mogaše biti učinjeno za vinograd moj, a da nisam učinio u njemu? Dakle, kad iščekivah da urodi grožđem, on izrodi vinjagu.",
                "5": "I sad eto; reći ću vam što ću učiniti s vinogradom svojim — uklonit ću živicu njegovu, i bit će izjeden; i razvalit ću zidinu njegovu, i bit će izgažen;",
                "6": "I pretvorit ću ga u pustoš; neće biti orezan ni okopan; već će izniknuti drač i trnje; također ću zapovjediti oblacima da ne dažde na njega.",
                "7": "Naime, vinograd Gospoda nad Vojskama dom je Izraelov, a ljudi Judini ugodan nasad njegov; i on se nadao pravdi, a gle, tlačenje; pravednosti, no gle, vapaj.",
                "8": "Jao onima koji pripajaju kuću kući, sve dok više ne može biti mjesta, da bi se mogli smjestiti sami nasred zemlje!",
                "9": "Na uši moje reče Gospod nad Vojskama: Uistinu, mnoge kuće bit će puste, a veliki i lijepi gradovi bez žitelja.",
                "10": "Da, deset rali vinograda dat će jednu bačvicu, a mjera sjemena dat će mjericu.",
                "11": "Jao onima koji ustaju rano ujutro da bi tražili žestoko piće, koji nastavljaju do noći, a vino ih raspaljuje!",
                "12": "I harfa, i citara, bubnjić, i frula, i vino na gozbama su njihovim; no, oni se ne obaziru na djelo Gospodnje, niti razmatraju djelovanje ruku njegovih.",
                "13": "Zato je narod moj otišao u sužanjstvo, jer nemaju spoznaje; i odličnici su njihovi izgladnjeli, a mnoštvo njihovo isušeno od žeđi.",
                "14": "Zato se pakao povećao, i razjapio usta svoja neizmjerno; a slava njihova, i mnoštvo njihovo, i raskoš njihova, i onaj koji se veseli, sići će u nj.",
                "15": "I običan čovjek bit će oboren, a moćan čovjek bit će ponižen, i oči bahatih bit će ponižene.",
                "16": "No Gospod nad Vojskama bit će uzvišen pravdom, a Bog, koji je svet, bit će posvećen pravednošću.",
                "17": "Tada će se jaganjci hraniti na svoj uobičajen način, a opustjela mjesta tovljenikā tuđinci će jesti.",
                "18": "Jao onima koji vuku bezakonje užadima ispraznosti, a grijeh kao kolskim konopcem;",
                "19": "Koji govore: Neka pohiti, ubrza djelo svoje, da bismo ga vidjeli; i neka se savjet Sveca Izraelova približi i dođe, da bismo ga spoznali.",
                "20": "Jao onima koji nazivaju zlo dobrom, a dobro zlom, koji postavljaju tamu za svjetlost, a svjetlost za tamu, koji postavljaju gorko za slatko, a slatko za gorko!",
                "21": "Jao onima koji su mudri u svojim vlastitim očima i razboriti u svom vlastitom shvaćanju!",
                "22": "Jao moćnima u ispijanju vina, i ljudima snažnim u miješanju žestokog pića;",
                "23": "Koji opravdavaju opakoga za plaću, i oduzimaju pravednost pravednoga od njega!",
                "24": "Zato, kao što vatra guta strn, i plamen proždire pljevu, korijen će njihov biti trulost, a cvjetovi će se njihovi razletjeti poput praha; jer oni odbaciše zakon Gospoda nad Vojskama, i ne osvrtahu se na riječ Sveca Izraelova.",
                "25": "Zato je srdžba Gospodnja raspaljena protiv naroda njegova, i on je ispružio ruku svoju protiv njih, i udario ih; te se brda potresoše, a trupla njihova bijahu rastrgana nasred ulica. Unatoč svemu tome, srdžba njegova nije se odvratila, već je ruka njegova još uvijek ispružena.",
                "26": "I on će podignuti barjak narodima iz daleka, i zazviždat će onima s kraja zemlje; i gle: oni će doći brzo u žurbi, nitko među njima neće biti umoran niti će se spoticati.",
                "27": "Nitko neće drijemati niti spavati, niti će pojas bokova njihovih biti otpasan, ni sveza na obući njihovoj odriješena;",
                "28": "Strijele će im biti oštre, i svi lukovi njihovi zapeti, a kopita konja njihovih smatrat će se poput kremena, a kotači njihovi poput vihora, rika njihova poput lava.",
                "29": "Rikat će kao mladi lavovi; da, oni će rikati, i grabiti plijen, i odnijet će ga zaštićenog, i nitko ga neće izbaviti.",
                "30": "I u onaj dan oni će rikati protiv njih poput rike mora; i ako oni pogledaju zemlju, gle, tmina i žalost, a svjetlost je pomračena na nebesima svojim."
            },
            "16": {
                "1": "U godini kad kralj Uzija umrije, vidjeh također Gospoda gdje sjedi na prijestolju, visoko i uzvišeno, a skuti njegovi ispunjahu hram.",
                "2": "Iznad njega stajahu serafi; svaki je imao šest krila; dvama zaklanjaše lice svoje, dvama zaklanjaše stopala svoja, dvama je letio.",
                "3": "I jedan klicaše drugome, te reče: Svet, svet, svet je Gospod nad Vojskama; cijela je zemlja puna slave njegove.",
                "4": "I stupovi vrata pomakoše se od glasa onoga koji klicaše, a kuća se napuni dimom.",
                "5": "Tada rekoh: Jao meni! Jer ja sam uništen; zato što sam čovjek nečistih usana; i prebivam usred naroda nečistih usana; jer oči moje vidješe Kralja, Gospoda nad Vojskama.",
                "6": "Tada doletje jedan od serafa k meni, imajući žeravu u ruci svojoj, koju bijaše uzeo kliještima sa žrtvenika;",
                "7": "I položi je na usta moja, te reče: Gle, ovo dotače usne tvoje; i bezakonje je tvoje skinuto, a grijeh tvoj očišćen.",
                "8": "Također čuh glas Gospodnji, kako govori: Koga da pošaljem, i tko će poći za nas? Tada ja rekoh: Evo me; pošalji mene.",
                "9": "A on reče: Idi i reci ovom narodu — Slušajte dobro, al’ oni ne razumješe; i gledajte dobro, al’ oni ne uvidješe.",
                "10": "Učini srce naroda ovoga pretilim, i učini uši njihove teškima, i zatvori oči njihove — da ne bi vidjeli očima svojim, niti čuli ušima svojim, niti razumjeli srcem svojim, te se obratili i bili iscijeljeni.",
                "11": "Tada rekoh: Gospode, koliko dugo? A on reče: Dok gradovi ne budu razoreni, bez žitelja, i kuće bez čovjeka, a zemlja ne bude posve pusta;",
                "12": "I Gospod ne protjera ljude daleko, jer će biti velikog napuštanja diljem zemlje.",
                "13": "No ipak će ostati desetina, i oni će se vratiti, i bit će izjedeni poput lipova stabla, i poput hrasta čija je srž u njima kada odbace listove svoje; tako će to sveto sjeme biti srž njegova."
            },
            "17": {
                "1": "I dogodi se u dane Ahaza, sina Jotamova, sina Uzijina, kralja Judina, da Rason, kralj sirijski, i Pekah, sin Remalijin, kralj izraelski, uziđoše prema Jeruzalemu da zarate protiv njega, ali ne mogaše ga poraziti.",
                "2": "I bijaše rečeno domu Davidovu, govoreći: Sirija se udruži s Efrajimom. I srce njegovo uzdrhti, a i srce naroda njegova, kao što drveće u šumi drhti od vjetra.",
                "3": "Tada reče Gospod Izaiji: Pođi se sada naći s Ahazom, ti i Šear Jašub sin tvoj, na kraju vodovoda gornjeg jezerca na cesti valjarevog polja;",
                "4": "I reci mu: Pazi, i budi miran; ne boj se, niti budi malodušan radi dvaju repova ovih zadimljenih baklji, radi žestoke srdžbe Rasona prema Siriji, i sina Remalijina.",
                "5": "Jer Sirija, Efrajim i sin Remalijin smišljahu zle nakane protiv tebe, govoreći:",
                "6": "Uziđimo protiv Jude i uznemirujmo ga, i provalimo u njega za sebe, i postavimo kralja usred njega, da, sina Tabelova.",
                "7": "Ovako govori Gospod Bog: To neće stajati, niti će se dogoditi.",
                "8": "Naime, glava je Siriji Damask, a glava Damasku Rason; i u roku od šezdeset i pet godina Efrajim će biti razbijen, te neće biti narod.",
                "9": "A glava je Efrajimu Samarija, a glava je Samariji Remalijin sin. Ne budete li htjeli vjerovati, zasigurno se nećete utemeljiti.",
                "10": "Povrh toga, Gospod prozbori opet Ahazu, govoreći:",
                "11": "Zaišti sebi znak od Gospoda Boga tvojega; zaišti ga ili u dubinama, ili u visinama gore.",
                "12": "No, Ahaz reče: Neću iskati, niti ću iskušavati Gospoda.",
                "13": "I on reče: Čujte sada, o dome Davidov; zar vam je malo dodijavati ljudima, nego želite dodijavati i Bogu mojemu?",
                "14": "Zato, Gospod će vam sam dati znak — Gle, djevica će začeti, i rodit će sina, i nadjenut će mu ime Emanuel.",
                "15": "Vrhnje i med će jesti, da bi mogao znati odbacivati zlo i birati dobro.",
                "16": "No prije nego što dijete bude znalo odbacivati zlo i birati dobro, zemlja nad kojom se gnušaš bit će ostavljena od obaju kraljeva njezinih.",
                "17": "Gospod će dovesti na tebe, i na narod tvoj, i na dom oca tvojega, dane koji ne dođoše od dana kada Efrajim ode od Jude, dovest će kralja asirskoga.",
                "18": "I dogodit će se u onaj dan da će Gospod zazviždati muhi koja je u najudaljenijem predjelu Egipta, i pčeli koja je u zemlji asirskoj.",
                "19": "I one će doći, i boravit će sve one u pustim dolinama, i u udubinama stijena, i po svim trnjacima, i po svem grmlju.",
                "20": "U isti će dan Gospod obrijati britvom koja je unajmljena, onima preko rijeke, kraljem asirskim, glavu, te dlake nogu; a to će također ostrići bradu.",
                "21": "I dogodit će se u onaj dan, čovjek će hraniti junicu i dvije ovce;",
                "22": "I dogodit će se, zbog obilja mlijeka koje će one dati, on će jesti vrhnje; naime, vrhnje će i med svatko jesti tko preostane u zemlji.",
                "23": "I dogodit će se u onaj dan, svako će mjesto biti, gdje bijaše tisuću trsova po tisuću srebrnika, ono će biti drač i trnje.",
                "24": "Sa strijelama i s lukovima ljudi će dolaziti onamo, jer sva će zemlja postati drač i trnje.",
                "25": "A na sve bregove koji će biti raskopani motikom, neće doći onamo strah od drača i trnja; već će to biti za izgon goveda, i gaženje sitne stoke."
            },
            "18": {
                "1": "Povrh toga, riječ Gospodnja reče mi: Uzmi sebi veliki smotak, te napiši u njemu čovjekovim perom o Maher Šalal Haš Bazu.",
                "2": "I ja uzeh sebi vjerne svjedoke za zapisivanje, Uriju svećenika, te Zahariju, sina Berekjina.",
                "3": "I približih se proročici; te ona zače i rodi sina. Tada mi reče Gospod: Daj mu ime Maher Šalal Haš Baz.",
                "4": "Jer gle, dijete neće znati vapiti: Oče moj, i majko moja, prije nego što će bogatstva Damaska i plijen Samarije odnijeti kralj asirski.",
                "5": "Gospod mi također prozbori ponovno, govoreći:",
                "6": "Budući da ovaj narod odbacuje vode Šiloaha koje teku blago, i raduje se u Rasonu i Remalijinom sinu;",
                "7": "Evo zato, gle, Gospod dovodi na njih vode rijeke, snažne i mnoge, i to kralja asirskoga i svu slavu njegovu; i on će izići izvan svih korita svojih, i preći preko svih obala svojih.",
                "8": "I on će proći kroz Judu; on će poplaviti i razliti se, on će se uzdići sve do grla; a širenje krila njegovih ispunit će širinu zemlje tvoje, o Emanuele.",
                "9": "Udružite se, o narode, i bit ćete slomljeni na komade; i priklonite uho svi vi u dalekim zemljama; opašite se, i bit ćete slomljeni na komade; opašite se, i bit ćete slomljeni na komade.",
                "10": "Savjetujte se uzajamno, i to će se izjaloviti; izrecite riječ, i to neće stajati; jer Bog je s nama.",
                "11": "Jer Gospod mi ovako govoraše snažnom rukom, i uputi me da ne smijem hoditi putem ovoga naroda, govoreći:",
                "12": "Ne recite: Savezništvo, svima kojima će ovaj narod reći: Savezništvo; niti strahujte njihovim strahom, niti se bojte.",
                "13": "Posvetite samoga Gospoda nad Vojskama, i neka on bude strah vaš, i neka on bude prepast vaša.",
                "14": "I on će biti kao svetište; ali i kao kamen spoticanja, i kao stijena uvrede za oba doma Izraelova, kao klopka i zamka žiteljima Jeruzalema.",
                "15": "I mnogi među njima spotaknut će se i pasti, i biti razbijeni, i biti uhvaćeni u zamku, i biti odvedeni.",
                "16": "Sveži svjedočanstvo, zapečati zakon među učenicima mojim.",
                "17": "A ja ću čekati Gospoda, koji skriva lice svoje od doma Jakovljeva, i iščekivat ću ga.",
                "18": "Gle, ja, i djeca koju mi Gospod dade, kao znakovi smo i kao čudesa u Izraelu od Gospoda nad Vojskama, koji prebiva na Gori Sionu.",
                "19": "I kad vam oni reknu: Obratite se onima koji prizivaju duhove, te vračima koji pijuču i mrmljaju — ne bi li se narod trebao obratiti Bogu svojemu da bi živi čuli od mrtvih?",
                "20": "Tražite zakon i svjedočanstvo; a ako oni ne govore prema ovoj riječi, to je zato jer nema svjetla u njima.",
                "21": "I oni će prolaziti kroz to teško izmučeni i gladni; i dogodit će se, kada budu gladni, izjedat će se, i kleti kralja svojega i Boga svojega, i gledati uvis.",
                "22": "I gledat će na zemlju i vidjeti nevolju, i tamu, mrklinu patnje, i bit će otjerani u tamu."
            },
            "19": {
                "1": "Ipak, mrklina neće biti takva kao što bijaše u nevolji njezinoj, kad on isprva blago izmuči zemlju Zebulunovu, i zemlju Naftalijevu, a nakon toga teže izmuči putom ka Crvenom moru, s one strane Jordana u Galileji narodā.",
                "2": "Ljudi koji su hodili u tmini vidješe veliku svjetlost; oni koji prebivaju u zemlji sjene smrti, na njih je svjetlost zasjala.",
                "3": "Ti si umnožio narod, i uvećao radost — oni se raduju pred tobom kao što se raduju žetvi, i kao što se ljudi raduju kada dijele plijen.",
                "4": "Jer ti slomi jaram bremena njegova, i motku pleća njegovih, šibu tlačitelja njegova.",
                "5": "Naime, svaki je boj ratnikov popraćen zbunjujućom bukom, a haljine natopljene krvlju; ali ovo će biti s gorenjem i gorivom ognja.",
                "6": "Jer dijete nam se rodilo, sin nam je dân; i vlast će biti na plećima njegovim; a bit će nazvan imenom Divni, Savjetnik, Moćni Bog, Vječni Otac, Knez Mira.",
                "7": "Uvećavanju vlasti i mira nema kraja, nad prijestoljem Davidovim, te nad kraljevstvom njegovim, da se ono uredi i uspostavi s pravednošću i pravdom od sada nadalje, pa i zauvijek. Revnost Gospoda nad Vojskama izvršit će to.",
                "8": "Gospod posla riječ svoju Jakovu, i ona se spusti na Izrael.",
                "9": "I sav će narod znati, pa i Efrajim i žitelji Samarije, koji govore u oholosti i gordosti srca:",
                "10": "Opeke su pale, ali gradit ćemo klesanim kamenjem; divlje su smokve posječene, ali zamijenit ćemo ih cedrovima.",
                "11": "Zato će Gospod uzdići protivnike Rasonove protiv njega, i združiti neprijatelje njegove zajedno;",
                "12": "Sirijce ispred, a Filistejce iza; i oni će proždrijeti Izrael otvorenim ustima. Unatoč svemu tome, srdžba njegova nije se odvratila, već je ruka njegova još uvijek ispružena.",
                "13": "Jer narod se ne okreće onomu koji ga udara, niti traži Gospoda nad Vojskama.",
                "14": "Zato će Gospod odsjeći Izraelu glavu i rep, granu i rogoz u jednome danu.",
                "15": "Starješina, on je glava; a prorok koji podučava laži, on je rep.",
                "16": "Jer vođe naroda ovoga navode ga da griješi; a oni koji su vođeni od njih, uništeni su.",
                "17": "Zato Gospod neće osjećati radost u mladićima njihovim, niti će iskazati milosrđe sirotama i udovicama njihovim; jer svaki je od njih licemjer i zlotvor, a svaka usta govore ludost. Unatoč svemu tome, srdžba njegova nije se odvratila, već je ruka njegova još uvijek ispružena.",
                "18": "Naime, opačina gori poput ognja; proždrijet će drač i trnje, i upalit će se u gušticima šumskim, i oni će se penjati kao što se dim uzdiže.",
                "19": "Kroz gnjev Gospoda nad Vojskama zemlja je pomračena, a narod će biti poput goriva ognja; nitko neće poštedjeti brata svojega.",
                "20": "I on će grabiti na desnu stranu i biti gladan; i jest će s lijeve strane i neće biti zadovoljan; svaki čovjek jest će meso vlastite ruke svoje —",
                "21": "Manaše protiv Efrajima; a Efrajim protiv Manašea; oni će zajedno biti protiv Jude. Unatoč svemu tome, srdžba njegova nije se odvratila, već je ruka njegova još uvijek ispružena."
            },
            "20": {
                "1": "Jao onima koji proglašavaju nepravedne proglase, i koji zapisuju tegobne propise koje su nametnuli;",
                "2": "Da odvrate potrebite od pravde, i da otmu pravo sirotinji naroda mojega, da bi udovice mogle biti plijen njihov, te da bi mogli pljačkati sirote!",
                "3": "I što ćete činiti u dan pohoda, i u pustošenju koje će doći izdaleka? Komu ćete se uteći za pomoć? I gdje ćete ostaviti slavu svoju?",
                "4": "Bez mene oni će se pognuti pod sužnjima, i past će pod pobijene. Unatoč svemu tome, srdžba njegova nije se odvratila, već je ruka njegova još uvijek ispružena.",
                "5": "O Asirče, palico srdžbe moje, a štap u ruci njihovoj jarost je njihova.",
                "6": "Poslat ću ga protiv licemjerna naroda, i protiv naroda gnjeva mojega dat ću mu zapovijed da uzme plijen, i da ga opljačka, te da ga izgazi poput kaljuže na ulicama.",
                "7": "Međutim, on ne namjerava tako, niti srce njegovo misli tako; već je u srcu njegovom da porazi i odbaci narode mnoge.",
                "8": "Jer on govori: Nisu li knezovi moji svi kraljevi?",
                "9": "Nije li Kalno kao Karkemiš? Nije li Hamat kao Arpad? Nije li Samarija kao Damask?",
                "10": "Kao što ruka moja utemelji kraljevstva kumirā, a čiji rezani likovi premašiše one Jeruzalema i Samarije;",
                "11": "Neću li, kao što učinih Samariji i kumirima njenim, tako učiniti Jeruzalemu i kumirima njegovim?",
                "12": "Stoga, dogodit će se, kad Gospod izvrši sve djelo svoje nad Gorom Sionom i nad Jeruzalemom, kaznit ću plod gordog srca kralja asirskog, i slavu njegovih uznositih pogleda.",
                "13": "Jer on govori: Snagom ruke svoje i mudrošću svojom učinih ovo; jer sam razborit; i pomakoh granice naroda, i opljačkah blaga njihova, i pokorih žitelje kao neustrašiv čovjek;",
                "14": "I ruka moja, kao da nađe gnijezdo, nađe bogatstva naroda; i kao što netko kupi jaja koja su ostavljena, ja pokupih svu zemlju; i ne bijaše nikog tko je pokrenuo krilo, ili otvorio usta, ili zapijukao.",
                "15": "Hoće li se sjekira hvastati protivno onome koji njome siječe? Hoće li se pila veličati protivno onome koji njome trese? Kao da bi palica mahala protiv onih koji je podižu, ili kao da bi se štap podignuo kao da nije drvo!",
                "16": "Zato će Gospod, Gospod nad Vojskama, poslati među gojazne njegove mršavost; a pod slavom njegovom potaknut će gorenje, poput gorenja vatre.",
                "17": "A svjetlost Izraelova bit će poput ognja, i Svetac njegov poput plamena, i spalit će i proždrijet će trnje njegovo i drač njegov u jednome danu;",
                "18": "I spalit će slavu šume njegove, i plodnoga polja njegova, i dušu i tijelo; a oni će biti kao kad stjegonoša klone.",
                "19": "I preostalih stabala šume njegove bit će malo, tako da ih dijete može popisati.",
                "20": "I dogodit će se u taj dan, da se ostatak Izraelov, i oni od doma Jakovljeva koji pobjegoše, neće više ponovno oslanjati na onoga koji ih udaraše, već će se oslanjati na Gospoda, Sveca Izraelova, u istini.",
                "21": "Ostatak će se vratiti, da, i to ostatak Jakovljev, moćnome Bogu.",
                "22": "Jer iako je narod tvoj Izrael poput pijeska morskoga, ipak će se ostatak njih vratiti; uništenje što je proglašeno prelit će se pravednošću.",
                "23": "Jer će Gospod Bog nad Vojskama provesti uništenje, koje je određeno u svoj zemlji.",
                "24": "Zato, ovako govori Gospod Bog nad Vojskama: O narode moj što prebivaš na Sionu, ne boj se Asirca; on će te udarati palicom, i uzdignut će štap svoj protiv tebe, kao što Egipat učini.",
                "25": "Jer još vrlo malo, i jarost će prestati, i srdžba moja u uništenju njihovom.",
                "26": "I Gospod nad Vojskama raspalit će bičem po njemu kao u pokolju Midjana na stijeni Oreba; i kao što štap njegov bijaše nad morem tako će ga on uzdignuti kao u Egiptu.",
                "27": "I dogodit će se u taj dan da će breme njegovo biti skinuto s pleća tvojih, a jaram njegov s vrata tvojega, i jaram će biti uništen zbog pomazanja.",
                "28": "On dođe na Ajat, prijeđe u Migron, u Mikmasu ostavi kola svoja.",
                "29": "Oni prijeđoše klanac; nađoše noćište svoje u Gebi; Ramat se boji; Gibea Šaulova bježi.",
                "30": "Uzdigni glas, o kćeri Galima; učini da se čuje do Lajše, o jadni Anatote.",
                "31": "Madmena se sklonila; žitelji Gebima okupljaju se da pobjegnu.",
                "32": "Zasad će on ostati u Nobu toga dana; zamahnut će rukom svojom protiv gore kćeri sionske, brda jeruzalemskoga.",
                "33": "Gle, Gospod, Gospod nad Vojskama podrezat će debelu granu užasom; i povišeni stasom bit će posječeni; a uznositi će biti poniženi.",
                "34": "I on će posjeći guštike šumske željezom, a Libanon će pasti rukom moćnoga."
            },
            "21": {
                "1": "I isklijat će mladica iz debla Jišajeva, i ogranak će izrasti iz korijena njegovih.",
                "2": "I Duh Gospodnji počivat će na njemu, duh mudrosti i razumijevanja, duh savjeta i velike snage, duh spoznaje i straha Gospodnjega;",
                "3": "I uzrokovat će da ima brzo razumijevanje u strahu Gospodnjem; i on neće suditi prema viđenju očiju svojih, niti koriti prema slušanju ušiju svojih.",
                "4": "Već će s pravednošću suditi siromašnima, i koriti s nepristranošću za krotke na zemlji; i udarit će zemlju palicom usta svojih, a dahom usana svojih pogubit će opake.",
                "5": "I pravednost će biti pojas bokova njegovih, a vjernost pojas slabina njegovih.",
                "6": "Vuk će također prebivati s janjetom, a leopard će ležati s kozlićem, a tele i lavić i tovljenik zajedno; a djetešce će ih voditi.",
                "7": "I krava će i medvjedica pasti; mladunčad njihova ležat će zajedno; a lav će jesti slamu kao govedo.",
                "8": "I dojenče će se igrati nad rupom gujinom, a dijete koje prestade sisati stavljat će ruku svoju na zmijinje leglo.",
                "9": "Oni neće nanositi bol niti uništavati na svoj svetoj gori mojoj, jer će zemlja biti puna spoznaje o Gospodu, kao što vode prekrivaju more.",
                "10": "I u onaj će dan biti izdanak Jišajev, koji će stajati kao barjak ljudima; njemu će pogani težiti; i počinak će njegov biti slavan.",
                "11": "I dogodit će se u onaj dan da će Gospod pružiti ruku svoju ponovno drugi put da vrati ostatak naroda svojega koji će ostati, iz Asira, i iz Egipta, i iz Patrosa, i iz Kuša, i iz Elama, i iz Šineara, i iz Hamata, i s otoka morskih.",
                "12": "I postavit će barjak narodima, i skupit će prognanike Izraelove, i sabrati raspršene Judine s četiri ugla zemlje.",
                "13": "Zavist Efrajimova također će nestati, a protivnici Judini bit će odbačeni; Efrajim neće zavidjeti Judi, a Juda neće uznemiravati Efrajima.",
                "14": "Već će nasrnuti na pleća Filistejaca prema zapadu; plijenit će one s istoka zajedno; stavit će ruku svoju na Edom i Moab; a djeca Amonova pokoravat će im se.",
                "15": "I Gospod će posvema uništiti jezičac Egipatskog mora; i moćnim vjetrom svojim zamahnut će rukom svojom nad rijekom, i razbit će je na sedam potoka, i učiniti da ljudi prelaze u suhoj obući.",
                "16": "I bit će cesta iz Asira za ostatak naroda njegova koji će preostati, kao što bijaše prema Izraelu u dan kad je on uzišao iz zemlje Egipta."
            },
            "22": {
                "1": "I u onaj ćeš dan reći: O Gospode, hvalit ću te; iako ti bijaše srdit na me, srdžba se tvoja odvratila, i ti me utješi.",
                "2": "Gle, Bog je spasenje moje; uzdat ću se, i neću se bojati; jer je Gospod Jahve snaga moja i pjesma moja; on također postade spasenje moje.",
                "3": "Zato, s radošću ćete crpsti vodu iz izvorā spasenja.",
                "4": "I u onaj ćete dan reći: Hvalite Gospoda, prizivajte ime njegovo, navješćujte čine njegove među ljudima, razglašujte da je ime njegovo uzvišeno.",
                "5": "Pjevajte Gospodu; jer on ostvari divote; to je znano po svoj zemlji.",
                "6": "Kliči i uzvikuj, ti žitelju Siona; jer velik je Svetac Izraelov u sredini tvojoj."
            },
            "23": {
                "1": "Breme Babilona koje Izaija, sin Amosov, vidje.",
                "2": "Podignite zastavu na visokoj gori, uzdignite glas k njima, mašite rukom, da bi oni mogli ući kroz vrata plemstva.",
                "3": "Zapovjedih posvećenima svojim, također pozvah moćnike svoje, jer srdžba moja nije na onima koji se raduju veličanstvu mojemu.",
                "4": "Buka mnoštva na gorama kao od silna naroda, zastrašujuća buka kraljevstava narodā sabranih zajedno, Gospod nad Vojskama sakuplja vojske za boj.",
                "5": "Oni dolaze iz daleke zemlje, s kraja neba, da, Gospod i oružja jarosti njegove, da unište svu zemlju.",
                "6": "Kukajte, jer dan je Gospodnji nadomak; doći će kao uništenje od Svemogućega.",
                "7": "Zato će sve ruke biti malaksale, svako će ljudsko srce klonuti;",
                "8": "I oni će se bojati; oštre boli i žalosti hvatat će ih; bit će zapanjeni jedni drugima; lica će njihova biti poput plamena.",
                "9": "Gle, dan Gospodnji dolazi, okrutan i gnjevom i žestokom srdžbom, da učini zemlju pustom; i on će istrijebiti grešnike njezine iz nje.",
                "10": "Jer ni zvijezde nebeske, a ni zviježđa njegova neće davati svjetlost svoju; sunce će biti pomračeno u izlasku svojem, a mjesec neće činiti da svjetlost njegova sjaji.",
                "11": "I kaznit ću svijet za zloću, a opake za bezakonje njihovo; učinit ću da drskost oholih prestane, i oborit ću uznositost strašnih.",
                "12": "Učinit ću čovjeka dragocjenijim od čistoga zlata; to jest čovjeka od zlatne poluge ofirske.",
                "13": "Zato ću potresti nebesa, a zemlja će se maknuti s mjesta svojega, u gnjevu Gospoda nad Vojskama, i u dan žestoke srdžbe njegove.",
                "14": "I bit će to kao progonjena srna, i kao ovca koju nitko ne prikuplja; i oni će se, svaki čovjek, vratiti svom narodu, i pobjeći će svatko u zemlju svoju.",
                "15": "Svatko tko je ohol bit će proboden; da, a svatko tko se pridruži opakima past će od mača.",
                "16": "I djeca će njihova biti smrskana na komade pred očima njihovim; kuće njihove bit će opljačkane, a žene njihove silovane.",
                "17": "Gle, podjarit ću Medijce protiv njih, koji neće cijeniti srebra ni zlata, niti će uživati u tome.",
                "18": "I lukovi će njihovi smrskati mladiće na komade; i oni neće imati smilovanja za plod utrobe; oči njihove neće poštedjeti djecu.",
                "19": "A Babilon, slava kraljevstava, ljepota kaldejskog veličanstva, bit će kao kad je Bog zatro Sodomu i Gomoru.",
                "20": "Neće nikad biti napučen, nit će itko prebivati u njemu od naraštaja do naraštaja: nit će Arapin razapeti šator ondje; nit će pastiri načiniti obor svoj ondje.",
                "21": "Već će divlje zvijeri iz pustinje ležati ondje; a kuće njihove bit će pune turobnih stvorenja; i sove će prebivati ondje, a satiri će plesati ondje.",
                "22": "I divlje zvijeri s otokā zavijat će u pustim kućama njihovim, i zmajevi u raskošnim palačama njihovim; i vrijeme se njegovo bliži, a dan njegov neće biti odgođen. Jer uništit ću ga brzo; da, jer ću biti milosrdan narodu svojemu, ali opaki će propasti."
            },
            "24": {
                "1": "Jer Gospod će iskazati milosrđe Jakovu, i ipak će izabrati Izraela, i postaviti ih u njihovu zemlju; a tuđinci će im biti pridruženi, i oni će prionuti uz dom Jakovljev.",
                "2": "I ljudi će ih povesti i dovesti ih u njihov kraj; da, izdaleka, s krajeva zemlje, i oni će se vratiti u svoje zemlje obećane. I dom će ih Izraelov posjedovati, a zemlja Gospodnja dat će sluge i sluškinje; i oni će zasužnjiti one kojima bijahu sužnji; i vladat će nad tlačiteljima svojim.",
                "3": "I dogodit će se u onaj dan da će ti Gospod dati počinak od žalosti tvoje, i od straha tvojega, i od teškog robovanja u kome ti bijaše prisiljen služiti.",
                "4": "I dogodit će se u onaj dan da ćeš iznijeti ovu izreku protiv kralja babilonskoga, i reći: Kako tlačitelj prestade, zlatni grad prestade!",
                "5": "Gospod slomi štap opakih, žezla vladarā.",
                "6": "Onaj koji udaraše narod u gnjevu neprekidnim udarcem, onaj koji vladaše narodima u srdžbi, progonjen je i nitko ne priječi.",
                "7": "Cijela zemlja počiva, i tiha je; oni zaoriše pjesmom.",
                "8": "Da, jele se raduju zbog tebe, a i cedri libanonski, govoreći: Pošto si oboren, nijedan drvosječa ne dođe protiv nas.",
                "9": "Pakao odozdol uzbuđen je zbog tebe da te dočeka pri tvom dolasku; on podjaruje mrtve radi tebe, i to sve vladare zemaljske; on podiže s prijestolja njihovih sve kraljeve narodā.",
                "10": "Svi će oni govoriti i reći tebi: Jesi li ti također postao slab kao mi? Jesi li postao poput nas?",
                "11": "Raskoš tvoja srušena je u grob; buka viola tvojih ne čuje se; crv se raširio pod tobom, i crvi te prekrivaju.",
                "12": "Kako to da si pao s neba, o Luciferu, sine zorin! Kako to da si oboren na zemlju, ti koji si oslabio narode!",
                "13": "Jer ti reče u srcu svome: Uspet ću se na nebo, uzdići ću prijestolje svoje povrh zvijezda Božjih; sjedit ću također na gori zbornoj, na krajnjem sjeveru;",
                "14": "Uspet ću se povrh visina oblakā; bit ću poput Svevišnjega.",
                "15": "Ipak, bit ćeš srušen u pakao, u dubine ponora.",
                "16": "Oni koji te vide pobliže će te pogledati, i promotrit će te, i reći će: Je li to čovjek koji je učinio da zemlja zadrhti, koji je potresao kraljevstva?",
                "17": "I učinio svijet poput divljine, i uništio gradove njegove, i nije otvorio kuću sužnjeva svojih?",
                "18": "Svi kraljevi narodā, da, svi oni leže u slavi, svaki od njih u vlastitoj kući svojoj.",
                "19": "Ali ti si izbačen iz groba svojega kao odvratan ogranak, te ostatak onih koji su pobijeni, probodeni mačem, koji padaju na kamenje jame; kao truplo zgaženo pod nogama.",
                "20": "Nećeš biti združen s njima u pokopu, jer si uništio zemlju svoju i pobio narod svoj; potomstvo zlotvora neće nikada biti glasovito.",
                "21": "Pripremite pokolj djece njegove zbog bezakonja otaca njihovih, da se ne bi digli, niti posjedovali zemlju, niti ispunili lice svijeta gradovima.",
                "22": "Jer ja ću ustati protiv njih, govori Gospod nad Vojskama, i zatrt ću Babilonu ime, i ostatak, i sina, i nećaka, govori Gospod.",
                "23": "I učinit ću ga posjedom čaplja, i močvarama; i pomest ću ga metlom uništenja, govori Gospod nad Vojskama.",
                "24": "Gospod nad Vojskama zakle se govoreći: Zasigurno, kao što pomislih, tako će se dogoditi; i kao što naumih, tako će stajati —",
                "25": "Da ću dovesti Asirca u zemlju svoju, i na gorama svojim gazit ga nogama; tad će jaram njegov otići od njih, a breme će njegovo otići s pleća njihovih.",
                "26": "To je svrha koja je izložena za čitavu zemlju; i to je ruka koja je ispružena protiv svih naroda.",
                "27": "Jer Gospod nad Vojskama naumi, i tko će dokinuti? A ruka je njegova ispružena, i tko će je odvratiti?",
                "28": "U godini kad je kralj Ahaz umro bijaše ovo breme.",
                "29": "Ne raduj se, sva Filistejo, zato što je štap onoga koji te udarao slomljen; jer iz zmijina će korijena izaći ljutica, a plod njezin bit će ognjena leteća zmija.",
                "30": "A prvorođenac siromašnih hranit će se, i potrebit će ležati u sigurnosti; i ubit ću korijen tvoj glađu, i ona će pomoriti ostatak tvoj.",
                "31": "Kukajte, o vrata; vapi, o grade; ti, sva Filistejo, raspršena si; jer doći će sa sjevera dim, i nitko neće biti sam u predodređenim vremenima svojim.",
                "32": "Što će tad odgovoriti glasnici narodā? Da Gospod zasnova Sion, a siromašni naroda njegova uzdat će se u nj."
            },
            "25": {
                "1": "Evo ja, Nefi, govorim ponešto o riječima koje zapisah, koje izgovoriše usta Izaijina. Jer gle, Izaija govoraše mnogo toga što bijaše mnogima od naroda mojega teško razumjeti; jer oni ne znaju o načinu prorokovanja među Židovima.",
                "2": "Jer ja ih, Nefi, ne naučih mnogo toga o običaju Židova; jer djela njihova bijahu djela tame, a čini njihovi bijahu čini odvratnosti.",
                "3": "Stoga, pišem narodu svome, svima onima koji će primiti kasnije ovo što pišem, kako bi mogli spoznati sudove Božje, da oni dolaze na sve narode, u skladu s riječju koju on izreče.",
                "4": "Stoga, poslušaj, o narode moj, vi koji ste od doma Izraelova, i priklonite uho riječima mojim; jer iako vam riječi Izaijine nisu jasne, ipak su one jasne svima onima koji su ispunjeni duhom proroštva. No, predajem vam proroštvo u skladu s duhom koji je u meni; stoga, prorokovat ću u skladu s jasnoćom koja bijaše sa mnom od vremena kad iziđoh iz Jeruzalema s ocem svojim; jer gle, duša moja uživa u jasnoći prema narodu mojemu, da bi oni mogli učiti.",
                "5": "Da, i duša moja uživa u riječima Izaijinim, jer ja iziđoh iz Jeruzalema, i oči moje vidješe ono što je židovsko, i znadem da Židovi razumiju riječi proročke, i nema nijednog drugog naroda koji razumije ono što bijaše rečeno Židovima, poput njih, osim ako nije podučen po običaju onoga što je židovsko.",
                "6": "No gle, ja, Nefi, ne podučavah djecu svoju po običaju židovskom; no gle, ja sâm prebivah u području Jeruzalema, stoga znadem o krajevima uokolo; i govorah djeci svojoj o sudovima Božjim, što se dogodiše među Židovima, djeci svojoj, u skladu sa svim onim što Izaija govoraše, i ne zapisujem ih.",
                "7": "No gle, nastavljam s vlastitim proroštvom svojim, u skladu s jasnoćom svojom; po kojoj znadem da nitko ne može pogriješiti; ipak, u dane kad se proroštva Izaijina budu ispunila ljudi će znati zasigurno, u razdobljima kada se budu dogodila.",
                "8": "Stoga, ona su od vrijednosti djeci ljudskoj, a onaj koji drži da nisu, njemu ću govoriti posebno, te ograničiti riječi na narod svoj; jer znadem da će im ona biti od velike vrijednosti u posljednje dane; jer u taj će ih dan oni razumjeti; stoga, radi dobra njihova ja ih zapisah.",
                "9": "I kao što jedan naraštaj bijaše uništen među Židovima zbog bezakonja, isto tako bijahu oni uništavani iz naraštaja u naraštaj u skladu s bezakonjima svojim; i nikad ne bijaše nitko od njih uništen, a da im to ne predskazaše proroci Gospodnji.",
                "10": "Stoga, bijaše im rečeno o uništenju što će doći na njih odmah nakon što otac moj napusti Jeruzalem; ipak, oni otvrdnuše srca svoja; i u skladu s proroštvom mojim bijahu uništeni, osim onih koji su odvedeni zasužnjeni u Babilon.",
                "11": "I evo, ovo govorim zbog duha koji je u meni. I premda oni bijahu odvedeni, vratit će se ponovno, i zaposjesti zemlju jeruzalemsku; stoga, bit će obnovljeni ponovno u zemlji baštine svoje.",
                "12": "No gle, oni će imati ratove, i glasine o ratovima; a kad dan dođe da im se Jedinorođenac Očev, da, i to Otac neba i zemlje, očituje u tijelu, gle, oni će ga odbaciti zbog bezakonja svojih, i tvrdoće srdaca svojih, i ukočenosti vratova svojih.",
                "13": "Gle, razapet će ga; a nakon što bude položen u grob u razdoblju od tri dana on će ustati od mrtvih, s iscjeljenjem u krilima svojim; a svi oni koji povjeruju u ime njegovo bit će spašeni u kraljevstvu Božjem. Stoga, duša moja uživa prorokovati o njemu, jer vidjeh dan njegov, i srce moje veliča sveto ime njegovo.",
                "14": "I gle, dogodit će se, nakon što Mesija ustane od mrtvih, i očituje se narodu svojemu, svima onima koji povjeruju u ime njegovo, gle, Jeruzalem će ponovno biti uništen; drugim riječima, jao onima što se bore protiv Boga i naroda crkve njegove.",
                "15": "Dakle, Židovi će biti raspršeni među sve narode; da, a i Babilon će biti uništen; stoga, Židove će raspršiti drugi narodi.",
                "16": "I nakon što budu raspršeni, a Gospod Bog ih udari pomoću drugih naroda tijekom mnogih naraštaja, da, i to nadalje iz naraštaja u naraštaj sve dok ne budu uvjereni da povjeruju u Krista, Sina Božjega, i pomirenje koje je beskonačno za sav ljudski rod — a kad taj dan dođe da oni povjeruju u Krista, i štuju Oca u ime njegovo, s neokaljanim srcima i čistim rukama, i ne iščekuju više drugoga Mesiju, tada, u to vrijeme, dan će doći kada mora svakako biti neophodno da oni povjeruju u ove zapise.",
                "17": "A Gospod će pružiti ruku svoju ponovno drugi put da obnovi narod svoj iz njegova izgubljena i paloga stanja. Stoga, on će krenuti s izvođenjem čudesnog djela i čuda među djecom ljudskom.",
                "18": "Stoga, on će im objelodaniti riječi svoje, a te će im riječi suditi u posljednji dan; jer će im biti dane u svrhu da ih uvjere o pravomu Mesiji, koga oni odbaciše; i da ih uvjere kako ne trebaju više iščekivati da dođe Mesija; jer neće nitko doći, osim ako to ne bude lažni Mesija koji će obmanjivati narod; jer postoji samo jedan Mesija o kojemu proroci govorahu, a taj je Mesija onaj kojega će Židovi odbaciti.",
                "19": "Jer prema riječima prorokā, Mesija dolazi šest stotina godina od vremena kad otac moj napusti Jeruzalem; i prema riječima prorokā, a također i riječi anđela Božjega, njegovo će ime biti Isus Krist, Sin Božji.",
                "20": "I evo, braćo moja, govorah jasno te ne možete pogriješiti. I živoga mi Gospoda Boga koji odvede Izraela gore iz zemlje Egipta, i udijeli Mojsiju moć da liječi narode nakon što ih bijahu izujedale zmije otrovnice, svrnu li pogled svoj prema zmiji koju on podignu pred njima, a i udijeli mu moć da udari stijenu i voda poteče; da, gle, kažem vam, kao što je ovo istinito, i živoga mi Gospoda Boga, nema nijednoga drugog imena danog pod nebom, doli toga Isusa Krista o kojemu govorah, po kojemu čovjek može biti spašen.",
                "21": "Dakle, iz tog razloga Gospod Bog obeća meni da će ovo što pišem biti čuvano i sačuvano, i preneseno potomstvu mojemu iz naraštaja u naraštaj, da bi obećanje Josipu moglo biti ispunjeno, kako potomstvo njegovo nikada neće izginuti dok god zemlja bude stajala.",
                "22": "Stoga, ove stvari prelazit će iz naraštaja u naraštaj dok god zemlja bude stajala; i prelazit će prema volji i želji Božjoj; a narodima koji će ih posjedovati bit će suđeno po njima u skladu s riječima koje su zapisane.",
                "23": "Jer marljivo se trudimo pisati, da uvjerimo djecu svoju, a i braću svoju, da povjeruju u Krista, i da budu izmireni s Bogom; jer znademo da smo milošću spašeni, nakon svega što možemo učiniti.",
                "24": "A premda vjerujemo u Krista, obdržavamo zakon Mojsijev, i iščekujemo s postojanošću Krista, sve dok zakon ne bude ispunjen.",
                "25": "Jer u tu svrhu bijaše zakon dan; stoga zakon postade mrtav za nas, a mi smo oživljeni u Kristu zbog vjere naše; ipak, obdržavamo zakon zbog zapovijedī.",
                "26": "I razgovaramo o Kristu, radujemo se u Kristu, propovijedamo o Kristu, prorokujemo o Kristu, i pišemo u skladu s proroštvima našim, da bi djeca naša znala prema kojem se izvoru mogu osvrnuti za otpust grijeha svojih.",
                "27": "Dakle, mi govorimo o zakonu da bi djeca naša mogla spoznati mrtvilo zakona; i ona, poznavajući mrtvilo zakona, mogu iščekivati onaj život koji je u Kristu, i znati s kojim ciljem zakon bijaše dan. A nakon što zakon bude ispunjen u Kristu, da ne moraju otvrdnuti srca svoja protiv njega tad kad bi zakon trebao biti dokinut.",
                "28": "I evo gle, narode moj, vi ste tvrdovrat narod; stoga, govorah vam jasno, da ne možete shvatiti pogrešno. A riječi koje govorah stajat će kao svjedočanstvo protiv vas; jer one su dostatne da poduče svakoga čovjeka pravome putu; jer pravi je put vjerovati u Krista i ne zanijekati ga; jer niječući njega, također niječete proroke i zakon.",
                "29": "A sad gle, kažem vam da je pravi put vjerovati u Krista, i ne zanijekati ga; a Krist je Svetac Izraelov; stoga, morate se prignuti pred njim i štovati ga svom moću, umom i snagom svojom, i cijelom dušom svojom; i budete li činili to, nipošto nećete biti odbačeni.",
                "30": "I koliko to bude neophodno, morate obdržavati čine i uredbe Božje, sve dok zakon ne bude ispunjen koji bijaše dan Mojsiju."
            },
            "26": {
                "1": "I nakon što Krist ustane od mrtvih pokazat će se vama, djeco moja i ljubljena braćo moja; a riječi koje će vam govoriti bit će zakon koji ćete vršiti.",
                "2": "Jer gle, kažem vam da vidjeh kako će mnogi naraštaji preminuti, i bit će velikih ratova i sukoba među narodom mojim.",
                "3": "A nakon što Mesija dođe bit će znaci dani narodu mojemu o rođenju njegovu, a također i o smrti i uskrsnuću njegovu; i velik će i strašan biti taj dan opakima, jer će izginuti; a ginu zato što odbacuju proroke, i svece, i kamenuju ih, i ubijaju ih; stoga, vapaj krvi svetaca uzdizat će se do Boga sa zemlje protiv njih.",
                "4": "Dakle, sve one koji su oholi, i koji postupaju opako, dan koji dolazi spalit će ih, govori Gospod nad Vojskama, jer će biti poput strni.",
                "5": "A one koji ubijaju proroke, i svece, dubine će ih zemaljske progutati, govori Gospod nad Vojskama; i planine će ih prekriti, i vihori će ih odnijeti, a zgrade će padati na njih i skršit će ih u komade i samljeti ih u prah.",
                "6": "I bit će pohođeni gromovima, i munjama, i potresima, i svakovrsnim uništenjima, jer će oganj srdžbe Gospodnje biti zapaljen protiv njih, i oni će biti poput strni, i dan koji dolazi spalit će ih, govori Gospod nad Vojskama.",
                "7": "O kolike li boli i patnje duše moje zbog gubitka pobijenih iz naroda mojega! Jer ja, Nefi, vidjeh to, i to me gotovo uništi pred nazočnošću Gospodnjom; no moram zavapiti Bogu svojemu: Putovi su tvoji pravedni.",
                "8": "No gle, pravedni koji slušaju riječi prorokā, i ne zatiru ih, već iščekuju Krista s postojanošću tražeći znakove koji su dani, unatoč svakom progonstvu — gle, oni su ti koji neće izginuti.",
                "9": "Nego će im se Sin Pravednosti ukazati; i on će ih iscijeliti, i oni će imati mir uz njega, sve dok tri naraštaja ne preminu, i dok mnogi od četvrtoga naraštaja ne preminu u pravednosti.",
                "10": "A kad sve ovo prođe, brzo uništenje dolazi na narod moj; naime, unatoč bolima duše moje ja vidjeh to; stoga znadem da će se to dogoditi; a oni se prodaju ni za što; jer kao nagradu za oholost svoju i ludost svoju uništenje će žeti; naime, stoga što popuštaju đavlu i biraju djela tame radije nego svjetlosti, zato moraju ići dolje u pakao.",
                "11": "Jer se Duh Gospodnji neće uvijek truditi oko čovjeka. A kad se Duh prestane truditi oko čovjeka, tada dolazi brzo uništenje, a to žalosti dušu moju.",
                "12": "I kao što govorah o uvjeravanju Židova da Isus jest pravi Krist, mora svakako biti da i pogani budu uvjereni kako Isus jest Krist, Vječni Bog;",
                "13": "I da se on očituje svima onima koji vjeruju u njega, moću Duha Svetoga, da, svakom narodu, plemenu, jeziku i puku, čineći moćna čudesa, znakove i divote među djecom ljudskom u skladu s vjerom njihovom.",
                "14": "No gle, prorokujem vam o posljednjim danima; o danima kad će Gospod Bog iznijeti ovo na vidjelo djeci ljudskoj.",
                "15": "Nakon što potomstvo moje i potomstvo braće moje propadne u nevjeru, i bude udarano od pogana; da, nakon što se Gospod Bog utabori protiv njih uokolo, i započne opsadu protiv njih nasipom, i podigne opsadne utvrde protiv njih; i nakon što budu oboreni dolje u prah, tako da ih ne bude, ipak, riječi pravednih bit će zapisane, i molitve vjernih bit će uslišane, a svi oni koji propadoše u nevjeru neće biti zaboravljeni.",
                "16": "Jer oni koji će biti uništeni govorit će im iz zemlje, i govor će njihov biti odozdo iz praha, a glas će njihov biti poput onoga koji priziva duha; jer će mu Gospod Bog dati moć da može šaptati o njima, kao iz zemlje; i govor će njihov šaptati iz praha.",
                "17": "Jer ovako govori Gospod Bog: Oni će zapisati ono što će se činiti među njima, i to će biti zapisano i zapečaćeno u knjigu, a oni koji propadoše u nevjeru neće to imati, jer nastoje uništiti ono što je Božje.",
                "18": "Stoga, kao što oni koji bijahu uništeni bijahu uništeni brzo; a mnoštvo strašnih njihovih bit će poput pljeve koja prolazi — da, ovako govori Gospod Bog: To će biti u tren oka, iznenada —",
                "19": "I dogodit će se da će oni koji propadoše u nevjeru biti udareni rukom pogana.",
                "20": "I pogani su uzneseni u oholosti očiju svojih, i spotaknuše se zbog veličine njihova kamena spoticanja, tako da podigoše mnoge crkve; ipak, oni preziru moć i čudesa Božja, i propovijedaju za sebe uzdižući vlastitu mudrost svoju i vlastitu učenost svoju, da bi mogli steći dobitak i mljeti na licu siromašnih.",
                "21": "I mnoge su crkve podignute što uzrokuju zavist, i razdore, i zlobu.",
                "22": "A postoje i tajne zavjere, baš kao u drevna vremena, u skladu sa zavjerama đavlovim, jer on je utemeljitelj svega toga; da, utemeljitelj umorstva, i djela tame; da, i on ih vodi lanenim konopcem oko vrata, sve dok ih ne sveže snažnim konopcima svojim zauvijek.",
                "23": "Jer gle, ljubljena braćo moja, kažem vam da Gospod Bog ne djeluje u tami.",
                "24": "On ne čini ništa, osim ako to nije u korist svijeta; jer on ljubi svijet, i to toliko da polaže vlastiti život svoj kako bi mogao privući sve ljude k sebi. Stoga, on ne zapovijeda nikomu da ne uzima udjela u spasenju njegovu.",
                "25": "Gle, viče li on ikome, govoreći: Otiđi od mene? Gle, kažem vam: Ne; već on govori: Dođite k meni svi vi krajevi zemaljski, kupite mlijeka i meda, bez novaca i bez naplate.",
                "26": "Gle, zapovjedi li on ikome da otiđe iz sinagoga, ili iz bogoštovnih domova? Gle, kažem vam: Ne.",
                "27": "Zapovjedi li on ikome da ne uzima udjela u spasenju njegovu? Gle, kažem vam: Ne; već on to dade besplatno za sve ljude; i zapovjedi narodu svojemu da nagovori sve ljude na pokajanje.",
                "28": "Gle, zapovjedi li Gospod ikome da ne uzima udjela u dobroti njegovoj? Gle, kažem vam: Ne; već su svi ljudi povlašteni, jedan kao i drugi, i nikome nije zabranjeno.",
                "29": "On zapovijeda da ne bude nadrisvećeništva; jer gle, nadrisvećeništvo jest da ljudi propovijedaju i postavljaju sebe kao svjetlost svijetu, kako bi mogli steći dobitak i pohvale svijeta; no ne traže dobrobit Siona.",
                "30": "Gle, Gospod zabrani to; stoga, Gospod Bog dade zapovijed da svi ljudi imaju dobrotvornost, a ta je dobrotvornost ljubav. I osim ako nemaju dobrotvornosti, nisu ništa. Stoga, ako bi imali dobrotvornost, ne bi dopustili da radnik u Sionu pogine.",
                "31": "No, radnik u Sionu radit će za Sion; jer budu li radili za novac, propast će.",
                "32": "I nadalje, Gospod Bog zapovjedi da ljudi ne ubijaju; da ne lažu; da ne kradu; da ne uzimaju ime Gospoda Boga svojega uzalud; da ne zavide; da nemaju zlobe; da se ne sukobljavaju međusobno; da ne čine bludništva; i da ne čine ništa od toga; jer tko god čini to, propast će.",
                "33": "Jer nijedno od tih bezakonja ne dolazi od Gospoda; naime, on čini ono što je dobro među djecom ljudskom; i ne čini ništa, osim ako to nije očito djeci ljudskoj; i poziva sve njih da dođu k njemu i uzmu udjela u dobroti njegovoj; i ne odbija nikoga tko dolazi k njemu, ni crna ni bijela, ni zasužnjena ni slobodna, ni muško ni žensko; i spominje se neznabožaca; i svi su jednaki pred Bogom, i Židov i poganin."
            },
            "27": {
                "1": "No gle, u posljednje dane, to jest u dane pogana — da, gle, svi narodi pogana, a također i Židovi, i oni koji će doći u ovu zemlju i oni koji će biti u drugim zemljama, da, i to u svim zemljama svijeta, gle, bit će opijeni bezakonjem i svakovrsnim odvratnostima —",
                "2": "A kad taj dan dođe, pohodit će ih Gospod nad Vojskama grmljavinom i potresom, i velikom bukom, i nevremenom, i olujom, i plamenom proždirućeg ognja.",
                "3": "I svi narodi koji se bore protiv Siona, i zadaju mu bol, bit će poput sna noćnog viđenja; da, bit će im baš kao gladnom čovjeku koji sniva, i gle, on jede, ali budi se i duša je njegova prazna; ili kao žednom čovjeku koji sniva, i gle, on pije, ali budi se i gle, iznemogao je, i duša njegova osjeća potrebu; da, baš će tako mnoštvu svih naroda biti što se bore protiv Gore Siona.",
                "4": "Jer gle, svi vi koji činite bezakonje, zaustavite se i čudite se, jer ćete vikati, i vapite; da, bit ćete pijani, ali ne od vina, posrtat ćete, ali ne od žestoka pića.",
                "5": "Jer gle, Gospod je izlio na vas duha duboka sna. Jer gle, vi zatvoriste oči svoje, i odbaciste proroke; a vladare vaše i vidioce on je prekrio zbog bezakonja vašega.",
                "6": "I dogodit će se da će vam Gospod Bog iznijeti na vidjelo riječi knjige, a to će biti riječi onih što usnuše.",
                "7": "I gle, knjiga će biti zapečaćena; a u knjizi će biti objava od Boga, od početka svijeta do svršetka njegova.",
                "8": "Dakle, zbog onoga što je zapečaćeno, ono što je zapečaćeno neće biti izručeno u dan opačine i odvratnostī ljudi. Stoga, knjiga im neće biti dana.",
                "9": "No, knjiga će biti izručena čovjeku, i on će izručiti riječi knjige, a to su riječi onih što usnuše u prahu, i on će izručiti te riječi drugome;",
                "10": "No, riječi koje su zapečaćene on neće izručiti, niti će izručiti knjigu. Jer knjiga će biti zapečaćena moću Božjom, a objava što bijaše zapečaćena bit će sačuvana u knjizi do vremena od Gospoda utvrđenog, da bi one mogle izaći na vidjelo; jer gle, one otkrivaju sve od postanka svijeta do svršetka njegova.",
                "11": "A dan dolazi kad će se riječi knjige koje bijahu zapečaćene čitati na krovovima kuća; a čitat će se moću Kristovom; i sve će biti objavljeno djeci ljudskoj što ikada bijaše među djecom ljudskom, i što će ikada biti sve do svršetka zemlje.",
                "12": "Stoga, u onaj dan kada će knjiga biti izručena čovjeku o kojemu govorah, knjiga će biti skrivena od očiju svijeta, tako da je ničije oči neće vidjeti, osim što će je tri svjedoka vidjeti moću Božjom, uz onoga kojemu će knjiga biti izručena; i oni će posvjedočiti o istinitosti knjige i onoga što je u njoj.",
                "13": "I nema nikoga drugoga koji će je motriti, osim nekolicine prema volji Božjoj, da svjedoče o riječi njegovoj djeci ljudskoj; jer Gospod Bog reče da će riječi vjernih govoriti kao da bijahu od mrtvih.",
                "14": "Stoga, Gospod će Bog krenuti s iznošenjem na vidjelo riječi knjige; i ustima onoliko svjedoka koliko mu se učini dobrim utvrdit će riječ svoju; i jao onomu tko odbaci riječ Božju!",
                "15": "No gle, dogodit će se da će Gospod Bog reći onome kome će izručiti knjigu: Uzmi ove riječi koje nisu zapečaćene i izruči ih drugome, da ih on može pokazati učenome, govoreći: Pročitaj ovo, molim te. A učeni će reći: Donesi ovamo knjigu, i ja ću ih pročitati.",
                "16": "I evo, radi slave svjetske i da stekne dobitak on će reći to, a ne radi slave Božje.",
                "17": "A čovjek će reći: Ne mogu donijeti knjigu, jer je zapečaćena.",
                "18": "Tada će učeni reći: Ne mogu je pročitati.",
                "19": "Stoga, dogodit će se da će Gospod Bog izručiti ponovno knjigu i riječi njezine onome koji nije učen; i čovjek koji nije učen reći će: Nisam učen.",
                "20": "Tad će mu Gospod Bog reći: Učeni ih neće čitati, jer ih odbaciše, a ja mogu izvršiti vlastito djelo svoje; stoga, ti ćeš čitati riječi koje ću ti dati.",
                "21": "Ne diraj ono što je zapečaćeno, jer ću to iznijeti na vidjelo u pravo vrijeme svoje; naime, pokazat ću djeci ljudskoj da mogu izvršiti vlastito djelo svoje.",
                "22": "Dakle, kad pročitaš riječi koje ti zapovjedih, i dobiješ svjedoke koje ti obećah, tad ćeš ponovno zapečatiti knjigu, i pohraniti je meni na brigu, da mogu sačuvati riječi koje ti ne pročita, sve dok ne budem smatrao ispravnim u mudrosti svojoj da objavim sve djeci ljudskoj.",
                "23": "Jer gle, ja sam Bog; i ja sam Bog čudesa; i pokazat ću svijetu da sam isti jučer, danas, i zauvijek; i ne djelujem među djecom ljudskom doli u skladu s vjerom njihovom.",
                "24": "I nadalje, dogodit će se da će Gospod reći onomu koji će čitati riječi koje će mu biti izručene:",
                "25": "Budući da mi narod ovaj pristupa ustima svojim, i usnama me svojim časti, ali odmaknu srca svoja daleko od mene, i strah njegov prema meni podučava se prema odredbama ljudskim —",
                "26": "Zato ću krenuti s izvođenjem čudesnog djela među ovim narodom, da, čudesnog djela i čuda, jer će mudrost mudrih i učenih njegovih propasti, a razumijevanje razboritih njegovih bit će skriveno.",
                "27": "I jao onima koji nastoje duboko sakriti namisao svoju od Gospoda! I djela su njihova u tami; i oni govore: Tko nas vidi i tko nas poznaje? A govore također: Zasigurno, tvoje izvrtanje svega naopako cijenit će se kao lončareva glina. No gle, pokazat ću im, govori Gospod nad Vojskama, da poznajem sva djela njihova. Jer hoće li djelo reći o onomu koji ga stvori, nije me stvorio? Ili hoće li stvar oblikovana reći o onome koji je oblikova, on nemaše razumijevanja?",
                "28": "No gle, govori Gospod nad Vojskama: Pokazat ću djeci ljudskoj kako ima još samo malo vremena i Libanon će biti pretvoren u plodno polje; a plodno polje cijenit će se kao šuma.",
                "29": "I u onaj će dan gluhi čuti riječi knjige, a oči slijepih vidjet će iz mraka i iz tame.",
                "30": "I krotki će također porasti, a radost njihova bit će u Gospodu, a siromašni među ljudima radovat će se u Svecu Izraelovu.",
                "31": "Jer sigurno, živoga mi Gospoda, oni će vidjeti da je silnik učinjen ništavnim, i podsmješljivac je spaljen, a svi koji očekuju bezakonje odbačeni su;",
                "32": "I oni koji čine čovjeka prijestupnikom zbog riječi, i postavljaju zamku onome koji kori na vratima, i odvraćaju pravednike kao da su ništavni.",
                "33": "Zato, ovako govori Gospod, koji otkupi Abrahama, gledom na dom Jakovljev: Jakov se sada neće sramiti, niti će lice njegovo sada blijedjeti.",
                "34": "No, kad vidi djecu svoju, djelo ruku mojih, usred sebe, on će posvetiti ime moje, i posvetiti Sveca Jakovljeva, i bojat će se Boga Izraelova.",
                "35": "I oni što griješiše u duhu doći će do razumijevanja, a oni što mrmljahu naučit će nauk."
            },
            "28": {
                "1": "A sad gle, braćo moja, govorah vam onako kako me Duh nagna; stoga znadem da se to zasigurno mora dogoditi.",
                "2": "A ono što će biti zapisano iz knjige bit će od velike vrijednosti djeci ljudskoj, a osobito potomstvu našemu, koje je ostatak doma Izraelova.",
                "3": "Jer dogodit će se u onaj dan da crkve koje su podignute, ali ne za Gospoda, tad će jedna govoriti drugoj: Gle, ja, ja sam Gospodnja! A druge će govoriti: Ja, ja sam Gospodnja! I tako će svatko reći tko podigne crkve, ali ne za Gospoda —",
                "4": "I one će se sukobiti jedna s drugom; i svećenici će se njihovi sukobiti jedan s drugim, i podučavat će učenošću svojom, i nijekati Duha Svetoga, koji daje izričaj.",
                "5": "I oni niječu moć Boga, Sveca Izraelova; i govore narodu: Poslušajte nas, i čujte našu odredbu; jer gle, nema Boga danas, jer Gospod i Otkupitelj izvrši djelo svoje, i on dade moć svoju ljudima;",
                "6": "Gle, poslušajte odredbu moju; reknu li da ima čudo izvedeno rukom Gospodnjom, ne vjerujte tome; jer danas on nije Bog čudesa; on izvrši djelo svoje.",
                "7": "Da, i bit će mnogih koji će govoriti: Jedite, pijte i budite veseli, jer sutra ćemo umrijeti; i bit će dobro s nama.",
                "8": "A bit će također mnogih koji će govoriti: Jedite, pijte i budite veseli; ipak, bojte se Boga — on će opravdati kad počinite malo grijeha; da, lažite malo, iskoristite drugoga zbog riječi njegovih, iskopajte jamu bližnjemu svome; nema štete u tome; i činite sve to, jer sutra ćemo umrijeti; a budemo li krivi, Bog će nas išibati s nekoliko udaraca, i naposljetku ćemo biti spašeni u kraljevstvu Božjem.",
                "9": "Da, i bit će mnogih koji će podučavati na ovaj način, lažne i isprazne i bezumne nauke, i oni će biti naduti u srcima svojim, i nastojat će duboko sakriti namisli svoje od Gospoda; a djela će njihova biti u tami.",
                "10": "A krv svetaca vapit će iz zemlje protiv njih.",
                "11": "Da, svi oni skrenuše s puta; postadoše iskvareni.",
                "12": "Zbog oholosti, i zbog lažnih učitelja, i lažnog nauka, crkve njihove postadoše iskvarene, i crkve su njihove uznosite; zbog oholosti one su nadute.",
                "13": "Oni pljačkaju siromašne radi sjajnih svetišta svojih; oni pljačkaju siromašne radi sjajne odjeće svoje; i progone krotke i siromašne u srcu, zato što su u oholosti svojoj naduti.",
                "14": "Oni drže ukočene vratove i uzdignute glave; da, i zbog oholosti, i opačine, i odvratnostī, i bludništava, svi zastraniše osim nekolicine, koji su ponizni sljedbenici Kristovi; ipak, oni su vođeni, tako da u mnogim slučajevima griješe, jer su podučavani po odredbama ljudskim.",
                "15": "O mudri, i učeni, i bogati, koji su naduti u oholosti srdaca svojih, i svi oni koji propovijedaju lažne nauke, i svi oni koji čine bludništva, i izopačuju pravi put Gospodnji, jao, jao, jao njima, govori Gospod Bog Svemogući, jer će biti bačeni dolje u pakao!",
                "16": "Jao onima što odvraćaju pravednike kao da su ništavni i govore pogrdno protiv onoga što je dobro, i govore da nije ni od kakve vrijednosti! Jer dan će doći kad će Gospod Bog brzo pohoditi žitelje zemlje; i u taj dan kad budu potpuno ogrezli u bezakonju oni će izginuti.",
                "17": "No gle, ako se žitelji zemlje pokaju za opačinu i odvratnosti svoje, neće biti uništeni, govori Gospod nad Vojskama.",
                "18": "No gle, ta moćna i odvratna crkva, bludnica cijele zemlje, mora se stropoštati na zemlju, i velik mora biti pad njezin.",
                "19": "Naime, kraljevstvo se đavlovo mora uzdrmati, a oni koji mu pripadaju moraju svakako biti potaknuti na pokajanje, ili će ih đavao ščepati vječnim verigama svojim, a oni će biti podjareni na srdžbu, te će propasti;",
                "20": "Jer gle, u onaj će dan on bjesnjeti u srcima djece ljudske i podjarivati ih na srdžbu protiv onoga što je dobro.",
                "21": "A druge će smirivati, i uljuljati ih u tjelesnu sigurnost, te će oni govoriti: Sve je dobro u Sionu; da, Sion napreduje, sve je dobro — i tako đavao vara duše njihove, i odvodi ih oprezno dolje u pakao.",
                "22": "I gle, druge on zavodi laskanjem, i kaže im da nema pakla; i govori im: Ja nisam đavao, jer ga nema — i tako on šapuće u uši njihove, sve dok ih ne ščepa užasnim verigama svojim, odakle nema izbavljenja.",
                "23": "Da, njih ščepaše smrt i pakao; a smrt, i pakao, i đavao, i svi koji su zahvaćeni njima moraju stati pred prijestolje Božje, da im bude suđeno prema djelima njihovim, odakle moraju poći na mjesto pripravljeno za njih, i to u jezero ognjeno i sumporno, koje je beskrajna muka.",
                "24": "Zato jao onomu tko je opušten na Sionu!",
                "25": "Jao onomu koji viče: Sve je dobro!",
                "26": "Da, jao onomu koji sluša odredbe ljudske, i niječe moć Božju, i dar Duha Svetoga!",
                "27": "Da, jao onomu koji govori: Primismo, i ne trebamo više!",
                "28": "I ukratko, jao svima onima koji strepe, i srditi su zbog istine Božje! Jer gle, onaj koji je sazdan na stijeni prima je s veseljem; a onaj koji je sazdan na pjeskovitu temelju strepi da ne padne.",
                "29": "Jao onomu koji će reći: Primismo riječ Božju, i ne trebamo više od riječi Božje, jer imamo dosta!",
                "30": "Jer gle, ovako govori Gospod Bog: Dat ću djeci ljudskoj redak za retkom, odredbu za odredbom, ovdje malo i ondje malo; i blagoslovljeni su oni koji poslušaju odredbe moje, i priklone uho savjetu mojemu, jer će naučiti mudrost; jer onome koji prima dat ću više; a onima koji će reći: Imamo dovoljno; njima će biti oduzeto i ono što imaju.",
                "31": "Proklet je onaj koji stavlja uzdanje svoje u čovjeka, ili čini tijelo mišicom svojom, ili će poslušati odredbe ljudske, osim ako odredbe njihove ne budu dane moću Duha Svetoga.",
                "32": "Jao poganima, govori Gospod Bog nad Vojskama! Jer premda ću im pružati ruku svoju iz dana u dan, oni će me zanijekati; ipak, bit ću im milosrdan, govori Gospod Bog, ako se pokaju i dođu k meni; jer ruka je moja ispružena cijeli dan, govori Gospod Bog nad Vojskama."
            },
            "29": {
                "1": "No gle, bit će mnogih — u onaj dan kada ću krenuti s izvođenjem čudesnog djela među njima, da se mogu spomenuti saveza svojih koje sklopih s djecom ljudskom, da mogu pružiti ruku svoju ponovno drugi put kako bih vratio natrag narod svoj, koji je od doma Izraelova;",
                "2": "I također, da se mogu spomenuti obećanja koja dadoh tebi, Nefi, a i ocu tvojemu, da ću se spomenuti potomstva vašega; i da će riječi potomstva vašega proizići iz usta mojih k potomstvu vašemu; a riječi moje zazviždat će do na kraj zemlje, kao stijeg narodu mojemu, koji je od doma Izraelova;",
                "3": "I zato što će riječi moje zazviždati — mnogi će od pogana reći: Biblija! Biblija! Imamo Bibliju, i ne može biti nikakve druge Biblije.",
                "4": "No, ovako govori Gospod Bog: O bezumnici, imat će Bibliju; i ona će proizići od Židova, mojega drevnog naroda saveza. A kako oni zahvaljuju Židovima za Bibliju koju primaju od njih? Da, što pogani misle? Spominju li se muka, i trudova, i boli Židova, i marljivosti njihove za mene da donesu spasenje poganima?",
                "5": "O vi pogani, jeste li se spomenuli Židova, mojega drevnog naroda saveza? Ne; već ste ih prokleli, i mrzili ste ih, i niste ih nastojali vratiti natrag. No gle, vratit ću sve ovo na vaše vlastite glave; jer ja, Gospod, ne zaboravih narod svoj.",
                "6": "Ti bezumniče, koji ćeš reći: Biblija, imamo Bibliju, i ne trebamo još jednu Bibliju. Zar biste primili Bibliju da to ne bijaše preko Židova?",
                "7": "Ne znate li da ima više naroda od jednoga? Ne znate li da ja, Gospod Bog vaš, stvorih sve ljude, i da se spominjem onih koji su na otocima morskim; i da vladam na nebesima gore, i na zemlji dolje; i objelodanjujem riječ svoju djeci ljudskoj, da, i to svim narodima zemaljskim?",
                "8": "Čemu mrmljate, zato što ćete primiti više od riječi moje? Ne znate li da vam je svjedočanstvo dvaju naroda jamstvo da sam ja Bog, da se spominjem jednoga naroda kao i drugoga? Dakle, govorim iste riječi jednomu narodu kao i drugomu. A kad se ta dva naroda povežu, svjedočanstvo tih dvaju naroda također će se povezati.",
                "9": "A činim to kako bih mogao dokazati mnogima da sam isti jučer, danas, i zauvijek; i da izričem riječi svoje prema vlastitoj volji svojoj. I zato što izgovorih jednu riječ, ne trebate držati da ne mogu izgovoriti drugu; jer djelo moje još nije dovršeno; niti će biti do svršetka čovjekova, niti od tog vremena nadalje i zauvijek.",
                "10": "Stoga, zato što imate Bibliju ne trebate držati da ona sadrži sve riječi moje; niti trebate držati da ne naredih da više bude zapisano.",
                "11": "Jer ja zapovijedam svim ljudima, i na istoku i na zapadu, i na sjeveru, i na jugu, i na otocima morskim, da pišu riječi koje im govorim; jer iz knjiga koje će biti napisane sudit ću svijetu, svakomu čovjeku prema djelima njegovim, u skladu s onim što je zapisano.",
                "12": "Jer gle, govorit ću Židovima, i oni će to pisati; a govorit ću i Nefijcima, i oni će to pisati; a govorit ću i drugim plemenima doma Izraelova koja izvedoh, i oni će to pisati; a govorit ću i svim narodima zemaljskim, i oni će to pisati.",
                "13": "I dogodit će se da će Židovi imati riječi Nefijaca, a Nefijci će imati riječi Židova; a Nefijci i Židovi imat će riječi izgubljenih plemena Izraelovih; a izgubljena plemena Izraelova imat će riječi Nefijaca i Židova.",
                "14": "I dogodit će se da će narod moj, koji je od doma Izraelova, biti sabran kući u zemlje posjeda svojih; a riječ moja također će biti sabrana u jedno. I pokazat ću onima koji se bore protiv riječi moje i protiv naroda mojega, koji je od doma Izraelova, da sam ja Bog, i da sklopih savez s Abrahamom da ću se spominjati potomstva njegova zauvijek."
            },
            "30": {
                "1": "I evo gle, ljubljena braćo moja, htio bih vam govoriti; jer ja, Nefi, ne bih htio dopustiti da vi pomislite kako ste pravedniji no što će pogani biti. Jer gle, osim ako ne budete obdržavali zapovijedi Božje, svi ćete sigurno propasti; a zbog riječi koje bijahu izrečene ne trebate držati da su pogani posvema uništeni.",
                "2": "Jer gle, kažem vam da je onoliko pogana koliko ih se pokaje Gospodnji narod saveza; a onoliko Židova koliko ih se ne pokaje bit će odbačeno; jer Gospod ne sklapa saveza ni s kime doli s onima koji se pokaju i povjeruju u Sina njegova, koji je Svetac Izraelov.",
                "3": "A sad, htio bih prorokovati nešto više o Židovima i poganima. Naime, nakon što knjiga o kojoj govorah bude izišla na vidjelo, i bude napisana poganima, i zapečaćena ponovno za Gospoda, bit će mnogih koji će povjerovati riječima što su zapisane; i oni će ih prenijeti ostatku potomstva našega.",
                "4": "I tad će ostatak potomstva našega doznati o nama, kako iziđosmo iz Jeruzalema, i da su oni potomci Židova.",
                "5": "I evanđelje Isusa Krista bit će naviješteno među njima; stoga, oni će biti vraćeni k spoznaji o ocima svojim, i također k spoznaji o Isusu Kristu, koja bijaše postojala među ocima njihovim.",
                "6": "I tada će se uzradovati; jer će znati da im je to blagoslov iz ruke Božje; i njihove ljuske tame počet će spadati s očiju njihovih; i mnogi naraštaji neće preminuti među njima, a oni će biti čist i očaravajući narod.",
                "7": "I dogodit će se da će Židovi, koji su raspršeni, također početi vjerovati u Krista; i počet će se sabirati na licu zemlje; i svi oni koji povjeruju u Krista također će postati očaravajući narod.",
                "8": "I dogodit će se da će Gospod Bog otpočeti djelo svoje među svim narodima, plemenima, jezicima i pucima, da ostvari obnovu naroda svojega na zemlji.",
                "9": "I s pravednošću će Gospod Bog suditi siromašnima, i koriti s nepristranošću za krotke na zemlji. I udarit će zemlju palicom usta svojih; a dahom usana svojih pogubit će opake.",
                "10": "Naime, vrijeme brzo dolazi kad će Gospod Bog uzrokovati veliku podjelu među narodom, i opake će uništiti; a poštedjet će narod svoj, da, čak i bude li tako da mora uništiti opake ognjem.",
                "11": "I pravednost će biti pojas bokova njegovih, a vjernost pojas slabina njegovih.",
                "12": "I tad će vuk prebivati s janjetom; a leopard će ležati s kozlićem, a tele, i lavić, i tovljenik zajedno; a djetešce će ih voditi.",
                "13": "I krava će i medvjedica pasti; mladunčad njihova ležat će zajedno; a lav će jesti slamu kao govedo.",
                "14": "I dojenče će se igrati nad rupom gujinom, a dijete koje prestade sisati stavljat će ruku svoju na zmijinje leglo.",
                "15": "Oni neće nanositi bol niti uništavati na svoj svetoj gori mojoj; jer će zemlja biti puna spoznaje o Gospodu kao što vode prekrivaju more.",
                "16": "Dakle, tajne svih naroda bit će otkrivene; da, sve će biti otkriveno djeci ljudskoj.",
                "17": "Nema ničega što je tajno, a da neće biti objavljeno; nema djela tame, a da neće biti očitovano na svjetlosti; i nema ničega što je zapečaćeno na zemlji, a da neće biti otpečaćeno.",
                "18": "Stoga, sve što bijaše objavljeno djeci ljudskoj u taj će dan biti objavljeno; a Sotona neće više imati moć nad srcima djece ljudske dugo vremena. A sad, ljubljena braćo moja, okončavam besjede svoje."
            },
            "31": {
                "1": "A sad ja, Nefi, okončavam prorokovanje svoje vama, ljubljena braćo moja. A mogu pisati samo nekoliko stvari za koje znadem da se zasigurno moraju dogoditi; i mogu pisati samo ponešto od riječi brata svojega Jakova.",
                "2": "Stoga, ono što zapisah dostatno mi je, osim nekoliko riječi koje moram izreći o nauku Kristovu; stoga, govorit ću vam jasno, u skladu s jasnoćom prorokovanja svojega.",
                "3": "Jer duša moja uživa u jasnoći; jer na taj način Gospod Bog djeluje među djecom ljudskom. Jer Gospod Bog daje svjetlost razumijevanju; jer on govori ljudima u skladu s jezikom njihovim, tako da bi shvatili.",
                "4": "Stoga, htio bih da se spomenete kako vam govorah o onomu proroku što mi ga Gospod pokaza, koji će krstiti Jaganjca Božjega, koji odnosi grijehe svijeta.",
                "5": "I evo, ako Jaganjac Božji, koji je svet, ima potrebu biti kršten vodom da ispuni svu pravednost, o dakle, koliko li veću potrebu imamo mi, koji smo nesveti, biti kršteni, da, i to vodom!",
                "6": "A sad, pitao bih vas, ljubljena braćo moja, u čemu Jaganjac Božji ispuni svu pravednost krsteći se vodom?",
                "7": "Ne znate li da on bijaše svet? No, premda je svet, on pokazuje djeci ljudskoj da po tijelu ponizuje sebe pred Ocem, i svjedoči Ocu da će mu biti poslušan u obdržavanju zapovijedi njegovih.",
                "8": "Stoga, nakon što bijaše kršten vodom Duh Sveti siđe na njega u obličju goluba.",
                "9": "I opet, to pokazuje djeci ljudskoj tjesnoću staze, i uskoću vrata kroz koja trebaju ulaziti, a on postavi primjer pred njima.",
                "10": "I on reče djeci ljudskoj: Slijedi me. Stoga, ljubljena braćo moja, možemo li slijediti Isusa, a da ne budemo voljni obdržavati zapovijedi Očeve?",
                "11": "A Otac reče: Pokajte se, pokajte se, i krstite se u ime Ljubljenoga Sina mojega.",
                "12": "I također, glas Sinov dođe mi govoreći: Onaj tko se krsti u ime moje, njemu će Otac dati Duha Svetoga, kao meni; stoga, slijedite me, i činite ono što vidjeste da ja činim.",
                "13": "Stoga, ljubljena braćo moja, znadem, ako budete slijedili Sina, s cjelovitom namjerom srca, ne čineći licemjerja ni obmane pred Bogom, već s pravom nakanom, kajući se za grijehe svoje, svjedočeći Ocu kako ste krštenjem voljni preuzeti na sebe ime Kristovo — da, slijedeći Gospoda svojega i Spasitelja svojega dolje u vodu, u skladu s riječju njegovom, gle, tada ćete primiti Duha Svetoga; da, tada dolazi krštenje ognjem i Duhom Svetim; i tada možete govoriti jezikom anđelā i klicati hvale Svecu Izraelovu.",
                "14": "No gle, ljubljena braćo moja, ovako dođe glas Sinov k meni, govoreći: Nakon što se pokajete za grijehe svoje, i posvjedočite Ocu krštenjem vodom kako ste voljni obdržavati zapovijedi moje, te primite krštenje ognjem i Duhom Svetim, i možete govoriti novim jezikom, da, i to jezikom anđelā, pa ako me nakon toga zaniječete, bilo bi bolje za vas da me niste upoznali.",
                "15": "I začuh glas od Oca, gdje govori: Da, riječi Ljubljenoga mojega istinite su i vjerne. Onaj koji ustraje do svršetka, taj će biti spašen.",
                "16": "I evo, ljubljena braćo moja, znadem po tome da čovjek, osim ako ne ustraje do svršetka, slijedeći primjer Sina živoga Boga, ne može biti spašen.",
                "17": "Stoga, činite ono što vam kazah kako vidjeh da će Gospod vaš i Otkupitelj vaš činiti; jer, iz ovog mi razloga to bijaše pokazano, da bi vi mogli upoznati vrata kroz koja trebate ući. Naime, vrata kroz koja trebate ući su pokajanje i krštenje vodom; a tada dolazi otpust grijeha vaših ognjem i Duhom Svetim.",
                "18": "I tad ste vi na toj tijesnoj i uzanoj stazi što vodi u vječni život; da, uniđoste kroz vrata; učiniste u skladu sa zapovijedima Oca i Sina; i primiste Duha Svetoga, koji svjedoči o Ocu i Sinu, te se tako ispuni obećanje koje on dade, da ćete, uđete li tim putem, primiti Duha.",
                "19": "A sad, ljubljena braćo moja, nakon što stigoste na tu tijesnu i uzanu stazu, pitao bih je li sve učinjeno? Gle, kažem vam: Ne; jer vi ne dođoste dotle, a da to ne bijaše po riječi Kristovoj s nepokolebljivom vjerom u njega, oslanjajući se posvema na zasluge onoga koji je moćan da spasi.",
                "20": "Stoga, morate se probijati naprijed s postojanošću u Kristu, imajući savršen sjaj nade i ljubav prema Bogu i svim ljudima. Dakle, budete li se probijali naprijed, gosteći se riječju Kristovom, i ustrajete li do svršetka, gle, ovako govori Otac: Imat ćete vječni život.",
                "21": "I evo gle, ljubljena braćo moja, ovo je put; i nema nikakvog drugog puta niti imena danog pod nebom po kojemu čovjek može biti spašen u kraljevstvu Božjem. I evo gle, to je nauk Kristov, te jedini i istiniti nauk Oca, i Sina, i Duha Svetoga, koji su jedan Bog, bez kraja. Amen."
            },
            "32": {
                "1": "A sad gle, ljubljena braćo moja, držim da donekle razmišljate u srcima svojim o onomu što trebate činiti nakon što uniđoste putem. No gle, zašto razmišljate o tome u srcima svojim?",
                "2": "Zar se ne sjećate kako vam rekoh da vi, nakon što primiste Duha Svetoga, mogaste govoriti jezikom anđelā? I evo, kako biste mogli govoriti jezikom anđelā, a da to ne bude po Duhu Svetomu?",
                "3": "Anđeli govore moću Duha Svetoga; stoga, oni govore riječi Kristove. Dakle, rekoh vam, gostite se riječima Kristovim; jer gle, riječi Kristove govorit će vam sve što trebate činiti.",
                "4": "Stoga evo, nakon što izrekoh ove riječi, ne možete li ih razumjeti, to će biti zato što ne pitate, niti kucate; stoga niste dovedeni na svjetlost, već morate propasti u tami.",
                "5": "Jer gle, opet vam kažem, ako uniđete tim putem, i primite Duha Svetoga, on će vam pokazati sve što trebate činiti.",
                "6": "Gle, ovo je nauk Kristov, i neće više nikakav nauk biti udijeljen do vremena nakon što vam se on očituje u tijelu. A kad vam se on očituje u tijelu, ono što će vam reći, trudit ćete se činiti.",
                "7": "A sad ja, Nefi, ne mogu reći više; Duh zaustavlja moj izričaj, i ostavljen sam tugovati zbog nevjere, i opačine, i neznanja, i tvrdovratosti ljudi; jer oni neće tražiti spoznaju, niti shvatiti veliku spoznaju kad im je dana u jasnoći, i to toliko jasno koliko riječ može biti.",
                "8": "I evo, ljubljena braćo moja, uviđam da još uvijek razmišljate u srcima svojim; i žalosti me da moram govoriti o ovome. Naime, ako biste poslušali Duha koji uči čovjeka da se moli, znali biste da se morate moliti; jer zao duh ne uči čovjeka da se moli, već ga uči da se ne smije moliti.",
                "9": "No gle, kažem vam da se morate moliti uvijek, i ne klonuti; da ne smijete vršiti ništa za Gospoda, a da se najprije ne pomolite Ocu u ime Kristovo, da on posveti čin vaš za vas, da čin vaš može biti za dobrobit duše vaše."
            },
            "33": {
                "1": "I evo, ja, Nefi, ne mogu zapisati sve što se podučavalo među narodom mojim; niti sam moćan u pisanju, kao u govorenju; jer kad čovjek govori moću Duha Svetoga, moć Duha Svetoga prenosi to do srcā djece ljudske.",
                "2": "No gle, ima mnogih koji otvrdnjuju srca svoja protiv Svetoga Duha, tako da on nema mjesta u njima; stoga, oni odbacuju mnogo toga što je zapisano i smatraju to ništavnim.",
                "3": "No ja, Nefi, zapisah ono što zapisah, i smatram to veoma vrijednim, a osobito za narod svoj. Naime, molim se neprestance za njih danju, a oči moje vlaže jastuk moj noću zbog njih; i vapim Bogu svojemu u vjeri, i znadem da će on uslišati vapaj moj.",
                "4": "I znadem da će Gospod Bog posvetiti molitve moje na korist narodu mojemu. A riječi koje zapisah u slaboći Gospod će ojačati za njih; jer to ih uvjerava da čine dobro; otkriva im o ocima njihovim, i govori o Isusu, te ih uvjerava da vjeruju u njega i ustraju do svršetka, što je život vječni.",
                "5": "I to govori oštro protiv grijeha, u skladu s jasnoćom istine; stoga, nijedan se čovjek neće srditi na riječi koje zapisah, osim ako bude od duha đavlova.",
                "6": "Ushićen sam jasnoćom; ushićen sam istinom; ushićen sam Isusom mojim, jer on otkupi dušu moju od pakla.",
                "7": "Osjećam dobrotvornost za narod svoj, i veliku vjeru u Krista da ću susresti mnoge duše neokaljane pred sudačkom stolicom njegovom.",
                "8": "Osjećam dobrotvornost za Židova — kažem Židova, jer mislim na one u zemlji iz koje dođoh.",
                "9": "Također osjećam dobrotvornost za pogane. No gle, ni za koga od njih ne mogu se nadati, osim ako se ne izmire s Kristom, i uđu kroz uzana vrata, i hode tijesnom stazom što vodi u život, i nastave tom stazom sve do svršetka dana kušnje.",
                "10": "A sad, ljubljena braćo moja, a također i Židovi, i svi vi krajevi zemaljski, poslušajte ove riječi i vjerujte u Krista; i ne povjerujete li u ove riječi, vjerujte u Krista. A povjerujete li u Krista, vjerovat ćete u ove riječi, jer to su riječi Kristove, i on ih dade meni; i one uče sve ljude da trebaju činiti dobro.",
                "11": "I nisu li to riječi Kristove, prosudite sami — jer Krist će vam pokazati, moću i velikom slavom, da to jesu riječi njegove, u posljednji dan; a vi i ja stajat ćemo licem u lice pred sudom njegovim; i doznat ćete da mi on zapovjedi da zapišem ovo, unatoč slaboći mojoj.",
                "12": "I molim Oca u ime Kristovo da mnogi od nas, ako ne svi, mogu biti spašeni u kraljevstvu njegovu u taj veliki i posljednji dan.",
                "13": "A sad, ljubljena braćo moja, svi vi koji ste od doma Izraelova, i svi vi krajevi zemaljski, govorim vam poput glasa onoga što viče iz praha: Zbogom, dok taj veliki dan ne dođe.",
                "14": "A vi koji nećete uzeti udjela u dobroti Božjoj, ni poštivati riječi Židova, a ni riječi moje, ni riječi što će izaći iz usta Jaganjca Božjega, gle, želim vam zauvijek zbogom, jer ove će vas riječi osuditi u posljednji dan.",
                "15": "Jer što zapečatim na zemlji, bit će izneseno protiv vas pred sudištem; naime, tako mi Gospod zapovjedi, i ja se moram pokoriti. Amen."
            }
        }
    },
    "jacob": {
        "meta": {
            "slug": "jacob",
            "name": "Knjiga Jakovljeva",
            "chapterWord": "Poglavlje"
        },
        "chapters": {
            "1": {
                "intro": "Riječi propovijedanja njegova braći njegovoj. On postiđuje čovjeka koji nastoji oboriti nauk Kristov. Nekoliko riječi o povijesti naroda Nefijeva.",
                "1": "Jer gle, dogodi se da pedeset i pet godina bijaše prošlo od vremena kad Lehi napusti Jeruzalem; dakle, Nefi dade meni, Jakovu, zapovijed gledom na male ploče na kojima je ovo urezano.",
                "2": "I on dade meni, Jakovu, zapovijed da zapišem na ovim pločama nešto od onoga što držah da je najdragocjenije; da ne ulazim, doli kratko, u povijest naroda ovoga koji se naziva narodom Nefijevim.",
                "3": "Jer on reče da povijest naroda njegova treba biti urezana na drugim pločama njegovim, te da ja trebam sačuvati ove ploče i predati ih potomstvu svojemu, iz naraštaja u naraštaj.",
                "4": "I bude li propovijedanja koje je sveto, ili objave koja je velika, ili prorokovanja, trebam urezati glavne točke njihove na ove ploče, i zahvatiti ih koliko god bude moguće radi Krista i radi naroda našega.",
                "5": "Naime, zbog vjere i velike tjeskobe, uistinu nam bijaše očitovano o narodu našemu, što će mu se dogoditi.",
                "6": "A imasmo također i mnogo objava, i duha mnogih proroštava; stoga znadosmo o Kristu i kraljevstvu njegovu, koje će doći.",
                "7": "Stoga, trudismo se marljivo među narodom našim, kako bismo ih uvjerili da dođu Kristu i uzmu udjela u dobroti Božjoj, kako bi ušli u počinak njegov, da se on ne bi bilo kako zakleo u gnjevu svojemu da oni neće ući, kao za one pobune u dane iskušenja dok djeca Izraelova bijahu u divljini.",
                "8": "Stoga zaželjesmo od Boga da uzmognemo uvjeriti sve ljude nek se ne bune protiv Boga, izazivajući ga na srdžbu, već da svi ljudi uzvjeruju u Krista, i promatraju smrt njegovu, i trpe križ njegov, i podnose porugu svijeta; stoga ja, Jakov, uzimam na sebe da ispunim zapovijed brata svojega Nefija.",
                "9": "Evo, Nefi poče starjeti i vidje da mora uskoro umrijeti; stoga, on sad pomaza čovjeka da bude kralj i vladar nad narodom njegovim, u skladu s vladavinama kraljeva.",
                "10": "Narod silno ljubljaše Nefija, jer on bijaše velik zaštitnik njihov, jer vitlaše mačem Labanovim u obranu njihovu, i jer radiše sve dane svoje za dobrobit njihovu —",
                "11": "Stoga narod željaše sačuvati u sjećanju ime njegovo. I tko god zavlada umjesto njega, narod ga nazivaše drugi Nefi, treći Nefi, i tako dalje, u skladu s vladavinama kraljeva; i tako ih narod nazivaše kakvo im god ime bilo.",
                "12": "I dogodi se da Nefi umrije.",
                "13": "Evo oni koji ne bijahu Lamanci bijahu Nefijci; ipak, oni se nazivahu Nefijci, Jakovljevci, Josipovci, Zoramci, Lamanci, Lemuelci i Jišmaelci.",
                "14": "No ja, Jakov, neću ih odsele razlikovati prema tim imenima, već ću nazvati Lamancima one koji nastoje uništiti narod Nefijev, a one koji su prijatelji Nefiju zvat ću Nefijcima, ili narodom Nefijevim, u skladu s vladavinama kraljeva.",
                "15": "I evo, dogodi se da narod Nefijev, za vladavine drugoga kralja, poče otvrdnjivati u srcima svojim, i upuštati se, ugađajući sebi, donekle u opake navike, isto kao David iz davnine koji poželje mnogo žena i priležnica, a također i Salomon, sin njegov.",
                "16": "Da, i oni također počeše tražiti mnogo zlata i srebra, i počeše se uzdizati donekle u oholosti.",
                "17": "Stoga ja, Jakov, upravih njima ove riječi dok ih podučavah u hramu, dobivši najprije poslanje svoje od Gospoda.",
                "18": "Jer ja, Jakov, i brat moj Josip bijasmo posvećeni za svećenike i učitelje narodu ovomu rukom Nefijevom.",
                "19": "I mi uveličasmo službu svoju za Gospoda, preuzimajući na sebe odgovornost, primajući grijehe naroda na svoje glave, ako ih ne bismo podučavali riječ Božju svom marljivošću; dakle, trudeći se snagom svojom da krv njihova ne bi došla na haljine naše; u protivnomu, krv njihova došla bi na haljine naše, i mi ne bismo bili proglašeni neokaljanima u posljednji dan."
            },
            "2": {
                "1": "Riječi koje Jakov, brat Nefijev, izreče narodu Nefijevu, nakon smrti Nefijeve:",
                "2": "Evo, ljubljena braćo moja, ja, Jakov, u skladu s odgovornošću pod kojom sam pred Bogom da uveličam službu svoju s trezvenošću, te da bih mogao oprati haljine svoje od grijeha vaših, uspinjem se u hram danas da bih vam navijestio riječ Božju.",
                "3": "A vi sami znadete da dosad bijah marljiv u službi poziva svojega; no, danas sam opterećen mnogo većom željom i tjeskobom za dobrobit duša vaših nego što dosad bijah.",
                "4": "Jer gle, do sada vi bijaste poslušni riječi Gospodnjoj koju vam dadoh.",
                "5": "No gle, poslušajte me, i znajte da vam uz pomoć svemogućega Stvoritelja neba i zemlje mogu kazati o mislima vašim, kako počinjete djelovati u grijehu, a taj mi se grijeh čini veoma odvratnim, da, a čini se odvratnim i Bogu.",
                "6": "Da, dušu moju žalosti i čini da ustuknem od stida pred nazočnošću Tvorca svojega, što vam moram svjedočiti o opačini srdaca vaših.",
                "7": "I također me žalosti što moram koristiti toliko oštrine u govoru o vama pred ženama vašim i djecom vašom, a osjećaji mnogih od njih veoma su nježni, i čisti, i osjetljivi pred Bogom, što je ugodno Bogu;",
                "8": "I pretpostavljam da oni uziđoše amo poslušati ugodnu riječ Božju, da, riječ koja liječi ranjenu dušu.",
                "9": "Stoga, dušu moju opterećuje što sam nagnan, radi stroge zapovijedi koju primih od Boga, opomenuti vas gledom na zločine vaše, proširiti rane onih koji su već ranjeni, umjesto da ublažim i liječim rane njihove; a oni koji ne bijahu ranjeni, umjesto da se goste ugodnom riječju Božjom, imaju bodeže uperene da probodu duše njihove i rane osjetljive umove njihove.",
                "10": "No, unatoč veličini zadaće, moram postupiti u skladu sa strogim zapovijedima Božjim, i kazati vam o opačini i odvratnostima vašim, u nazočnosti onih koji su čista srca, i skršena srca, i pod pogledom pronicljiva oka Svemogućega Boga.",
                "11": "Stoga, moram vam kazati istinu u skladu s jasnoćom riječi Božje. Jer gle, kad zapitah Gospoda, ovako mi dođe riječ, govoreći: Jakove, uziđi u hram sutra, i navijesti narodu ovome riječ koju ću ti dati.",
                "12": "I evo gle, braćo moja, ovo je riječ koju vam navješćujem, da mnogi od vas počeše tragati za zlatom, i za srebrom, i za svakovrsnim dragocjenim rudama, kojima ova zemlja, koja je zemlja obećanja vama i potomstvu vašem, obiluje veoma izdašno.",
                "13": "I ruka providnosti osmjehnu se na vas veoma umilno, te stekoste mnoga bogatstva; i pošto neki od vas stekoše obilnije negoli braća vaša, uzneseni ste u oholosti srdaca svojih, i držite ukočene vratove i uzdignute glave zbog skupocjenosti odjeće svoje, i progonite braću svoju jer držite da ste bolji od njih.",
                "14": "I evo, braćo moja, držite li da vas Bog opravdava u tomu? Gle, kažem vam: Ne. Već vas osuđuje, a ustrajete li u tomu, sudovi njegovi moraju brzo doći na vas.",
                "15": "O, kad bi vam pokazao da vas može probosti, i da vas jednim pogledom oka svojega može udariti tako da padnete u prah!",
                "16": "O, kad bi vas oslobodio toga bezakonja i odvratnosti. I o, kad biste poslušali riječ zapovijedi njegovih, i ne dozvolili toj oholosti srdaca vaših da uništi duše vaše!",
                "17": "Mislite o braći svojoj kao o sebi, i budite prisni sa svima te slobodni s imetkom svojim, tako da oni mogu biti bogati poput vas.",
                "18": "No prije nego što budete tražili bogatstva, tražite kraljevstvo Božje.",
                "19": "A nakon što steknete nadu u Kristu, steći ćete bogatstva, budete li ih tražili; a tražit ćete ih s nakanom da činite dobro — da odijevate gole, i da hranite gladne, i da oslobađate zasužnjene, i udjeljujete olakšanje bolesnima i izmučenima.",
                "20": "I evo, braćo moja, govorah vam o oholosti; i oni od vas koji izmučiše bližnjega svoga, i proganjahu ga, jer bijaste oholi u srcima svojim zbog onoga što vam Bog dade, što kažete o tome?",
                "21": "Ne držite li da je tako nešto odvratno onomu koji stvori svako tijelo? A jedno biće toliko je dragocjeno u očima njegovim koliko i drugo. I svako je tijelo od praha; i s posve istim ciljem stvori on njih, da bi obdržavali zapovijedi njegove i slavili ga zauvijek.",
                "22": "I sad vam okončavam govoriti o ovoj oholosti. I kad vam ne bih morao govoriti o krupnijem zločinu, srce moje radovalo bi se silno zbog vas.",
                "23": "No, riječ Božja opterećuje me zbog krupnijih zločina vaših. Jer gle, ovako govori Gospod: Ovaj narod počinje rasti u bezakonju; oni ne razumiju Pisma, jer se nastoje opravdati kad čine bludništva, zbog onoga što bijaše zapisano o Davidu, i Salomonu sinu njegovu.",
                "24": "Gle, David i Salomon zaista imahu mnogo žena i priležnica, što bijaše odvratno preda mnom, govori Gospod.",
                "25": "Stoga, ovako govori Gospod: Izvedoh ovaj narod iz zemlje jeruzalemske snagom mišice svoje, da bih podigao sebi pravedan ogranak od ploda bokova Josipovih.",
                "26": "Stoga ja, Gospod Bog, neću dopustiti da ovaj narod čini poput njih u davnini.",
                "27": "Stoga braćo moja, čujte me, i poslušajte riječ Gospodnju: Neka nitko među vama nema više od jedne žene; a priležnica nek nema nikakvih;",
                "28": "Jer se ja, Gospod Bog, radujem čistoći žena. A bludništva su odvratnost preda mnom; ovako govori Gospod nad Vojskama.",
                "29": "Dakle, ovaj će narod obdržavati zapovijedi moje, govori Gospod nad Vojskama, inače će prokleta biti zemlja zbog njih.",
                "30": "Jer htjednem li, govori Gospod nad Vojskama, podići potomstvo za sebe, zapovjedit ću narodu svojemu; inače, oni će poslušati ovo.",
                "31": "Jer gle, ja, Gospod, vidjeh žalost, i čuh tugovanje kćeri naroda svojega u zemlji jeruzalemskoj, da, i u svim zemljama naroda svojega, uslijed opačine i odvratnostī muževa njihovih.",
                "32": "I neću dopustiti, govori Gospod nad Vojskama, da vapaji lijepih kćeri ovoga naroda, kojega izvedoh iz zemlje jeruzalemske, uzlaze k meni protiv muškaraca naroda mojega, govori Gospod nad Vojskama.",
                "33": "Jer oni neće odvoditi kao sužnje kćeri naroda mojega zbog nježnosti njihove, osim ako ih ne budem pohodio teškom kletvom, sve do uništenja; jer oni neće činiti bludništva poput onih u davnini, govori Gospod nad Vojskama.",
                "34": "A sad gle, braćo moja, znadete da ove zapovijedi bijahu dane ocu našemu, Lehiju; stoga ih poznavaste ranije; i stigoste do velike osude; jer počiniste ono što ne smjedoste činiti.",
                "35": "Gle, vi počiniste veća bezakonja nego Lamanci, braća naša. Vi slomiste srca nježnih žena svojih, i izgubiste pouzdanje djece svoje, zbog loših primjera vaših pred njima; a jecaji srdaca njihovih uzdižu se k Bogu protiv vas. I zbog strogosti riječi Božje, koja se obara protiv vas, mnoga srca umriješe probodena dubokim ranama."
            },
            "3": {
                "1": "No gle, ja, Jakov, govorio bih vama koji ste čisti u srcu. Oslanjajte se na Boga s čvrstinom uma, i molite mu se sa silnom vjerom, i on će vas utješiti u nevoljama vašim, i on će zastupati stvar vašu, i poslati pravdu na one koji traže uništenje vaše.",
                "2": "O svi vi, koji ste čisti u srcu, uzdignite glave svoje i primite ugodnu riječ Božju, i gostite se ljubavlju njegovom; jer to možete, ako su umovi vaši čvrsti, zauvijek.",
                "3": "No jao, jao vama koji niste čisti u srcu, koji ste prljavi danas pred Bogom; jer, osim ako se ne pokajete, zemlja je prokleta zbog vas; a Lamanci, koji nisu prljavi poput vas, ipak su prokleti teškom kletvom, izbičevat će vas sve do uništenja.",
                "4": "I vrijeme brzo dolazi kad će oni, osim ako se ne pokajete, zaposjesti zemlju baštine vaše, a Gospod će Bog izvesti pravedne između vas.",
                "5": "Gle, Lamanci, braća vaša, koju mrzite zbog prljavštine njihove i kletve što pade na kožu njihovu, pravedniji su od vas; jer oni ne zaboraviše zapovijed Gospodnju što bijaše dana ocu našemu — da smiju imati samo jednu ženu, a priležnica ne smiju imati nikakvih, i da se bludništva ne smiju činiti među njima.",
                "6": "I evo, tu se zapovijed oni trude obdržavati; stoga, zbog toga truda u obdržavanju ove zapovijedi, Gospod ih Bog neće uništiti, nego će im biti milosrdan; i jednog će dana oni postati blagoslovljen narod.",
                "7": "Gle, muževi njihovi ljube žene svoje, a žene njihove ljube muževe svoje; i muževi njihovi i žene njihove ljube djecu svoju; a nevjera njihova i mržnja njihova prema vama su zbog bezakonja otaca njihovih; stoga, koliko ste vi bolji od njih u očima velikoga Stvoritelja svojega?",
                "8": "O braćo moja, bojim se, ne pokajete li se za grijehe svoje, da će koža njihova biti bjelja od vaše, kad budete privedeni s njima pred prijestolje Božje.",
                "9": "Stoga, zapovijed vam dajem, koja je riječ Božja, da više ne govorite pogrdno protiv njih zbog tamne kože njihove; niti ćete govoriti pogrdno protiv njih zbog prljavštine njihove; već ćete se sjetiti vlastite prljavštine svoje, i sjetite se da prljavština njihova dođe zbog otaca njihovih.",
                "10": "Dakle, sjetite se djece svoje, kako ražalostiste srca njihova zbog primjera koji pokazivaste pred njima; a uz to, sjetite se da možete, zbog prljavštine svoje, dovesti djecu svoju do uništenja, a grijesi njihovi bit će nagomilani na glave vaše u posljednji dan.",
                "11": "O braćo moja, poslušajte riječi moje; razbudite sposobnosti duša svojih; protresite se da biste se probudili iz sna smrti; i oslobodite se boli pakla tako da ne postanete anđeli đavlu, i budete bačeni u to jezero ognjeno i sumporno, koje je druga smrt.",
                "12": "I evo, ja, Jakov, govorah mnogo više toga narodu Nefijevu, upozoravajući ih protiv bludništva i pohotnosti, i svakojakog grijeha, kazujući im strašne posljedice njihove.",
                "13": "A niti stoti dio postupaka ovoga naroda, koji sad poče biti brojan, ne može biti zapisan na ove ploče; no, mnogi od postupaka njihovih zapisani su na većim pločama, i ratovi njihovi, i sukobi njihovi, i vladavine kraljeva njihovih.",
                "14": "Ove ploče nazivaju se ploče Jakovljeve, i one bijahu izrađene rukom Nefijevom. I ja okončavam govoriti riječi ove."
            },
            "4": {
                "1": "Sad gle, dogodi se da ja, Jakov, pošto posluživah mnogo narodu svojemu riječju (a ne mogu zapisati nego samo malo od riječi svojih, zbog teškoće urezivanja riječi naših na ploče), a znademo da ono što pišemo na pločama mora ostati;",
                "2": "Međutim, što god zapišemo na bilo čemu, osim na pločama, mora propasti i iščeznuti; no možemo zapisati nekoliko riječi na pločama, koje će pružiti djeci našoj, a i ljubljenoj braći našoj, nešto malo spoznaje o nama, to jest o ocima njihovim —",
                "3": "Evo, tome se radujemo; i trudimo se marljivo da bismo urezali ove riječi na ploče, nadajući se da će ih ljubljena braća naša i djeca naša primiti sa zahvalnim srcima, i istraživati ih kako bi učili s radošću, a ne sa žalošću, niti s prezirom, o prvim roditeljima svojim.",
                "4": "Naime, s ovom nakanom zapisivasmo ove stvari, da bi oni doznali kako znadosmo o Kristu, i imadosmo nadu u slavu njegovu mnogo stotina godina prije dolaska njegova; a nismo samo mi imali nadu u slavu njegovu, već i svi sveti proroci što bijahu prije nas.",
                "5": "Gle, oni vjerovahu u Krista, i štovahu Oca u ime njegovo, a i mi štujemo Oca u ime njegovo. I s ovom nakanom obdržavamo zakon Mojsijev, jer on upravlja duše naše k njemu; i iz tog razloga to nam je posvećeno kao pravednost, kao što se uračuna u pravednost Abrahamu u divljini što bijaše poslušan zapovijedima Božjim prinoseći sina svoga Izaka, a to je slika Boga i njegova Jedinorođenog Sina.",
                "6": "Stoga, mi istražujemo proroke, i imamo mnoge objave i duh proroštva; a imajući sva ta svjedočanstva stječemo nadu, i vjera naša postaje nepokolebljiva, toliko da doista možemo zapovijedati u ime Isusovo i sama nam se stabla pokoravaju, ili gore, ili valovi morski.",
                "7": "Ipak, Gospod nam Bog pokazuje slabost našu, kako bismo mogli znati da milošću njegovom i velikim milostivim djelima njegovim prema djeci ljudskoj imamo moć činiti te stvari.",
                "8": "Gle, velika su i čudesna djela Gospodnja. Kako li su neistražive dubine otajstava njegovih; i nemoguće je da čovjek otkrije sve putove njegove. I nitko ne poznaje putove njegove, osim ako mu nije objavljeno; stoga braćo, ne prezirite objave Božje.",
                "9": "Jer gle, moću riječi njegove čovjek dođe na lice zemaljsko, a ta zemlja bijaše stvorena moću riječi njegove. Stoga, ako Bog može govoriti i svijet postade, i govoriti i čovjek bijaše stvoren, o dakle, zašto ne bi mogao zapovijedati zemlji, ili djelu ruku svojih na licu njezinu, prema volji i želji svojoj?",
                "10": "Stoga braćo, ne nastojte savjetovati Gospoda, već primati savjet iz ruke njegove. Jer gle, sami znadete da on savjetuje u mudrosti, i u pravdi, i u velikom milosrđu nad svim djelima svojim.",
                "11": "Stoga, ljubljena braćo, izmirite se s njime kroz pomirenje Krista, Jedinorođenoga Sina njegova, i moći ćete zadobiti uskrsnuće, u skladu s moću uskrsnuća koja je u Kristu, i biti predstavljeni kao prvine Kristove Bogu, imajući vjeru, i zadobivši sigurnu nadu u slavu po njemu prije nego što se on očituje u tijelu.",
                "12": "A sad, ljubljeni, ne čudite se što vam kazujem ovo; jer zašto ne govoriti o pomirenju Kristovu, i ne težiti postizanju savršene spoznaje o njemu, kao i spoznaje o uskrsnuću i svijetu koji će doći?",
                "13": "Gle, braćo moja, onaj koji prorokuje, nek prorokuje tako da ljudi razumiju; jer Duh govori istinu i ne laže. Stoga, on govori o stvarima kakve uistinu jesu, i o stvarima kakve će uistinu biti; stoga, ove su nam stvari očitovane jasno, za spasenje duša naših. No gle, nismo samo mi svjedoci o tim stvarima; jer Bog ih također kazivaše prorocima iz davnine.",
                "14": "No gle, Židovi bijahu tvrdovrat narod, i ne osvrtahu se na riječi jasnoće, i ubijahu proroke, i tražahu ono što ne mogahu razumjeti. Stoga, zbog sljepoće svoje, a ta sljepoća dođe zbog gledanja povrh cilja, oni moraju svakako pasti; jer Bog im oduze jasnoću svoju, i predade im mnogo toga što ne mogu razumjeti, jer oni to željahu. A pošto željahu to, Bog to učini, da bi se spotakli.",
                "15": "I evo ja, Jakov, vođen sam Duhom da prorokujem; jer uviđam djelovanjem Duha što je u meni da će spoticanjem Židova oni odbaciti kamen na kojemu mogu graditi i imati siguran temelj.",
                "16": "No gle, prema Pismima, ovaj će kamen postati velik, i posljednji, i jedini siguran temelj na kome Židovi mogu graditi.",
                "17": "I evo, ljubljeni moji, kako je moguće da ovi, nakon što odbaciše siguran temelj, uzmognu ikad graditi na njemu, tako da on postane ugaoni kamen njihov?",
                "18": "Gle, ljubljena braćo moja, razotkrit ću vam ovo otajstvo; ne budem li nekako pokoleban od čvrstine svoje u Duhu, i ne spotaknem li se zbog prevelike brige svoje za vas."
            },
            "5": {
                "1": "Gle, braćo moja, ne sjećate li se da pročitaste riječi proroka Zenosa, koje on kaza domu Izraelovu govoreći:",
                "2": "Poslušajte vi, o dome Izraelov, i čujte riječi moje, riječi proroka Gospodnjega.",
                "3": "Jer gle, ovako govori Gospod, prispodobit ću tebe, o dome Izraelov, pitomom stablu masline, koje čovjek uze i uzgoji u vinogradu svojemu; i ono naraste, te postade staro i poče sahnuti.",
                "4": "I dogodi se da gospodar vinograda pođe, i vidje kako njegovo stablo masline poče sahnuti, te reče: Orezat ću ga, i okopati oko njega, i njegovati ga, da možda potjera mlade i nježne grane, te ne propadne.",
                "5": "I dogodi se da ga on oreza, i okopa oko njega, i njegovaše ga prema riječi svojoj.",
                "6": "I dogodi se, nakon mnogo dana ono poče pružati nekoliko mladih i nježnih grana; no gle, glavna krošnja njegova poče propadati.",
                "7": "I dogodi se da gospodar vinograda vidje to, i on reče sluzi svome: Žalosti me što ću izgubiti ovo stablo; stoga, idi i počupaj grane s divljeg stabla masline, i donesi ih ovamo k meni; i počupat ćemo one glavne grane koje počinju venuti i bacit ćemo ih u vatru da budu spaljene.",
                "8": "I evo, govori Gospodar vinograda, uzimam mnoge od ovih mladih i nježnih grana, i pricijepit ću ih gdje god želim; i nije važno bude li tako da korijen stabla ovoga propadne, ja mogu sačuvati plod njegov za sebe; stoga, uzet ću ove mlade i nježne grane, i pricijepit ću ih gdje god želim.",
                "9": "Ti uzmi grane divljeg stabla masline i pricijepi ih na mjesto njihovo; a ove koje počupah, bacit ću u vatru i spaliti ih, da ne zakrčuju tlo vinograda mojega.",
                "10": "I dogodi se da sluga Gospodara vinograda učini prema riječi Gospodara vinograda, i pricijepi grane divljeg stabla masline.",
                "11": "I Gospodar vinograda naredi da se okopa oko njega, i da se ono oreže, i njeguje, govoreći sluzi svome: Žalosti me što ću izgubiti ovo stablo; stoga, ne bih li možda sačuvao korijenje njegovo da ne propadne, da bih ga mogao sačuvati za sebe, učinih to.",
                "12": "Dakle, nastavi s poslom svojim; nadgledaj stablo i njeguj ga prema riječima mojim.",
                "13": "A ove ću smjestiti u najudaljeniji dio vinograda svojega, gdje god želim, to nije važno za tebe; a to činim da bih sačuvao za sebe naravne grane stabla; i također, da bih spremio za sebe plod njegov u pričuvu za sljedeće razdoblje; jer žalosti me što ću izgubiti ovo stablo i plod njegov.",
                "14": "I dogodi se da Gospodar vinograda nastavi s poslom svojim i sakri naravne grane pitomog stabla masline u najudaljenije dijelove vinograda, neke u jedan, a neke u drugi, prema volji i želji svojoj.",
                "15": "I dogodi se da mnogo vremena prođe, i Gospodar vinograda reče sluzi svome: Dođi, siđimo u vinograd, da možemo raditi u vinogradu.",
                "16": "I dogodi se da Gospodar vinograda, a također i sluga, siđoše u vinograd raditi. I dogodi se da sluga reče gospodaru svojemu: Evo, pogledaj ovamo; evo stabla.",
                "17": "I dogodi se da Gospodar vinograda pogleda te vidje stablo na koje grane divlje masline bijahu pricijepljene; a ono bijaše propupalo i počelo donositi plod. I on vidje da je ono dobro; a plod njegov bijaše poput naravnoga ploda.",
                "18": "I on reče sluzi: Gle, grane divljeg stabla prihvatiše sokove korijena njegova, tako da korijen njegov stvori veliku snagu; a uslijed velike snage korijena njegova divlje grane urodiše pitomim plodom. Evo, da ne pricijepismo ove grane, stablo bi njegovo propalo. A sad gle, spremit ću mnogo ploda, kojim stablo njegovo urodi; i plod ću njegov spremiti u pričuvu za sljedeće razdoblje, za sebe samoga.",
                "19": "I dogodi se da Gospodar vinograda reče sluzi: Dođi, pođimo do najudaljenijeg dijela vinograda, i pogledajmo nisu li naravne grane stabla također urodile mnogim plodom, da mogu spremiti plod njegov u pričuvu za sljedeće razdoblje, za sebe samoga.",
                "20": "I dogodi se da oni pođoše onamo gdje gospodar bijaše sakrio naravne grane stabla, i on reče sluzi: Pogledaj ove; i on spazi da prva bijaše urodila mnogim plodom; i on također spazi da bijaše dobar. I on reče sluzi: Uzmi od ploda njezina i spremi ga u pričuvu za sljedeće razdoblje, da ga mogu sačuvati za sebe samoga; jer gle, reče on, dugo je vremena njegovah, i ona urodi mnogim plodom.",
                "21": "I dogodi se da sluga reče gospodaru svojemu: Kako to da ti dođe ovamo zasaditi ovo stablo, ili ovu granu stabla? Jer gle, to bijaše najneplodnije mjesto na cijelom zemljištu vinograda tvojega.",
                "22": "A Gospodar mu vinograda reče: Ne savjetuj me, znadoh da to bijaše neplodno mjesto tla; stoga ti rekoh da ga njegovah dugo vremena, i vidiš da ono urodi mnogim plodom.",
                "23": "I dogodi se da Gospodar vinograda reče sluzi svome: Pogledaj ovamo; gle, zasadih i drugu granu stabla; a ti znadeš da ovo mjesto tla bijaše neplodnije od prvoga. No pogledaj stablo. Njegovah ga dugo vremena, i ono urodi mnogim plodom; zato sakupi ga, i spremi ga u pričuvu za sljedeće razdoblje, da ga mogu sačuvati za sebe samoga.",
                "24": "I dogodi se da Gospodar vinograda reče ponovno sluzi svojemu: Pogledaj ovamo, pa vidi i drugu granu koju zasadih; vidi kako i nju njegovah, i ona urodi plodom.",
                "25": "I on reče sluzi: Pogledaj ovamo i vidi posljednju. Gle, ovu zasadih na plodnomu mjestu tla; i njegovah je dugo vremena, i samo dio stabla urodi pitomim plodom, a drugi dio stabla urodi divljim plodom; gle, njegovah ovo stablo poput ostalih.",
                "26": "I dogodi se da Gospodar vinograda reče sluzi: Počupaj grane koje ne urodiše dobrim plodom i baci ih u vatru.",
                "27": "No gle, sluga mu reče: Orežimo ga, i okopajmo oko njega, i njegujmo ga još malo, ne bi li možda urodio dobrim plodom za tebe, da ga možeš spremiti u pričuvu za sljedeće razdoblje.",
                "28": "I dogodi se da Gospodar vinograda i sluga Gospodara vinograda njegovahu sve plodove u vinogradu.",
                "29": "I dogodi se da mnogo vremena bijaše prošlo, i Gospodar vinograda reče sluzi svome: Dođi, siđimo u vinograd, da možemo raditi ponovno u vinogradu. Jer gle, vrijeme se približava, i svršetak ubrzo dolazi; stoga, moram spremiti plod u pričuvu za sljedeće razdoblje, za sebe samoga.",
                "30": "I dogodi se da Gospodar vinograda i sluga siđoše u vinograd; i dođoše do stabla čije naravne grane bijahu otkinute, a divlje grane bijahu pricijepljene; i gle, sve vrste plodova opterećivahu stablo.",
                "31": "I dogodi se da Gospodar vinograda okusi od ploda, svaku vrstu prema količini. I Gospodar vinograda reče: Gle, dugo vremena njegovasmo ovo stablo, i ja spremih za sebe, u pričuvu za sljedeće razdoblje, mnogo ploda.",
                "32": "No gle, ovaj put ono urodi mnogim plodom, a nema ni jednoga koji je dobar. I gle, ima svakojakih loših plodova; i ne koristi mi ništa, unatoč svemu trudu našem; i sad me žalosti što ću izgubiti ovo stablo.",
                "33": "I Gospodar vinograda reče sluzi: Što ćemo učiniti sa stablom, da mogu ponovno sačuvati dobar plod njegov za sebe samoga?",
                "34": "I sluga reče gospodaru svojemu: Gle, jer si pricijepio grane divljeg stabla masline, one hraniše korijenje, tako da ono živi i nije propalo; stoga vidiš da je još dobro.",
                "35": "I dogodi se da Gospodar vinograda reče sluzi svome: Stablo mi ne koristi ništa, a ni korijenje njegovo ne koristi mi ništa dok god bude rađalo zlim plodom.",
                "36": "Ipak, znadem da je korijenje dobro, i u svrhu svoju ja ga sačuvah; a zbog velike snage svoje ono dosad rađaše, s divljih grana, dobrim plodom.",
                "37": "No gle, divlje grane izrastoše i preplaviše korijenje njegovo; i zato što divlje grane nadvladaše korijenje njegovo, ono urodi mnogim zlim plodom; a zato što urodi tolikim zlim plodom vidiš da počinje propadati; i uskoro će postati zrelo, tako da se može baciti u vatru, osim ako ne učinimo nešto za njega da ga sačuvamo.",
                "38": "I dogodi se da Gospodar vinograda reče sluzi svome: Siđimo u najudaljenije dijelove vinograda, i pogledajmo jesu li naravne grane također urodile zlim plodom.",
                "39": "I dogodi se da oni siđoše u najudaljenije dijelove vinograda. I dogodi se da spaziše kako plod naravnih grana također postade iskvaren; da, prve i druge, a i posljednje; i oni svi postadoše iskvareni.",
                "40": "I divlji plod posljednje nadvlada onaj dio stabla što rađaše dobrim plodom, toliko da grana uvenu i osuši se.",
                "41": "I dogodi se da Gospodar vinograda zaplaka i reče sluzi: Što mogah učiniti više za vinograd svoj?",
                "42": "Gle, znadoh da svi plodovi vinograda, osim ovih, postadoše iskvareni. I evo, ove koje jednom rađaše dobrim plodom također postadoše iskvarene; i sad nijedno stablo vinograda mojega nije dobro ni za što, osim da bude posječeno i bačeno u vatru.",
                "43": "A pogledaj ovu posljednju, čija grana uvenu, zasadih je na plodnu mjestu tla; da, i to onomu koje mi bijaše poizbor nad svim ostalim dijelovima zemljišta vinograda mojega.",
                "44": "I ti vidje kako posjekoh također ono što zakrčivaše ovo mjesto tla, da bih mogao zasaditi ovo stablo namjesto toga.",
                "45": "I vidje kako dio njegov rađaše dobrim plodom, a dio njegov rađaše divljim plodom; i jer ne počupah grane njegove i ne bacih ih u vatru, gle, one nadvladaše dobru granu te ona uvenu.",
                "46": "I evo gle, unatoč svoj brizi koju davasmo vinogradu mojemu, stabla njegova postadoše iskvarena, te ne rađaju dobrim plodom; a ove se nadah sačuvati, da spremim plod njihov u pričuvu za sljedeće razdoblje, za sebe samoga. No gle, one postadoše poput divljeg stabla masline, i nisu ni od kakve vrijednosti, osim da budu posječene i bačene u vatru; i žalosti me što ću ih izgubiti.",
                "47": "No, što mogah učiniti više u vinogradu svojemu? Opustih li ruku svoju, te ga ne njegovah? Ne, njegovah ga, i okopavah oko njega, i orezivah ga, i gnojih ga; i pružah ruku svoju gotovo cijeli dan, a svršetak se bliži. I žalosti me što moram posjeći sva stabla vinograda svojega i baciti ih u vatru da budu spaljena. Tko je taj koji je iskvario vinograd moj?",
                "48": "I dogodi se da sluga reče gospodaru svojemu: Nije li to bahatost vinograda tvojega — nisu li grane njegove nadvladale korijenje koje je dobro? A jer grane nadvladaše korijenje njegovo, gle, one su rasle brže od snage u korijenju, primajući snagu za sebe. Gle, kažem, nije li to razlog što stabla vinograda tvojega postadoše iskvarena?",
                "49": "I dogodi se da Gospodar vinograda reče sluzi: Krenimo i posijecimo stabla vinograda i bacimo ih u vatru, da ne zakrčuju tlo vinograda mojega, jer ja učinih sve. Što mogah učiniti više za vinograd svoj?",
                "50": "No gle, sluga reče Gospodaru vinograda: Poštedi ga još malo.",
                "51": "A Gospodar reče: Da, poštedjet ću ga još malo, jer žalosti me što ću izgubiti stabla vinograda svojega.",
                "52": "Stoga, uzmimo neke grane od ovih koje posadih u najudaljenijim dijelovima vinograda svojega, i pricijepimo ih na stablo s kojeg dođoše; i počupajmo sa stabla one grane čiji je plod najgorči, i pricijepimo naravne grane stabla na mjesto njihovo.",
                "53": "I to ću učiniti da stablo ne propadne, da možda mogu sačuvati za sebe korijenje njegovo za vlastitu svrhu svoju.",
                "54": "I gle, korijenje naravnih grana stabla, što ih zasadih gdje god htjedoh, još je živo; stoga, da bih sačuvao i njega za svrhu svoju, uzet ću od grana ovoga stabla, i pricijepit ću ih na njih. Da, pricijepit ću na njih grane rodnoga stabla njihova, da bih također sačuvao korijenje za sebe samoga, ne bi li, kad bude dostatno snažno, možda urodilo dobrim plodom za mene, i ja se još proslavim u plodu vinograda svojega.",
                "55": "I dogodi se da oni uzeše s naravnoga stabla koje postade divlje, i pricijepiše na naravna stabla, koja također postadoše divlja.",
                "56": "I oni također uzeše s naravnih stabala koja postadoše divlja, i pricijepiše na rodno stablo njihovo.",
                "57": "I Gospodar vinograda reče sluzi: Ne čupaj divlje grane sa stabala, osim onih koje su najgorče; a na njih ćeš pricijepiti prema onome što rekoh.",
                "58": "I njegovat ćemo ponovno stabla u vinogradu, i podrezat ćemo grane njihove; i počupat ćemo sa stabala one grane koje su zrele, tako da moraju propasti, i baciti ih u vatru.",
                "59": "A to činim ne bi li možda korijenje njihovo primilo snagu zbog dobrote svoje; i zbog izmjene grana, tako da dobro uzmogne nadvladati zlo.",
                "60": "I zato što sačuvah naravne grane i korijenje njihovo, i što pricijepih naravne grane ponovno na rodno stablo njihovo, i sačuvah korijenje rodnoga stabla njihova, da možda stabla vinograda mojega mogu uroditi ponovno dobrim plodom; te da mogu imati radost ponovno u plodu vinograda svojega, i možda da se mogu radovati silno što sačuvah korijenje i grane prvotnoga ploda —",
                "61": "Stoga pođi i pozovi sluge, da možemo raditi marljivo svom snagom svojom u vinogradu, kako bismo pripravili put, tako da mogu proizvesti ponovno naravni plod, a taj je naravni plod dobar i najdragocjeniji od svih drugih plodova.",
                "62": "Stoga pođimo i radimo svom snagom svojom ovaj posljednji put, jer gle, svršetak se bliži, i ovo je posljednji put što orezujem vinograd svoj.",
                "63": "Pricijepi grane; počni od posljednjih tako da budu prve, i tako da prve budu posljednje, i okopaj oko stabala, i starih i mladih, prvih i posljednjih, i posljednjih i prvih, da svi budu njegovani još jednom po posljednji put.",
                "64": "Dakle, okopaj oko njih, i oreži ih, i pognoji ih još jednom, po posljednji put, jer svršetak se bliži. I bude li tako da ovi posljednji cijepovi izrastu, i urode naravnim plodom, tada ćeš pripraviti put za njih, da mogu rasti.",
                "65": "I dok počinju rasti, uklonit ćeš grane koje rađaju gorkim plodom, prema snazi dobrih i veličini njihovoj; i nećeš ukloniti loše s njih sve odjednom, da korijenje njihovo ne bi bilo presnažno za cijep, te cijep njihov propadne, a ja izgubim stabla vinograda svojega.",
                "66": "Jer žalosti me što ću izgubiti stabla vinograda svojega; stoga, uklonit ćeš loše kako već dobre budu rasle, da korijen i krošnja mogu biti jednaki u snazi, dok dobre ne nadvladaju loše, a loše budu posječene i bačene u vatru, da ne zakrčuju zemljišta vinograda mojega; i tako ću zbrisati loše iz vinograda svojega.",
                "67": "A grane naravnoga stabla pricijepit ću ponovno na naravno stablo;",
                "68": "I grane naravnog stabla pricijepit ću na naravne grane stabla; i tako ću ih sjediniti ponovno, te će uroditi naravnim plodom, i bit će jedno.",
                "69": "A loše će biti izbačene, da, i to sa svega zemljišta vinograda mojega; jer gle, samo ću još ovaj put orezati vinograd svoj.",
                "70": "I dogodi se da Gospodar vinograda posla slugu svojega; i sluga pođe i učini kako mu Gospodar zapovjedi, i povede druge sluge; a njih bijaše malo.",
                "71": "I Gospodar vinograda im reče: Pođite i radite u vinogradu svom snagom svojom. Jer gle, ovo je posljednji put što ću njegovati vinograd svoj; jer svršetak je posve blizu, i sljedeće razdoblje brzo dolazi; i budete li radili svom snagom svojom sa mnom, imat ćete radost u plodu kojeg ću spremiti za sebe u pričuvu za vrijeme koje će ubrzo doći.",
                "72": "I dogodi se da sluge krenuše i radiše svom snagom svojom; i Gospodar vinograda radiše također s njima; i oni se pokoravahu zapovijedima Gospodara vinograda u svemu.",
                "73": "I ponovno se poče javljati naravan plod u vinogradu; i naravne grane počeše rasti i uspijevati silno; i divlje se grane počeše čupati i izbacivati; a oni držahu korijen i krošnju njegovu jednakima, prema snazi njegovoj.",
                "74": "I tako oni radiše, sa svom marljivošću, po zapovijedima Gospodara vinograda, sve dok loše grane ne bijahu izbačene iz vinograda, a Gospodar sačuva za sebe, tako da stabla urodiše ponovno naravnim plodom; i ona postadoše kao jedno tijelo; a plodovi bijahu jednaki; i Gospodar vinograda sačuva za sebe naravni plod, koji mu bijaše najdragocjeniji od početka.",
                "75": "I dogodi se, kad Gospodar vinograda vidje da plod njegov bijaše dobar, te da vinograd njegov više nije iskvaren, on pozva sluge svoje i reče im: Gle, ovaj posljednji put mi njegovasmo vinograd moj; i vi vidite da učinih u skladu s voljom svojom; i sačuvah naravni plod, te je dobar, kao što bijaše u početku. I blagoslovljeni ste vi; naime zato što bijaste marljivi radeći sa mnom u vinogradu mojemu, i obdržavaste zapovijedi moje, i pribaviste mi ponovno naravni plod, te vinograd moj nije više iskvaren, a loše je izbačeno, gle, imat ćete radost sa mnom zbog ploda vinograda mojega.",
                "76": "Jer gle, još ću dugo vremena spremati od ploda vinograda svojega za sebe samoga u pričuvu za sljedeće razdoblje, koje brzo dolazi; i po posljednji put njegovah vinograd svoj, i orezah ga, i okopah oko njega, i pognojih ga; stoga spremat ću za sebe samoga od ploda još dugo vremena, prema onome što govorah.",
                "77": "A kad vrijeme dođe da zao plod ponovno uđe u vinograd moj, tada ću narediti da se dobro i loše sabere; i dobro ću sačuvati za sebe, a loše ću izbaciti na mjesto kamo spada. A tada dolazi sljedeće razdoblje i svršetak; i naredit ću da vinograd moj bude spaljen vatrom."
            },
            "6": {
                "1": "A sad gle, braćo moja, kako vam rekoh da ću prorokovati, gle, ovo je proroštvo moje — da se ono što taj prorok Zenos govoraše gledom na dom Izraelov, pri čemu ih prispodobi pitomom stablu masline, mora zasigurno dogoditi.",
                "2": "A dan u koji će on pružiti ruku svoju ponovno drugi put kako bi vratio natrag narod svoj jest dan, da, i to posljednji put, kad će sluge Gospodnje poći, s moću njegovom, njegovati i obrezivati vinograd njegov; a nakon toga svršetak uskoro dolazi.",
                "3": "I kako li su blagoslovljeni oni koji radiše marljivo u vinogradu njegovu, i kako li su prokleti oni koji će biti izbačeni na mjesto kamo spadaju! A svijet će biti spaljen vatrom.",
                "4": "A kako li nam je milosrdan Bog naš, jer se spominje doma Izraelova, i korijenja i ogranaka; i on pruža ruke svoje k njima cijeli dan; a oni su tvrdovrat i buntovan narod; no, svi koji ne otvrdnu srca svoja bit će spašeni u kraljevstvu Božjem.",
                "5": "Stoga, ljubljena braćo moja, zaklinjem vas riječima trezvenim da se pokajete, i dođete s cjelovitom namjerom srca, te prionete uz Boga kao što on prianja uz vas. I dok je god njegova ruka milosrđa ispružena prema vama u svjetlu dana, nemojte otvrdnuti srca svoja.",
                "6": "Da, danas, ako želite čuti glas njegov, nemojte otvrdnuti srca svoja; jer zašto želite umrijeti?",
                "7": "Jer gle, nakon što bijaste hranjeni dobrom riječju Božjom cijeli dan, hoćete li uroditi zlim plodom, te morate biti posječeni i bačeni u vatru?",
                "8": "Gle, hoćete li odbaciti ove riječi? Hoćete li odbaciti riječi prorokā, i hoćete li odbaciti sve riječi koje bijahu izgovorene o Kristu, nakon što toliki mnogi govorahu o njemu; i zanijekati dobru riječ Kristovu, i moć Božju, i dar Duha Svetoga, i prigušiti Svetoga Duha, i izložiti ruglu veliki naum otkupljenja, koji bijaše pripravljen za vas?",
                "9": "Ne znate li da će vas, budete li činili ove stvari, moć otkupljenja i uskrsnuća, koja je u Kristu, privesti da stanete sa stidom i strašnom krivnjom pred sud Božji?",
                "10": "I u skladu s moću pravde, jer pravda ne može biti odbačena, morate poći u ono jezero ognjeno i sumporno, čiji je plamen neugasiv, i čiji se dim uzdiže u vijeke vjekova, a to jezero ognjeno i sumporno beskrajna je muka.",
                "11": "O, dakle, ljubljena braćo moja, pokajte se i uđite na tijesna vrata, i nastavite putem koji je uzan, dok ne steknete vječni život.",
                "12": "O, budite mudri, što još mogu reći?",
                "13": "Na kraju, želim vam zbogom, dok se ne susretnem s vama pred ugodnim sudom Božjim, a taj sud pogađa opake strahovitom prepašću i stravom. Amen."
            },
            "7": {
                "1": "I tad se dogodi nakon što više godina bijaše prošlo, dođe čovjek među narod Nefijev, čije ime bijaše Šerem.",
                "2": "I dogodi se da on poče propovijedati među narodom, i navješćivati im da neće biti Krista. I on propovijedaše mnogo toga što bijaše laskavo narodu; i to on učini kako bi oborio nauk Kristov.",
                "3": "I trudio se marljivo kako bi odmamio srca naroda, toliko da odmami mnoga srca; a znajući da ja, Jakov, imah vjeru u Krista koji će doći, tražio je mnoge prilike da mi priđe.",
                "4": "A on bijaše učen, tako da imaše savršeno poznavanje jezika naroda; stoga, on se mogaše služiti velikim laskanjem, i velikom moću govora, u skladu s moću đavlovom.",
                "5": "I on se nadaše da će me odvratiti od vjere, unatoč mnogim objavama i svemu onomu što vidjeh o tomu; jer ja doista vidjeh anđele, i oni mi posluživahu. I također čuh glas Gospodnji kako mi govori doslovno, s vremena na vrijeme; stoga, ne mogah biti odvraćen.",
                "6": "I dogodi se da mi on priđe i na ovaj mi način prozbori, govoreći: Brate Jakove, tražah mnoge prilike da govorim s tobom; jer čuh, a i znadem da obilaziš mnogo, propovijedajući ono što nazivaš evanđeljem ili naukom Kristovim.",
                "7": "I ti odmami mnoge od ovoga naroda, te oni izopačuju pravi put Božji, i ne obdržavaju zakon Mojsijev, koji je pravi put; i pretvaraju zakon Mojsijev u štovanje bića za koje kažeš da će doći za mnogo stotina godina. I evo gle, ja, Šerem, navješćujem tebi da je to hula; jer nitko ne zna o nečem takvom, jer on ne može znati o onomu što će doći. I na taj se način Šerem sukobljavaše sa mnom.",
                "8": "No gle, Gospod Bog uli Duha svojega u dušu moju, toliko da ga postidjeh u svim riječima njegovim.",
                "9": "I ja mu rekoh: Niječeš li Krista koji će doći? A on reče: Kad bi bilo Krista, ne bih ga zanijekao; no znadem da nema Krista, niti bijaše, niti će ikad biti.",
                "10": "A ja mu rekoh: Vjeruješ li Pismima? I on reče: Da.",
                "11": "I rekoh mu: Onda ih ne razumiješ; jer ona uistinu svjedoče o Kristu. Gle, kažem ti da nijedan od proroka nije pisao, niti prorokovao, a da nije govorio o tome Kristu.",
                "12": "I to nije sve — to mi bijaše očitovano, jer čuh i vidjeh; a to mi također bijaše očitovano moću Duha Svetoga; stoga znadem, ako pomirenje ne bi bilo izvršeno, sav bi ljudski rod morao biti izgubljen.",
                "13": "I dogodi se da mi on reče: Pokaži mi znak tom moću Duha Svetoga, pomoću koje ti znadeš toliko mnogo.",
                "14": "A ja mu rekoh: Što sam ja da iskušavam Boga da pokaže tebi znak za ono što znadeš da je istinito? No, ti to hoćeš zanijekati, jer si od đavla. Ipak, nek ne bude moja volja; već ako te Bog htjedne udariti, nek ti to bude znak da on ima moć, i na nebu i na zemlji, i također, da će Krist doći. I tvoja volja, o Gospode, neka bude, a ne moja.",
                "15": "I dogodi se, kad ja, Jakov, izrekoh te riječi, moć Gospodnja dođe na njega, toliko da pade na zemlju. I dogodi se da on bijaše njegovan u razdoblju od mnogo dana.",
                "16": "I dogodi se da on reče narodu: Saberite se sutradan, jer ću umrijeti; stoga želim govoriti narodu prije nego što umrem.",
                "17": "I dogodi se da se sutradan mnoštvo sabere, i on im govoraše jasno, i poreče ono što ih bijaše podučavao, i prizna Krista, i moć Duha Svetoga, i posluživanje anđela.",
                "18": "I on im govoraše jasno, kako bijaše obmanut moću đavlovom. I govoraše o paklu, i o vječnosti, i o vječnoj kazni.",
                "19": "I reče: Bojim se da počinih neoprostivi grijeh, jer lagah Bogu; jer zanijekah Krista, a govorah da vjerujem Pismima; a ona uistinu svjedoče o njemu. I jer tako lagah Bogu, veoma se bojim da će stanje moje biti strašno; no, ispovijedam se Bogu.",
                "20": "I dogodi se, kad on izreče te riječi, ne mogaše reći ništa više i izdahnu.",
                "21": "A kad mnoštvo vidje da on govoraše to baš prije nego što će izdahnuti, zapanji se silno, toliko da moć Božja siđe na njih, i oni bijahu svladani te padoše na zemlju.",
                "22": "Evo, to bijaše ugodno meni, Jakovu, jer zatražih to od Oca svojega koji bijaše na nebu; naime, on ču vapaj moj i usliša molitvu moju.",
                "23": "I dogodi se da mir i ljubav Božja bijahu obnovljeni ponovno među narodom; i oni istraživahu Pisma, i ne slušahu više riječi toga opakog čovjeka.",
                "24": "I dogodi se da mnoga sredstva bijahu smišljena kako bi se Lamanci vratili i obnovili k spoznaji istine; no, to sve bijaše uzalud, jer oni uživahu u ratovima i krvoproliću, i imahu vječnu mržnju prema nama, braći svojoj. I nastojahu nas moću oružja svojega neprestance uništavati.",
                "25": "Stoga, narod se Nefijev utvrđivaše protiv njih oružjem svojim, i svom snagom svojom, uzdajući se u Boga i stijenu spasenja svojega; stoga oni nastaviše kao do sada biti pobjednicima nad neprijateljima svojim.",
                "26": "I dogodi se da ja, Jakov, počeh starjeti; a pošto je zapis o ovomu narodu vođen na drugim pločama Nefijevim, stoga, zaključujem ovaj zapis, izjavljujući da pisah kako najbolje znadoh, govoreći da vrijeme uminu s nama, a i životi naši uminuše kao da nam to bijaše san, pošto bijasmo samotan i dostojanstven narod, lutalice, istjerani iz Jeruzalema, rođeni u tegobama u divljini, i omrznuti od braće naše, što uzrokova ratove i sukobe; stoga, mi oplakasmo dane svoje.",
                "27": "I ja, Jakov, vidjeh da moram ubrzo sići u grob svoj; stoga rekoh sinu svojemu Enošu: Uzmi ove ploče. I kazah mu ono što mi brat moj Nefi zapovjedi, a on obeća poslušnost zapovijedima. I ja okončavam pisanje svoje na ovim pločama, a to pisanje bijaše kratko; a čitatelju želim zbogom, nadajući se da će mnogi od braće moje čitati riječi moje. Braćo, zbogom."
            }
        }
    },
    "enos": {
        "meta": {
            "slug": "enos",
            "name": "Knjiga Enoševa",
            "chapterWord": "Poglavlje"
        },
        "chapters": {
            "1": {
                "1": "Gle, dogodi se da ja, Enoš, znajući oca svojega, da on bijaše pravedan čovjek — jer on me podučavaše u jeziku svojemu, a i u skladu s odgojem i prijekorom Gospodnjim — i blagoslovljeno budi ime Boga mojega radi toga —",
                "2": "A ispričat ću vam o hrvanju kojeg imah pred Bogom, prije nego što primih otpust grijeha svojih.",
                "3": "Gle, pođoh loviti divljač u šumama; a riječi koje često slušah kako ih otac moj govori o vječnomu životu i radosti svetaca usadiše se duboko u srce moje.",
                "4": "I duša moja ogladnje; i ja kleknuh pred Tvorcem svojim, i zavapih mu u žarkoj molitvi i prošnji za dušu svoju; i cijeli taj dan vapijah k njemu; da, i kad noć dođe, ja još uvijek dizah glas svoj uvis, te on dođe do nebesa.",
                "5": "I dođe glas k meni govoreći: Enoše, grijesi su ti tvoji oprošteni, i bit ćeš blagoslovljen.",
                "6": "I ja, Enoš, znadoh da Bog ne može lagati; stoga, krivnja moja bijaše izbrisana.",
                "7": "I ja rekoh: Gospode, kako se to zbilo?",
                "8": "A on mi reče: Zbog vjere tvoje u Krista, koga nikad prije nisi čuo ni vidio. A mnoge će godine proći prije nego što će se on očitovati u tijelu; stoga eto, tvoja te vjera iscijelila.",
                "9": "Evo, dogodi se, kad čuh te riječi, počeh željeti dobrobit braće moje, Nefijaca; stoga izlih svu dušu svoju Bogu za njih.",
                "10": "I dok se tako naprezah u duhu, gle, glas Gospodnji dođe u um moj ponovno, govoreći: Pohodit ću braću tvoju u skladu s marljivošću njihovom u obdržavanju zapovijedi mojih. Ja im dadoh ovu zemlju, i to je sveta zemlja; i ne kunem ju osim zbog bezakonja; stoga, pohodit ću braću tvoju u skladu s onim što rekoh; a prijestupe njihove svalit ću sa žalošću na vlastite glave njihove.",
                "11": "I nakon što ja, Enoš, čuh te riječi, vjera moja u Gospoda poče bivati nepokolebljiva; i pomolih mu se, mnogo se i dugo naprežući, za braću svoju Lamance.",
                "12": "I dogodi se, nakon što se bijah molio i trudio sa svom marljivošću, Gospod mi reče: Udijelit ću ti prema željama tvojim, zbog vjere tvoje.",
                "13": "A sad gle, ovo bijaše želja koju zaželjeh od njega — bude li tako da narod moj, Nefijci, upadne u prijestup, i na bilo koji način bude uništen, a Lamanci ne budu uništeni, da Gospod Bog sačuva zapis o narodu mojemu, Nefijcima; čak i bude li to moću svete mišice svoje, da bi mogao biti iznesen na vidjelo Lamancima jednoga budućeg dana, tako da bi, možda, oni mogli biti privedeni k spasenju —",
                "14": "Jer za sada naši napori bijahu uzaludni u tome da ih obnovimo k pravoj vjeri. I oni se zakleše u gnjevu svojemu da će, bude li moguće, uništiti zapise naše i nas, a i sve predaje otaca naših.",
                "15": "Stoga ja, znajući da Gospod Bog može sačuvati zapise naše, vapijah k njemu neprestance, jer on mi reče: Što god zaišteš u vjeri, vjerujući da ćeš primiti u ime Kristovo, primit ćeš to.",
                "16": "I ja imadoh vjeru, i vapijah k Bogu da sačuva zapise; i on sklopi savez sa mnom da će ih iznijeti na vidjelo Lamancima u pravo vrijeme svoje.",
                "17": "I ja, Enoš, znadoh da će biti tako, u skladu sa savezom koji on bijaše sklopio; stoga duša moja otpočinu.",
                "18": "I Gospod mi reče: Oci tvoji također zahtijevahu to od mene, i bit će im učinjeno prema vjeri njihovoj; jer vjera njihova bijaše poput tvoje.",
                "19": "I tad se dogodi da ja, Enoš, pođoh među narod Nefijev, prorokujući o onome što će doći i svjedočeći o onome što bijah čuo i vidio.",
                "20": "I svjedočim da narod Nefijev nastojaše marljivo vratiti Lamance k pravoj vjeri u Boga. No napori naši bijahu uzaludni; mržnja njihova bijaše očvrsnula, i bijahu vođeni zlom naravi svojom te postadoše divlji, i okrutan, i krvoločan narod, pun idolopoklonstva i prljavštine; koji se hrani grabežljivim zvijerima, prebiva u šatorima i luta naokolo divljinom s kratkim kožnim pojasom oko bokova svojih i glavama obrijanim; a vještina njihova bijaše u luku, i u sablji krivošiji, i sjekiri. A mnogi od njih ne jeđahu ništa doli sirova mesa; i oni nas neprestance nastojahu uništiti.",
                "21": "I dogodi se da narod Nefijev obrađivaše zemlju, i uzgajaše sve vrste žitarica, i plodova, i mnoga krda, i stada raznolike stoke svake vrste, i koze, i divokoze, i također mnogo konja.",
                "22": "A bijaše veoma mnogo proroka među nama. A narod bijaše tvrdovrat narod, koji teško razumije.",
                "23": "I ne bijaše ničega doli silne oštrine, propovijedanja i prorokovanja o ratovima, i sukobima, i uništenjima; i stalnog podsjećanja na smrt, i trajanje vječnosti, i sudove, i moć Božju, i sve to — stalnog poticanja tako da ih se očuva u strahu Gospodnjemu. Kažem, ne bijaše ničega doli toga, i silno velike jasnoće govora, što bi ih udaljilo od brzog srljanja u uništenje. I na taj način ja pišem o njima.",
                "24": "I ja vidjeh ratove između Nefijaca i Lamanaca tijekom dana svojih.",
                "25": "I dogodi se da počeh starjeti, a stotinu sedamdeset i devet godina bijaše prošlo od vremena kada otac naš Lehi napusti Jeruzalem.",
                "26": "I ja vidjeh da moram uskoro sići u grob svoj, a bijah pod djelovanjem moći Božje tako da morah propovijedati i prorokovati ovomu narodu, i navješćivati riječ u skladu s istinom koja je u Kristu. I navješćivah je svih dana svojih, i radovah se tome više nego onome što je svjetsko.",
                "27": "I uskoro idem na mjesto počinka svojega, koje je kod Otkupitelja mojega; jer znadem da ću u njemu otpočinuti. I radujem se danu kad će moje smrtno odjenuti besmrtnost, i stajati pred njim; tada ću gledati lice njegovo s užitkom, i on će mi reći: Dođite k meni, vi blagoslovljeni, ima mjesto pripravljeno za vas u dvorima Oca mojega. Amen."
            }
        }
    },
    "jarom": {
        "meta": {
            "slug": "jarom",
            "name": "Knjiga Jaromova",
            "chapterWord": "Poglavlje"
        },
        "chapters": {
            "1": {
                "1": "Evo gle, ja, Jarom, pišem nekoliko riječi prema zapovijedi oca svojega Enoša, tako da bi se naše rodoslovlje moglo voditi.",
                "2": "A pošto su ove ploče malene, i pošto je ovo zapisano s nakanom da koristi braći našoj Lamancima, stoga, mora svakako biti da ja zapišem ponešto; no neću zapisati ono što prorokovah, niti što mi bijaše objavljeno. Jer što mogah zapisati više nego što oci moji zapisaše? Jer nisu li oni objavili naum spasenja? Kažem vam, da; i to mi je dostatno.",
                "3": "Gle, potrebno je da se mnogo toga učini među ovim narodom, zbog tvrdoće srdaca njihovih, i gluhoće ušiju njihovih, i zaslijepljenosti umova njihovih, i ukočenosti vratova njihovih; ipak, Bog im je veoma milosrdan, te ih još uvijek nije zbrisao s lica zemlje.",
                "4": "A ima ih mnogo među nama koji imaju mnoge objave, jer nisu svi oni tvrdovrati. A svi oni koji nisu tvrdovrati i imaju vjeru, imaju zajedništvo sa Svetim Duhom, koji očituje djeci ljudskoj, u skladu s vjerom njihovom.",
                "5": "A sad gle, dvije stotine godina bijaše prošlo, i narod Nefijev postade snažan u zemlji. Oni se trudiše obdržavati zakon Mojsijev i Šabat svetima Gospodu. I ne obeščašćivahu, niti huljahu. A zakoni zemlje bijahu veoma strogi.",
                "6": "I oni bijahu raspršeni po velikom dijelu lica zemlje, a i Lamanci također. A oni bijahu silno brojniji nego što bijahu Nefijci; i ljubljahu umorstvo i pijahu krv zvjeradi.",
                "7": "I dogodi se da oni krenuše mnogo puta protiv nas, Nefijaca, u boj. No, kraljevi naši i vođe naši bijahu moćni ljudi u vjeri Gospodnjoj; i oni podučavahu narod putovima Gospodnjim; stoga, mi se oduprijesmo Lamancima i protjerasmo ih iz zemalja naših, i počesmo utvrđivati gradove naše, ili svako mjesto baštine naše.",
                "8": "I razmnožismo se silno, i raširismo se po licu zemlje, te postadosmo veoma bogati zlatom, i srebrom, i dragocjenostima, i izvrsnim radovima od drva, građevinama i strojevima, a i željezom i bakrom, te mjedi i čelikom, izrađujući raznolika oruđa svih vrsta za obrađivanje zemlje, i oružja ratna — da, oštru šiljastu strijelu, i tobolac, i sulicu, i koplje, i izvršismo sve pripreme za rat.",
                "9": "I tako, jer bijasmo pripremljeni da se suočimo s Lamancima, oni ne uspijevahu protiv nas. No, riječ Gospodnja bijaše potvrđena, koju on reče ocima našim, govoreći: Ukoliko budete obdržavali zapovijedi moje, napredovat ćete u zemlji.",
                "10": "I dogodi se, proroci Gospodnji zaprijetiše narodu Nefijevu, prema riječi Božjoj, da će, ne bude li obdržavao zapovijedi, nego upadne u prijestup, biti zbrisan s lica zemlje.",
                "11": "Stoga se proroci, i svećenici, i učitelji trudiše marljivo, potičući svom dugotrpnošću narod na marljivost; podučavajući zakon Mojsijev, i nakanu zbog koje bijaše dan; uvjeravajući ih da iščekuju Mesiju, i vjeruju u njega, da će doći kao da je već došao. I na taj ih način oni podučavahu.",
                "12": "I dogodi se, tako čineći oni ih sačuvaše od uništenja na licu zemlje; jer podbadahu srca njihova riječju, neprestance ih potičući na pokajanje.",
                "13": "I dogodi se da dvije stotine trideset i osam godina bijaše prošlo — na način koji donese ratove, i sukobe, i razdore tijekom mnogo vremena.",
                "14": "I ja, Jarom, ne pišem više, jer su ploče malene. No gle, braćo moja, možete pogledati druge ploče Nefijeve; jer gle, na njima su zapisi o ratovima našim urezani, u skladu sa spisima kraljeva, ili oni za koje oni narediše da budu zapisani.",
                "15": "I predajem ove ploče u ruke sina svojega Omnija, da bi se mogle voditi u skladu sa zapovijedima otaca mojih."
            }
        }
    },
    "omni": {
        "meta": {
            "slug": "omni",
            "name": "Knjiga Omnijeva",
            "chapterWord": "Poglavlje"
        },
        "chapters": {
            "1": {
                "1": "Gle, dogodi se, meni, Omniju, zapovjedi otac moj, Jarom, da zapišem ponešto na ovim pločama, kako bih sačuvao rodoslovlje naše —",
                "2": "Stoga, u dane svoje, htio bih da znadete kako sam se borio mnogo mačem kako bih sačuvao narod svoj, Nefijce, da ne padnu u ruke neprijateljima svojim, Lamancima. No gle, sâm po sebi opak sam čovjek, i ne obdržavah propise ni zapovijedi Gospodnje kao što sam trebao činiti.",
                "3": "I dogodi se da dvije stotine sedamdeset i šest godina bijaše prošlo, i mi imasmo mnoga razdoblja mira; a imasmo i mnoga razdoblja žestoka ratovanja i krvoprolića. Da, i ukratko, dvije stotine osamdeset i dvije godine bijaše prošlo, i ja čuvah ove ploče u skladu sa zapovijedima otaca mojih; i povjerih ih sinu svojemu Amaronu. I ja okončavam.",
                "4": "A sad ja, Amaron, upisujem što god pišem, a toga je malo, u knjigu oca svojega.",
                "5": "Gle, dogodi se da tri stotine i dvadeset godina bijaše prošlo, a opakiji dio Nefijaca bijaše uništen.",
                "6": "Jer Gospod ne htjede dopustiti, nakon što ih bijaše izveo iz zemlje jeruzalemske, te ih čuvao i sačuvao da ne padnu u ruke neprijatelja svojih, da, ne htjede dopustiti da riječi ne budu potvrđene, koje on izreče ocima našim, govoreći: Ukoliko ne budete obdržavali zapovijedi moje, nećete napredovati u zemlji.",
                "7": "Stoga, Gospod ih pohodi velikim sudom; ipak, on poštedi pravedne da ne izginu, već ih izbavi iz ruku neprijatelja njihovih.",
                "8": "I dogodi se da ja predadoh ploče bratu svojemu Kemišu.",
                "9": "Sad ja, Kemiš, upisujem ono malo što pišem u istu knjigu kao i brat moj; jer gle, vidjeh posljednje što on napisa, da on napisa to vlastitom rukom svojom; i on napisa to u onaj dan kad ih predade meni. I na taj način mi vodimo zapise, jer to je u skladu sa zapovijedima otaca naših. I ja okončavam.",
                "10": "Gle ja, Abinadom, sin sam Kemišev. Gle, dogodi se da vidjeh mnogo ratovanja i sukoba između naroda mojega Nefijaca i Lamanaca. I ja, vlastitim mačem svojim, oduzeh živote mnogima od Lamanaca u obrani braće svoje.",
                "11": "I gle, zapis ovoga naroda urezan je na pločama koje su imali kraljevi, prema naraštajima; i ja ne znam ni za kakvu objavu osim za ono što bijaše zapisano, niti za proroštvo; stoga, ono što je dostatno zapisano je. I ja okončavam.",
                "12": "Gle, ja sam Amaleki, sin Abinadomov. Gle, reći ću vam ponešto o Mosiji, koji bijaše postavljen za kralja nad zemljom zarahemalskom; jer gle, on bijaše upozoren od Gospoda da pobjegne iz zemlje Nefijeve, a svi oni koji htjednu poslušati glas Gospodnji trebaju također otići iz zemlje s njim u divljinu —",
                "13": "I dogodi se da on učini onako kako mu Gospod bijaše zapovjedio. I oni otiđoše iz zemlje u divljinu, svi oni koji htjedoše poslušati glas Gospodnji; i bijahu vođeni mnogim propovijedanjima i prorokovanjima. I bijahu upravljani neprestance riječju Božjom; i bijahu vođeni snagom mišice njegove kroz divljinu sve dok ne siđoše u zemlju koja se zove zemlja zarahemalska.",
                "14": "I oni otkriše narod, koji se nazivaše narod Zarahemlin. Evo, nasta veliko radovanje među narodom Zarahemlinim; a i Zarahemla se radovaše silno, jer Gospod bijaše poslao narod Mosijin s mjedenim pločama koje sadržavahu zapis o Židovima.",
                "15": "Gle, dogodi se da Mosija otkri kako narod Zarahemlin iziđe iz Jeruzalema u vrijeme kad Sidkija, kralj judejski, bijaše odveden zasužnjen u Babilon.",
                "16": "I oni putovahu divljinom, te bijahu dovedeni rukom Gospodnjom preko velikih voda u zemlju gdje ih Mosija otkri; i oni boravljahu tamo od tog vremena nadalje.",
                "17": "I u vrijeme kad ih Mosija otkri, oni bijahu postali veoma brojni. Ipak, oni imahu mnogo ratova i žestokih sukoba, i padahu od mača s vremena na vrijeme; a jezik njihov postade iskvaren; i ne donesoše nikakvih zapisa sa sobom; i nijekahu postojanje Stvoritelja svojega; a ni Mosija, ni narod Mosijin, ne mogahu ih razumjeti.",
                "18": "No dogodi se, Mosija naredi da budu podučeni u jeziku njegovu. I dogodi se, nakon što bijahu podučeni u jeziku Mosijinu, Zarahemla dade rodoslovlje otaca svojih prema sjećanju svojemu; i ono je zapisano, no ne na ovim pločama.",
                "19": "I dogodi se da se narod Zarahemlin i Mosijin ujediniše; a Mosija bijaše određen da bude kralj njihov.",
                "20": "I dogodi se u danima Mosijinim, velik kamen bijaše donesen k njemu, s urezima na njemu; i on protumači ureze darom i moću Božjom.",
                "21": "A oni dadoše izvješće o nekom Korijantumru i pobijenima naroda njegova. A Korijantumra otkri narod Zarahemlin, i on boravljaše s njima u razdoblju od devet mjeseci.",
                "22": "Ono također govoraše nekoliko riječi o ocima njegovim. A prvi roditelji njegovi stigoše s kule, u vrijeme kad Gospod pobrka jezik ljudima; i žestina Gospodnja pade na njih u skladu sa sudovima njegovim, koji su pravedni; a kosti njihove leže raspršene u zemlji na sjeveru.",
                "23": "Gle, ja, Amaleki, bijah rođen u dane Mosijine; i poživjeh toliko da vidjeh smrt njegovu; a Benjamin, sin njegov, vlada umjesto njega.",
                "24": "I gle, vidjeh, u dane kralja Benjamina, žestok rat i mnogo krvoprolića između Nefijaca i Lamanaca. No gle, Nefijci stekoše veliku premoć nad njima; da, toliko da ih kralj Benjamin istjera iz zemlje zarahemalske.",
                "25": "I dogodi se da počeh starjeti; i pošto nemam potomstva, a znajući da je kralj Benjamin pravedan čovjek pred Gospodom, stoga, izručit ću mu ove ploče, potičući sve ljude da dođu k Bogu, Svecu Izraelovu, i povjeruju u prorokovanje, i u objave, i u posluživanje anđela, i u dar govorenja jezicima, i u dar tumačenja jezika, i u sve ono što je dobro; jer, nema ničega što je dobro, a da ne dolazi od Gospoda; a ono što je zlo dolazi od đavla.",
                "26": "I evo, ljubljena braćo moja, htio bih da dođete Kristu, koji je Svetac Izraelov, i uzmete udjela u spasenju njegovu, i moći otkupljenja njegova. Da, dođite k njemu, i prinesite cijelu dušu svoju kao prinos njemu, i nastavite u postu i molitvi, i ustrajte do svršetka; i živoga mi Gospoda, bit ćete spašeni.",
                "27": "A sad, htio bih govoriti ponešto o određenom broju ljudi koji uziđoše u divljinu da bi se vratili u zemlju Nefijevu; jer bijaše velik broj onih koji željahu posjedovati zemlju baštine svoje.",
                "28": "Stoga, oni uziđoše u divljinu. A vođa njihov bijaše snažan i moćan čovjek, i tvrdovrat čovjek, stoga on prouzrokova sukob među njima; te oni bijahu svi pobijeni u divljini, osim pedesetoro, a ovi se vratiše ponovno u zemlju zarahemalsku.",
                "29": "I dogodi se da oni također povedoše druge, u znatnom broju, i krenuše ponovno na put svoj u divljinu.",
                "30": "I ja, Amaleki, imadoh brata, koji također pođe s njima; i ne znam od tada ništa o njima. I uskoro ću leći u grob svoj; a ove su ploče ispunjene. I ja okončavam govorenje svoje."
            }
        }
    },
    "w-of-m": {
        "meta": {
            "slug": "w-of-m",
            "name": "Riječi Mormonove",
            "chapterWord": "Poglavlje"
        },
        "chapters": {
            "1": {
                "1": "I sad ja, Mormon, spremam se predati zapis kojeg izrađivah u ruke sina svojega Moronija, gle, bijah svjedokom gotovo potpunog uništenja naroda svojega, Nefijaca.",
                "2": "I mnogo stotina godina nakon dolaska Kristova predajem ove zapise u ruke sina svojega; i čini mi se da će on biti svjedokom potpunog uništenja naroda mojega. No, udijelio Bog da ih on nadživi, kako bi zapisao ponešto o njima, i ponešto o Kristu, tako da im možda jednoga dana to može koristiti.",
                "3": "A sad, govorim ponešto o onomu što zapisah; jer nakon što bijah izradio sažetak s ploča Nefijevih do vladavine ovoga kralja Benjamina, o kojemu Amaleki govoraše, potražih među zapisima koji bijahu predani u ruke moje, i nađoh ove ploče, koje sadržavahu to kratko izvješće o prorocima, od Jakova do vladavine ovoga kralja Benjamina, a i mnoge od riječi Nefijevih.",
                "4": "I ono što je na tim pločama ugodno je meni, zbog proroštava o dolasku Kristovu; a oci moji znaju da mnoga od njih bijahu ispunjena; da, i ja također znadem da sve ono što se prorokovalo o nama do današnjega dana bijaše ispunjeno, a sve ono što se proteže dalje od ovoga dana mora se zasigurno dogoditi —",
                "5": "Stoga, ja izabrah to da bih završio zapis svoj s time; a preostali dio zapisa svojega preuzet ću s ploča Nefijevih; i ne mogu zapisati ni stoti dio onoga što se odnosi na narod moj.",
                "6": "No gle, uzet ću ove ploče, koje sadrže ta proroštva i objave, i spojiti ih s preostalim dijelom zapisa svojega, jer one su poizbor meni; i znadem da će biti poizbor braći mojoj.",
                "7": "I to činim za mudru svrhu; jer tako mi nešto šapuće, u skladu s djelovanjem Duha Gospodnjega koji je u meni. I evo, ja ne znam sve, no Gospod zna sve što će doći; stoga, on djeluje u meni da činim po volji njegovoj.",
                "8": "I moja je molitva Bogu za braću moju, da bi jednom ponovno došli do spoznaje o Bogu, da, o otkupljenju Kristovom; da mogu jednom ponovno biti očaravajući narod.",
                "9": "A sad ja, Mormon, krećem sa završavanjem zapisa svojega, koji preuzimam s ploča Nefijevih; i to činim prema znanju i razumijevanju koje mi Bog dade.",
                "10": "Dakle, dogodi se, nakon što Amaleki predade te ploče u ruke kralja Benjamina, on ih uze i stavi ih s drugim pločama koje sadržavahu zapise, koje kraljevi predavahu iz naraštaja u naraštaj do danā kralja Benjamina.",
                "11": "I oni bijahu predavani od kralja Benjamina, iz naraštaja u naraštaj, dok ne dopadoše u ruke moje. I ja, Mormon, molim se Bogu da budu sačuvani od sada ubuduće. I znadem da će biti sačuvani, jer su velike stvari zapisane u njima, iz kojih će narodu mojemu i braći njihovoj biti suđeno u velik i posljednji dan, u skladu s riječju Božjom koja je zapisana.",
                "12": "A sad, o ovom kralju Benjaminu — on imaše nekih sukoba među narodom svojim.",
                "13": "I dogodi se također da čete Lamanaca siđoše iz zemlje Nefijeve u boj protiv naroda njegova. No gle, kralj Benjamin skupi čete svoje, i ustade protiv njih; i suprotstavi im se snagom vlastite mišice svoje, mačem Labanovim.",
                "14": "I u snazi se Gospodnjoj oni sukobljavahu s neprijateljima svojim, sve dok ne pobiše mnoge tisuće Lamanaca. I dogodi se da se oni sukobljavahu s Lamancima sve dok ih ne protjeraše iz svih zemalja baštine svoje.",
                "15": "I dogodi se, nakon što se javiše lažni Kristi, i usta njihova bijahu zatvorena, a oni kažnjeni prema zločinima svojim;",
                "16": "I nakon što se javiše lažni proroci, i lažni propovjednici i učitelji među narodom, i svi oni bijahu kažnjeni prema zločinima svojim; i nakon što bijaše mnogo sukoba i mnogo odmetanja k Lamancima, gle, dogodi se da kralj Benjamin, uz pomoć svetih proroka koji bijahu među narodom njegovim —",
                "17": "Jer gle, kralj Benjamin bijaše svet čovjek, i on vladaše narodom svojim u pravednosti; a bijaše mnogo svetih ljudi u zemlji, i oni govorahu riječ Božju s moću i ovlašću; i upotrebljavahu mnogo oštrine zbog tvrdovratosti naroda —",
                "18": "Stoga, uz pomoć ovih, kralj Benjamin, trudeći se svom snagom tijela svojega i sposobnošću cijele duše svoje, kao i proroci, još jednom uspostavi mir u zemlji."
            }
        }
    },
    "mosiah": {
        "meta": {
            "slug": "mosiah",
            "name": "Knjiga Mosijina",
            "chapterWord": "Poglavlje"
        },
        "chapters": {
            "1": {
                "1": "I evo, ne bijaše više nikakva sukoba u cijeloj zemlji zarahemalskoj, među cijelim narodom što pripadaše kralju Benjaminu, tako da kralj Benjamin imaše trajan mir sav ostatak dana svojih.",
                "2": "I dogodi se da on imaše tri sina; i dade im imena Mosija, i Helorum, i Helaman. I on se pobrinu da budu podučeni cijelom jeziku otaca njegovih, da bi tako mogli postati ljudi razumni; te da bi mogli doznati o proroštvima što ih izrekoše usta otaca njihovih, koja im bijahu predana rukom Gospodnjom.",
                "3": "I on ih također podučavaše o zapisima što bijahu urezani na mjedenim pločama, govoreći: Sinovi moji, htio bih da se sjetite kako bismo, da ne bijaše ovih ploča što sadrže ove zapise i ove zapovijedi, morali trpjeti u neznanju, čak i u ovo sadašnje vrijeme, ne poznavajući otajstva Božja.",
                "4": "Jer ne bi bilo moguće da otac naš, Lehi, upamti sve ovo, kako bi podučio o tome djecu svoju, osim da ne bijaše pomoći ovih ploča; naime, jer bijaše podučen u jeziku Egipćana, zato on mogaše čitati ove ureze, i podučiti o njima djecu svoju, da tako i oni uzmognu podučiti o njima djecu svoju, i time ispuniti zapovijedi Božje sve do ovoga sadašnjeg vremena.",
                "5": "Kažem vam, sinovi moji, da ne bijaše ovih stvari, što bijahu čuvane i sačuvane rukom Božjom da bismo mogli čitati i razumjeti o otajstvima njegovim, te imati zapovijedi njegove uvijek pred očima našim, čak bi i oci naši propali u nevjeru, a mi bismo bili poput braće naše Lamanaca, koji ne znaju ništa o tome, ili ne vjeruju u to kad ih se poduči o tome, zbog predaja otaca njihovih, koje nisu ispravne.",
                "6": "O sinovi moji, htio bih da se sjetite kako su ove besjede istinite, a i da su ovi zapisi istiniti. I gle, također i ploče Nefijeve, koje sadrže zapise i besjede otaca naših od vremena kad oni napustiše Jeruzalem pa do sada, i one su istinite; i možemo znati o stvarnosti njihovoj jer ih imamo pred očima svojim.",
                "7": "I evo, sinovi moji, htio bih da se sjetite istraživati ih marljivo, tako da se možete okoristiti time; i htio bih da obdržavate zapovijedi Božje, tako da možete napredovati u zemlji u skladu s obećanjima koja Gospod dade ocima našim.",
                "8": "I mnogo više toga kralj Benjamin podučavaše sinove svoje, što nije zapisano u ovoj knjizi.",
                "9": "I dogodi se, nakon što kralj Benjamin okonča podučavati sinove svoje, on ostarje i vidje da mora veoma skoro poći putem svega zemaljskoga; zato on promisli kako je prikladno da podijeli kraljevstvo jednomu od sinova svojih.",
                "10": "Zato, on naredi da se Mosija dovede k njemu; a ovo su riječi koje mu on izreče, govoreći: Sine moj, htio bih da izdaš proglas diljem cijele zemlje ove među svim narodom ovim, to jest narodom Zarahemlinim, te narodom Mosijinim koji prebiva u zemlji, da se tako oni mogu sabrati; jer ću sutra proglasiti tom narodu svojemu vlastitim ustima svojim da si ti kralj i vladar nad narodom ovim, kojega nam Gospod Bog naš dade.",
                "11": "A povrh toga, nadjenut ću ovom narodu ime, da se po njemu može razlikovati od svih naroda koje Gospod Bog izvede iz zemlje jeruzalemske; a to činim jer oni bijahu narod marljiv u obdržavanju zapovijedi Gospodnjih.",
                "12": "I dajem im ime koje nikad neće biti izbrisano, osim da to bude zbog prijestupa.",
                "13": "Da, i povrh toga kažem ti, ako ovaj visoko povlašten narod Gospodnji upadne u prijestup, i postane opak i preljubnički narod, tad će ih Gospod izručiti, te će oni tako postati slabi poput braće svoje; i on ih neće više čuvati nenadmašivom i čudesnom moći svojom, kao što dosad čuvaše oce naše.",
                "14": "Jer kažem ti, da on ne pružaše ruku svoju čuvajući oce naše oni bi morali pasti u ruke Lamanaca, i postati žrtve mržnje njihove.",
                "15": "I dogodi se, nakon što kralj Benjamin okonča ove besjede sinu svojemu, on mu predade odgovornost gledom na sve poslove kraljevstva.",
                "16": "I povrh toga, on mu također predade odgovornost gledom na zapise što bijahu urezani na mjedenim pločama; i također na ploče Nefijeve, i također, na mač Labanov, te kuglu, to jest smjerokaz, što vođaše oce naše kroz divljinu, što je pripravi ruka Gospodnja da bi njome mogli biti vođeni, svatko prema obziru i maru što joj ih iskazivaše.",
                "17": "Zato, kad bijahu nevjerni, ne uspijevahu niti napredovahu na putovanju svojemu, već bijahu tjerani natrag, i prizivahu nezadovoljstvo Božje na sebe; i zato bijahu udareni glađu i teškim nevoljama, da ih potaknu da se sjećaju dužnosti svoje.",
                "18": "I evo, dogodi se da Mosija pođe i učini kako mu otac njegov bijaše zapovjedio, i on proglasi svemu narodu što bijaše u zemlji zarahemalskoj te se tako oni mogahu sabrati zajedno da uziđu do hrama kako bi čuli riječi koje će im otac njegov izgovoriti."
            },
            "2": {
                "1": "I dogodi se, nakon što Mosija učini kako mu otac njegov bijaše zapovjedio, i izda proglas diljem cijele zemlje, narod se sabiraše diljem cijele zemlje, tako da može uzići do hrama kako bi čuo riječi koje će mu kralj Benjamin izgovoriti.",
                "2": "A bijaše ih velik broj, i to toliko mnogo da ih ne izbrojahu; jer se umnožiše silno i postadoše brojni u zemlji.",
                "3": "I oni također uzeše od prvina stada svojih, da bi mogli prinijeti žrtvu i paljenice u skladu sa zakonom Mojsijevim;",
                "4": "A također i da bi mogli dati zahvale Gospodu Bogu svojemu, koji ih izvede iz zemlje jeruzalemske, i koji ih izbavi iz ruku neprijatelja njihovih, i postavi pravedne ljude da budu učitelji njihovi, a i pravedna čovjeka da bude kralj njihov, koji uspostavi mir u zemlji zarahemalskoj, i koji ih poduči da obdržavaju zapovijedi Božje, tako da se mogu radovati i biti ispunjeni ljubavlju prema Bogu i svim ljudima.",
                "5": "I dogodi se, kad uziđoše do hrama, oni razapeše šatore svoje naokolo, svaki čovjek prema obitelji svojoj, koja se sastojaše od žene njegove, i sinova njegovih, i kćeri njegovih, i njihovih sinova, i njihovih kćeri, od najstarijih do najmlađih, a svaka obitelj bijaše odijeljena jedna od druge.",
                "6": "I oni razapeše šatore svoje oko hrama, i svaki čovjek namjesti šator svoj s vratima njegovim prema hramu, da bi tako mogli ostati u šatorima svojim i čuti riječi koje će im kralj Benjamin izgovoriti;",
                "7": "Jer mnoštvo bijaše tako veliko da ih kralj Benjamin ne mogaše sve podučavati unutar zidina hrama, zato on naredi da se kula podigne, da bi tako narod njegov mogao čuti riječi koje će im on izgovoriti.",
                "8": "I dogodi se da on poče govoriti narodu svojemu s kule; i oni ne mogahu svi čuti riječi njegove zbog veličine mnoštva; zato on naredi da riječi što ih izgovori budu zapisane i poslane među one što ne bijahu unutar dosega glasa njegova, da bi i oni mogli primiti riječi njegove.",
                "9": "A ovo su riječi koje on izreče i naredi da budu zapisane, govoreći: Braćo moja, svi vi što se skupiste, vi što možete čuti riječi moje koje ću vam izgovoriti danas; jer vam ne zapovjedih da uziđete amo poigravati se riječima koje ću izgovoriti, već da me poslušate, i otvorite uši svoje tako da možete čuti, i srca svoja tako da možete razumjeti, i umove svoje tako da bi otajstva Božja mogla biti razotkrivena pogledu vašem.",
                "10": "Ne zapovjedih vam da uziđete amo kako biste me se ustrašili, ili da biste pomislili kako sam ja sâm po sebi više nego smrtan čovjek.",
                "11": "Naprotiv, ja sam poput vas, podložan svakovrsnim slabostima tijela i uma; ipak, izabra me narod ovaj i posveti otac moj, i dopusti mi ruka Gospodnja da budem vladar i kralj nad narodom ovim; i uzdrži me i očuva nenadmašiva moć njegova, da vam služim svom moću, umom i snagom koje mi Gospod udijeli.",
                "12": "Kažem vam, pošto mi bijaše dopušteno provesti dane svoje u službi vama, i to sve do ovog vremena, i ne tražah zlata ni srebra, niti ikakva bogatstva od vas;",
                "13": "Niti dopuštah da budete zatočeni po tamnicama, niti da činite jedni druge robovima, niti da ubijate, ili pljačkate, ili kradete, ili činite preljub; niti dopuštah da činite bilo kakvu opačinu, i podučavah vas da obdržavate zapovijedi Gospodnje u svemu što vam on zapovjedi —",
                "14": "Pa i ja se sâm trudih vlastitim rukama svojim da bih vam služio, i da ne budete opterećeni porezima, i da ništa ne dođe na vas što bijaše teško podnositi — a o svemu ovome što izgovorih vi ste sami svjedoci u ovaj dan.",
                "15": "Ipak, braćo moja, ne činjah sve ovo da bih se mogao hvastati, niti kazujem ovo da bih vas time optužio; već vam govorim ovo da biste znali kako mogu odgovarati čiste savjesti pred Bogom u ovaj dan.",
                "16": "Gle, kažem vam, zato što vam rekoh da provedoh dane svoje u službi vama, ne želim se hvastati, jer zapravo bijah u službi Bogu.",
                "17": "A gle, kazujem vam ovo da biste mogli naučiti mudrost; da biste mogli naučiti kako ste, kad ste u službi bližnjima svojim, zapravo u službi Bogu svojemu.",
                "18": "Gle, vi me nazvaste kraljem svojim; a ako li se ja, koga nazivate kraljem svojim, trudim služiti vama, onda zar se ne morate i vi truditi da služite jedni drugima?",
                "19": "A gle, također, ako ja, koga vi nazivate kraljem svojim, koji provede dane svoje u službi vama, a ipak bijaše u službi Bogu, zaslužujem bilo kakvu zahvalnost od vas, o koliko li biste vi trebali zahvaljivati nebeskom Kralju svojemu!",
                "20": "Kažem vam, braćo moja, kad biste iskazali svaku zahvalu i hvalu, koje cijela duša vaša ima moć posjedovati, onomu Bogu koji vas stvori, te vas uzdrži i očuva, i učini da se radujete, i udijeli da živite u miru jedni s drugima —",
                "21": "Kažem vam, kad biste služili njemu koji vas stvori od početka, i čuva vas iz dana u dan udjeljujući vam dah tako da možete živjeti i micati se i činiti po vlastitoj volji svojoj, i čak vas uzdržava iz jednog trena u drugi — kažem, kad biste služili njemu cijelom dušom svojom, ipak biste bili beskorisni sluge.",
                "22": "I gle, sve što on traži od vas jest da obdržavate zapovijedi njegove; i obećao vam je da ćete, budete li obdržavali zapovijedi njegove, napredovati u zemlji; i on nikada ne odstupa od onoga što je rekao; zato, budete li obdržavali zapovijedi njegove, on vas blagoslivlja i obasipa napretkom.",
                "23": "I evo, za početak, on vas stvori i udijeli vam živote vaše, za koje ste mu dužnici.",
                "24": "A drugo, on traži da činite kako vam zapovjedi; zbog čega vas, ako to činite, on odmah blagoslivlja; i stoga vam je naplatio. I još uvijek ste mu dužnici, i jeste i bit ćete u vijeke vjekova; stoga, čime se imate hvastati?",
                "25": "I sad pitam, možete li reći išta u svoju obranu? Odgovaram vam: Ne. Ne možete reći niti da ste koliko i prah zemaljski; ipak, bijaste stvoreni od praha zemaljskoga; no gle, on pripada onomu koji vas stvori.",
                "26": "A ja, niti ja, koga nazivate kraljem svojim, nisam ništa bolji nego što ste vi sami; jer ja sam također od praha. I vidite da sam star, i da ću uskoro prepustiti ovo smrtno tijelo majci njegovoj zemlji.",
                "27": "Zato, kao što vam rekoh da sam služio vama, hodeći čiste savjesti pred Bogom, isto tako ja sada naredih da se skupite zajedno, tako da bih mogao biti proglašen bez krivnje, i tako da krv vaša ne bi pala na me, kad stanem da mi Bog sudi za ono što mi zapovjedi gledom na vas.",
                "28": "Kažem vam, naredih da se skupite zajedno kako bih mogao oprati haljine svoje od krvi vaše, u ovo vrijeme kada ću uskoro sići u grob svoj, tako da bih mogao sići u miru, te da bi se besmrtni duh moj mogao pridružiti višnjim zborovima u pjevanju hvalā pravednomu Bogu.",
                "29": "A povrh toga, kažem vam kako naredih da se skupite zajedno, kako bih vam mogao proglasiti da ne mogu više biti učitelj vaš ni kralj vaš;",
                "30": "Jer čak i ovog trena čitavo tijelo moje drhti silno dok vam pokušavam govoriti; no Gospod me Bog podržava, i on mi dopusti da vam govorim, i zapovjedi mi da vam proglasim u ovaj dan da je sin moj Mosija kralj i vladar nad vama.",
                "31": "A sad, braćo moja, htio bih da činite kako ste dosad činili. Kao što obdržavaste zapovijedi moje, a također i zapovijedi oca mojega, i napredovaste, i bijaste sačuvani od pada u ruke neprijatelja vaših, isto tako, budete li obdržavali zapovijedi sina mojega, to jest zapovijedi Božje koje će vam biti predane po njemu, napredovat ćete u zemlji, a neprijatelji vaši neće imati moći nad vama.",
                "32": "Ali, o narode moj, pazite da ne nastanu sukobi među vama, a vi odaberete pokoravati se zlomu duhu, o kojemu govoraše otac moj Mosija.",
                "33": "Jer gle, jao je izrečeno onomu koji odabere pokoravati se tomu duhu; jer ako netko odabere pokoravati mu se, te ostane i umre u grijesima svojim, taj pije prokletstvo duši svojoj; jer prima za svoju plaću vječnu kaznu, pošto prekrši zakon Božji protivno spoznaji svojoj.",
                "34": "Kažem vam da nema nikoga među vama, osim dječice vaše koja ne bijahu podučena o svemu tomu, tko ne zna da ste vječni dužnici nebeskomu Ocu vašemu, da mu uzvratite sve što imate i što jeste; i također, tko ne bijaše podučen o zapisima koji sadrže proroštva što ih izrekoše sveti proroci sve do vremena kad otac naš Lehi napusti Jeruzalem.",
                "35": "I također o svemu što izrekoše oci naši do sada. A gle, k tomu, oni govorahu ono što im Gospod zapovjedi; zato su oni pravedni i istiniti.",
                "36": "I evo kažem vam, braćo moja, nakon što spoznaste i bijaste podučeni o svemu tomu, prestupite li i pođete li protivno onomu što bijaše rečeno, te se povučete od Duha Gospodnjega, tako da on ne može imati mjesta u vama da vas vodi stazama mudrosti te uzmognete biti blagoslivljani, i obasuti napretkom, i očuvani —",
                "37": "Kažem vam da onaj koji čini tako, taj izlazi u otvorenu pobunu protiv Boga; zato on odabire pokoravati se zlomu duhu, i postaje neprijatelj svoj pravednosti; zato Gospod nema mjesta u njemu, jer on ne prebiva u nesvetim hramovima.",
                "38": "Zato, ako se taj čovjek ne pokaje, te ostane li i umre kao neprijatelj Bogu, zahtjevi božanske pravde bude besmrtnu dušu njegovu do živa osjećaja o vlastitoj krivnji njegovoj, što ga tjera da ustukne iz nazočnosti Gospodnje, i ispunja grudi njegove krivnjom, i boli, i patnjom, a to je poput neugasiva ognja, čiji se plamen uzdiže u vijeke vjekova.",
                "39": "I evo, kažem vam da milosrđe nema pravo na toga čovjeka; zato je konačni usud njegov podnositi beskrajnu muku.",
                "40": "O svi vi starci, a i vi mladići, i vi dječice koja možete razumjeti riječi moje, jer vam govorah jasno tako da biste mogli razumjeti, molim se da probudite spomen na užasno stanje onih koji upadoše u prijestup.",
                "41": "A povrh toga, želio bih da razmislite o blagoslovljenom i sretnom stanju onih što obdržavaju zapovijedi Božje. Jer gle, oni su blagoslovljeni u svemu, i vremenitomu i duhovnomu; a izdrže li vjerni do svršetka, primljeni su u nebo, te tako mogu prebivati s Bogom u stanju beskrajne sreće. O sjetite se, sjetite se da je ovo istina; jer Gospod Bog reče to."
            },
            "3": {
                "1": "I opet, braćo moja, htio bih privući pozornost vašu, jer vam imam nešto više reći; jer gle, imam vam nešto kazati o onomu što će doći.",
                "2": "A ono što ću vam kazati otkri mi anđeo od Boga. I on mi reče: Probudi se; i ja se probudih, i gle, on stajaše preda mnom.",
                "3": "I on mi reče: Probudi se i čuj riječi koje ću ti kazati; jer gle, dođoh ti navijestiti blagovijest velike radosti.",
                "4": "Jer Gospod je čuo molitve tvoje i prosudio o pravednosti tvojoj, i on posla mene da ti navijestim da se možeš radovati; te da možeš navijestiti narodu svojemu, tako da i oni mogu biti ispunjeni radošću.",
                "5": "Jer gle, vrijeme dolazi, i nije veoma daleko, kad će s moću Gospod Svemogući koji kraljuje, koji bijaše i jest od sve vječnosti do sve vječnosti, sići s neba među djecu ljudsku, i prebivat će u glinenom šatoru, i poći će među ljude čineći moćna čudesa kao iscjeljivanje bolesnih, uskrisivanje mrtvih, uzrokovanje da hromi prohodaju, slijepi zadobiju vid, a gluhi čuju, te liječenje svakovrsnih oboljenja.",
                "6": "I on će istjerivati đavle, to jest zle duhove što borave u srcima djece ljudske.",
                "7": "I gle, trpjet će iskušenja i bol tjelesnu, glad, žeđ i umor, i to više no što čovjek može otrpjeti, a da ne umre; jer gle, krv kaplje iz svake pore, toliko će velika biti patnja njegova zbog opačine i odvratnostī naroda njegova.",
                "8": "A zvat će se Isus Krist, Sin Božji, Otac neba i zemlje, Stvoritelj svega od početka; a majka njegova zvat će se Marija.",
                "9": "I gle, on dolazi k svojima, da bi spasenje moglo doći djeci ljudskoj, i to vjerom u ime njegovo; i čak nakon svega toga oni će ga smatrati čovjekom, i reći da ima đavla, i bičevat će ga, i razapet će ga.",
                "10": "A on će uskrsnuti treći dan od mrtvih; i gle, on ustaje suditi svijetu; i gle, sve je to učinjeno kako bi pravedan sud mogao doći na djecu ljudsku.",
                "11": "Jer gle, a također i krv njegova pomiruje za grijehe onih koji padoše prijestupom Adamovim, koji umriješe ne upoznavši volju Božju o sebi, ili koji ne znajući zgriješiše.",
                "12": "No jao, jao onomu koji zna da se buni protiv Boga! Jer spasenje ne dolazi nikome takvom doli pokajanjem i vjerom u Gospodina Isusa Krista.",
                "13": "A Gospod Bog posla svete proroke svoje među svu djecu ljudsku, da navijeste ovo svakomu plemenu, narodu, i jeziku, da po tome svatko tko povjeruje da će Krist doći može primiti otpust grijeha svojih, i radovati se silno velikom radošću, i to kao da on već dođe među njih.",
                "14": "Ipak, Gospod Bog vidje da narod njegov bijaše tvrdovrat narod, i on im propisa zakon, i to zakon Mojsijev.",
                "15": "I mnoge znakove, i čudesa, i prauzore, i likove pokaza on njima, gledom na dolazak svoj; i također im sveti proroci govorahu o dolasku njegovu; a ipak, oni otvrdnuše srca svoja, i ne razumješe da zakon Mojsijev ne vrijedi ništa, osim da to bude kroz pomirenje krvi njegove.",
                "16": "A štoviše, kad bi bilo moguće da mala djeca mogu griješiti, ona ne bi mogla biti spašena; no kažem vam, ona su blagoslovljena; jer gle, kao što u Adamu, ili po naravi, ona padaju, isto tako krv Kristova pomiruje za grijehe njihove.",
                "17": "I povrh toga, kažem vam da neće biti nikakvo drugo ime dano, niti bilo koji drugi put ili sredstvo po kojem spasenje može doći djeci ljudskoj, jedino kroz ime Krista, Gospodina Svemogućega, i u njemu.",
                "18": "Jer gle, on sudi i sud je njegov pravičan; a ne propada djetešce koje umre u ranom djetinjstvu svojemu; već ljudi piju prokletstvo dušama svojim, osim ako se ne ponize i ne postanu poput male djece, i ne povjeruju da spasenje bijaše, i jest, i bit će kroz pomirbenu krv Krista, Gospodina Svemogućega, i u njoj.",
                "19": "Jer naravan je čovjek neprijatelj Bogu, i bijaše od pada Adamova, i bit će u vijeke vjekova, osim ako se ne prepusti poticajima Svetoga Duha, i odloži naravnoga čovjeka te postane svetac kroz pomirenje Krista Gospodina, i postane poput djeteta, pokoran, krotak, ponizan, strpljiv, pun ljubavi, voljan podložiti se svemu što Gospod smatra prikladnim da mu nanese, i to kao što se dijete podlaže ocu svojemu.",
                "20": "I povrh toga, kažem vam da će vrijeme doći kada će se spoznaja o Spasitelju proširiti među svakim narodom, plemenom, jezikom i pukom.",
                "21": "I gle, kad to vrijeme dođe, nitko neće biti proglašen bez krivnje pred Bogom, osim male djece, već jedino kroz pokajanje i vjeru u ime Gospoda Boga Svemogućega.",
                "22": "A štoviše, ni u tom trenutku, kada budeš podučavao narod svoj o onom što ti Gospod Bog tvoj zapovjedi, čak se ni tad nitko više ne smatra bez krivnje u očima Božjim, već jedino prema riječima koje ti izrekoh.",
                "23": "I evo, izrekoh riječi koje mi Gospod Bog zapovjedi.",
                "24": "I ovako govori Gospod: One će stajati kao sjajno svjedočanstvo protiv ovoga naroda u sudnji dan; dakle bit će im suđeno, svakomu čovjeku prema djelima njegovim, bila ona dobra, ili bila ona zla.",
                "25": "I budu li zla, oni su izručeni užasnomu pogledu na svoju vlastitu krivnju i odvratnosti, što ih tjera da ustuknu iz nazočnosti Gospodnje u stanje bijede i beskrajne muke, odakle se ne mogu više vratiti; zato oni ispiše prokletstvo vlastitim dušama svojim.",
                "26": "Zato, oni ispiše iz pehara gnjeva Božjega, što im pravda ne mogaše ništa više zanijekati, nego što mogaše zanijekati da će Adam pasti zbog toga što blagova od zabranjenog ploda; zato milosrđe ne može više nikad imati pravo na njih.",
                "27": "A muka je njihova poput jezera ognjena i sumporna, čiji je plamen neugasiv, i čiji se dim uzdiže u vijeke vjekova. Tako mi Gospod zapovjedi. Amen."
            },
            "4": {
                "1": "I tad se dogodi, nakon što kralj Benjamin okonča govoriti riječi koje mu iznese anđeo Gospodnji, on svrnu pogled svoj unaokolo prema mnoštvu, i gle, oni bijahu popadali na zemlju, jer strah Gospodnji bijaše došao na njih.",
                "2": "I oni promotriše sebe u tjelesnom stanju svojem, i to manjem od praha zemaljskoga. I svi zavapiše glasno jednim glasom, govoreći: O iskaži milosrđe, i primijeni pomirbenu krv Kristovu tako da možemo primiti oprost grijeha svojih, i da srca naša mogu biti očišćena; jer vjerujemo u Isusa Krista, Sina Božjega, koji stvori nebo i zemlju, i sve drugo; koji će sići među djecu ljudsku.",
                "3": "I dogodi se, nakon što oni izgovoriše te riječi Duh Gospodnji siđe na njih, i oni bijahu ispunjeni radošću, primivši otpust grijeha svojih, i imajući mir savjesti zbog silne vjere što je imahu u Isusa Krista koji će doći, prema riječima koje im kralj Benjamin bijaše izgovorio.",
                "4": "I kralj Benjamin ponovno otvori usta svoja i poče im se obraćati, govoreći: Prijatelji moji i braćo moja, rode moj i narode moj, htio bih opet svratiti pozornost vašu, da možete čuti i razumjeti ostatak riječi mojih koje ću vam izgovoriti.",
                "5": "Jer gle, ako vas spoznaja o dobroti Božjoj ovaj put probudi tako da osjećate ništavnost svoju, i bezvrijedno i palo stanje svoje —",
                "6": "Kažem vam, ako dođoste do spoznaje o dobroti Božjoj, i nenadmašivoj moći njegovoj, i mudrosti njegovoj, i strpljivosti njegovoj, i dugotrpnosti njegovoj prema djeci ljudskoj; i također o pomirenju što bijaše pripravljeno od postanka svijeta, tako da po njemu spasenje može doći onomu koji stavi uzdanje svoje u Gospoda, i bude marljiv u obdržavanju zapovijedi njegovih, i nastavi u vjeri sve do svršetka života svojega, mislim na život smrtnoga tijela —",
                "7": "Kažem da je to čovjek koji prima spasenje, kroz pomirenje što bijaše pripravljeno od postanka svijeta za sav ljudski rod, koji ikad bijaše od pada Adamova, ili koji jest, ili koji će ikad biti, sve do svršetka svijeta.",
                "8": "I ovo je sredstvo po kojem spasenje dolazi. I nema nikakvog drugog spasenja doli ovoga o kojem bijaše govoreno; a nema ni drugih uvjeta pod kojima čovjek može biti spašen, osim uvjeta koje vam kazah.",
                "9": "Vjerujte u Boga; vjerujte da on jest, i da stvori sve i na nebu i na zemlji; vjerujte da on ima svu mudrost, i svu moć, i na nebu i na zemlji; vjerujte da čovjek ne shvaća sve ono što Gospod može shvatiti.",
                "10": "I opet, vjerujte da se morate pokajati za grijehe svoje i odbaciti ih, i poniziti se pred Bogom, i zatražiti u iskrenosti srca da vam on oprosti; a sad, vjerujete li svemu tome, gledajte da to i činite.",
                "11": "I opet, kažem vam kao što rekoh ranije, ako dođoste do spoznaje o slavi Božjoj, to jest ako spoznaste dobrotu njegovu i okusiste ljubav njegovu, i primiste otpust grijeha svojih, što uzrokuje tako silno veliku radost u dušama vašim, isto tako htio bih da se sjećate i uvijek zadržite u sjećanju veličinu Božju i vlastitu ništavnost svoju, te dobrotu njegovu i dugotrpnost prema vama, nedostojnim stvorenjima, i ponizite se sve do dubina poniznosti, prizivajući ime Gospodnje danomice, i stojeći postojano u vjeri u ono što će doći, što izgovoriše usta anđelova.",
                "12": "I gle, kažem vam, budete li činili to uvijek ćete se radovati, i biti ispunjeni ljubavlju Božjom, i uvijek ćete sačuvati otpust grijeha svojih; i rast ćete u spoznaji o slavi onoga koji vas stvori, to jest u spoznaji o onome što je pravedno i istinito.",
                "13": "I nećete imati želju povrijediti jedan drugoga, nego živjeti miroljubivo, te pružati svakomu čovjeku prema onome što mu pripada.",
                "14": "I nećete dopuštati da djeca vaša budu gladna, ili gola; niti ćete dopuštati da krše zakone Božje, i bore se i svađaju međusobno, te služe đavlu koji je gospodar grijeha, to jest koji je zao duh o kojemu govorahu oci naši, jer on je neprijatelj sve pravednosti.",
                "15": "Već ćete ih podučavati da hode putovima istine i razboritosti; podučavat ćete ih da ljube jedni druge i služe jedni drugima.",
                "16": "A i vi sami pomoći ćete onima koji trebaju pomoć vašu; podijelit ćete od imetka svojega onomu koji je potrebit; i nećete dopuštati da vam prosjak upravlja molbu svoju uzalud, niti ga otjerati da umre.",
                "17": "Možda ćeš reći: Čovjek je sam doveo na sebe bijedu svoju; zato ću zadržati ruku svoju i neću mu dati od hrane svoje, niti mu udijeliti od imetka svojega da ne trpi, jer kazne su njegove pravične —",
                "18": "No kažem ti, o čovječe, tko god učini to taj ima velikog razloga pokajati se, i osim ako se ne pokaje za ono što učini, on propada zauvijek i nema udjela u kraljevstvu Božjem.",
                "19": "Jer gle, nismo li svi prosjaci? Ne ovisimo li svi o istomu Biću, i to Bogu, za sav imetak što ga imamo, i za hranu i odjeću, i za zlato, i za srebro, i za sve bogatstvo svake vrste što ga imamo?",
                "20": "A gle, čak i ovoga trena vi prizivate ime njegovo i prosite otpust grijeha svojih. A dopusti li on da prosite uzalud? Ne; on izli Duh svoj na vas, i učini da srca vaša budu ispunjena radošću, i učini da usta vaša zanijeme te se ne mogaste izraziti, toliko silno velika bijaše radost vaša.",
                "21": "A sad, ako vam Bog, koji vas stvori, o kome ste ovisni za živote svoje i za sve što imate i jeste, udjeljuje što god zaištete u vjeri, a ispravno je, vjerujući da ćete primiti, o dakle, koliko li vi morate udjeljivati jedan drugome od imetka što ga imate.",
                "22": "A budete li sudili čovjeku koji vam, da ne umre, upravlja molbu svoju zbog imetka vašega, i osudite li ga, koliko li će pravičnija biti osuda vaša zbog uskraćivanja imetka vašega, koji ne pripada vama već Bogu, kojemu i život vaš pripada; a eto, vi ne upravljate nikakvu molbu, niti se kajete za ono što učiniste.",
                "23": "Kažem vam, jao takvom čovjeku, jer će imetak njegov propasti s njime; i evo, govorim ovo onima koji su bogati gledom na stvari ovoga svijeta.",
                "24": "I opet, govorim siromašnima, vama koji nemate, a ipak imate dovoljno da preživite iz dana u dan; mislim na sve vas koji uskraćujete prosjaku jer nemate; htio bih da reknete u srcima svojim: Ne dajem, jer nemam, ali kad bih imao, dao bih.",
                "25": "I evo, reknete li to u srcima svojim, ostajete bez krivnje, u protivnom ste osuđeni, a osuda je vaša pravična jer se lakomite za onim što ne primiste.",
                "26": "I evo, radi ovoga što vam izrekoh — to jest, radi očuvanja otpusta grijeha vaših iz dana u dan, tako da možete hoditi bez krivnje pred Bogom — htio bih da udjeljujete od imetka svojega siromašnima, svatko u skladu s onim što ima, to jest da hranite gladne, odijevate gole, posjećujete bolesnike i pružate im olakšanje, i duhovno i vremenito, u skladu sa željama njihovim.",
                "27": "A gledajte da sve ovo bude učinjeno s mudrošću i redom; jer nije nužno da čovjek trči brže nego što ima snage. I opet, neophodno je da bude marljiv, da bi tako mogao osvojiti nagradu; zato sve mora biti učinjeno s redom.",
                "28": "I htio bih da se sjetite, tko god među vama uzajmi od bližnjega svoga mora vratiti ono što uzajmi, kako se već dogovori, u protivnom ćeš počiniti grijeh; a možda ćeš uzrokovati da i tvoj bližnji počini grijeh.",
                "29": "I naposljetku, ne mogu vam kazati sve načine na koje možete počiniti grijeh; jer postoje različiti putovi i načini, i to tako mnogi da ih ne mogu izbrojiti.",
                "30": "No ovoliko vam mogu kazati, ne budete li pazili na sebe, i na misli svoje, i na riječi svoje, i na djela svoja, i ne budete li poštivali zapovijedi Božje, i nastavili u vjeri u ono što čuste o dolasku Gospoda našega, sve do svršetka života svojih, morate propasti. A sad, o čovječe, sjeti se i propasti nemoj."
            },
            "5": {
                "1": "I tad se dogodi, nakon što kralj Benjamin tako govoraše narodu svojemu, on odasla među njih, želeći doznati od naroda svojega vjeruje li riječima koje im bijaše izgovorio.",
                "2": "I oni svi povikaše uglas, govoreći: Da, vjerujemo svim riječima koje nam ti izgovori; i također, znademo o sigurnosti i istinitosti njihovoj zbog Duha Gospoda Svemogućega, koji izvede snažnu promjenu u nama, odnosno u srcima našim, te nemamo više sklonosti činiti zlo, već činiti dobro neprestance.",
                "3": "A i mi sami, po beskonačnoj dobroti Božjoj i očitovanjima Duha njegova, imamo velika saznanja o onome što će doći; i kad bi bilo prikladno, mogli bismo prorokovati o svemu.",
                "4": "A vjera što je imasmo gledom na ono što nam kralj naš izreče, ona je ta koja nas privede k toj velikoj spoznaji, zbog koje se radujemo tako silno velikom radošću.",
                "5": "I voljni smo ući u savez s Bogom našim da činimo volju njegovu, i da ćemo biti poslušni zapovijedima njegovim u svemu što će nam on zapovjediti, kroz sav ostatak dana naših, da ne bismo navukli na sebe beskrajnu muku, kao što reče anđeo, da ne bismo pili iz pehara gnjeva Božjega.",
                "6": "I evo, to su riječi što ih kralj Benjamin željaše od njih; i zato im reče: Vi izrekoste riječi koje ja željah; a savez što ga sklopiste pravedan je savez.",
                "7": "I evo, zbog saveza što ga sklopiste bit ćete nazvani djecom Kristovom, sinovima njegovim i kćerima njegovim; jer gle, danas vas on duhovno rodi; jer kažete da su srca vaša izmijenjena vjerom u ime njegovo; stoga, rođeni ste od njega i postadoste sinovi njegovi i kćeri njegove.",
                "8": "I pod tom ste glavom oslobođeni, i nema druge glave po kojoj možete biti oslobođeni. Nema drugog imena danog po kojemu spasenje dolazi; zato, htio bih da preuzmete na sebe ime Kristovo, svi vi koji uđoste u savez s Bogom da ćete biti poslušni do svršetka života svojega.",
                "9": "I dogodit će se, tko god učini to naći će se zdesna Bogu, jer će znati ime kojim se naziva; jer će se nazivati imenom Kristovim.",
                "10": "I evo dogodit će se, tko god ne preuzme na sebe ime Kristovo mora biti nazvan nekim drugim imenom; zato se nalazi slijeva Bogu.",
                "11": "I također, htio bih da se sjetite da je to ime za koje vam rekoh da ću vam ga dati što nikad neće biti izbrisano, osim da to bude zbog prijestupa; zato pripazite da ne prestupite, da ime ne bi bilo izbrisano iz srdaca vaših.",
                "12": "Kažem vam, htio bih da se sjetite zadržati ime uvijek zapisano u srcima svojim, tako da se ne nađete slijeva Bogu, već da čujete i prepoznate glas kojim ćete biti nazvani, a također i ime kojim će vas on nazvati.",
                "13": "Jer kako čovjek može poznavati gospodara kojemu nije služio, i koji mu je stran, i koji je daleko od misli i nakana srca njegova?",
                "14": "I opet, uzima li čovjek magarca što pripada susjedu njegovu i zadržava li ga? Kažem vam: Ne; on čak neće dopustiti da se hrani među stadima njegovim, već će ga otjerati i izbaciti van. Kažem vam da će upravo tako biti među vama, ne budete li znali ime kojim ste nazvani.",
                "15": "Zato, htio bih da budete postojani i nepokolebljivi, uvijek obilujući dobrim djelima, da vas Krist, Gospod Bog Svemogući, može zapečatiti kao svoje, da možete biti dovedeni u nebo, da biste mogli imati vječno spasenje i vječni život, po mudrosti, i moći, i pravdi, i milosrđu onoga koji stvori sve, na nebu i na zemlji, koji je Bog nad svime. Amen."
            },
            "6": {
                "1": "I sad, kralj Benjamin mišljaše da je prikladno, nakon što bijaše dovršio govoriti narodu, da uzme imena svih onih što uđoše u savez s Bogom da će obdržavati zapovijedi njegove.",
                "2": "I dogodi se da ne bijaše ni jedne duše, osim malene djece, koja ne bijaše ušla u savez i preuzela na sebe ime Kristovo.",
                "3": "I opet se dogodi, kad kralj Benjamin okonča sve to, i posveti sina svojega Mosiju da bude vladar i kralj nad narodom njegovim, i preda mu sve upute gledom na kraljevstvo, i također postavi svećenike da podučavaju narod, da bi tako oni mogli čuti i upoznati zapovijedi Božje, i potaknu ga da se sjeti prisege koju položi, on otpusti mnoštvo, i oni se vrate, svatko prema obitelji svojoj, u dom svoj.",
                "4": "I Mosija poče vladati umjesto oca svojega. I on poče vladati u tridesetoj godini dobi svoje, što tvori ukupno oko četiri stotine i sedamdeset šest godina od vremena kada Lehi napusti Jeruzalem.",
                "5": "A kralj Benjamin poživje tri godine i umrije.",
                "6": "I dogodi se da kralj Mosija hodaše putovima Gospodnjim, i poštivaše sudove njegove i propise njegove, i obdržavaše zapovijedi njegove u svemu što mu god on zapovjedi.",
                "7": "I kralj Mosija naredi narodu svojemu da obrađuje zemlju. A i on sam obrađivaše zemlju, da time ne bi postao teret narodu svojemu, da bi mogao činiti u skladu s onim što otac njegov činjaše u svemu. I ne bijaše nikakva sukoba među cijelim narodom njegovim u razdoblju od tri godine."
            },
            "7": {
                "1": "I tad se dogodi, nakon što kralj Mosija imaše trajan mir u razdoblju od tri godine, on poželje doznati o narodu koji uziđe prebivati u zemlji Lehi-Nefi, to jest u gradu Lehi-Nefi; jer narod njegov ne dobi vijesti od njih od vremena kada oni napustiše zemlju zarahemalsku; zato ga oni zamarahu dodijavanjem svojim.",
                "2": "I dogodi se, kralj Mosija dopusti da šesnaestorica snažnih muškaraca njihovih uziđe u zemlju Lehi-Nefi, kako bi se raspitali o braći svojoj.",
                "3": "I dogodi se da sutradan oni stadoše uzlaziti, a s njima bijaše neki Amon, koji bijaše snažan i moćan čovjek, i potomak Zarahemle; a on bijaše i vođa njihov.",
                "4": "I evo, oni ne poznavahu smjer kojim bi morali putovati kroz divljinu da bi uzišli u zemlju Lehi-Nefi; zato oni lutahu mnoge dane divljinom, punih četrdeset dana oni lutahu divljinom.",
                "5": "A nakon što već bijahu lutali četrdeset dana dođoše do brijega, koji je sjeverno od zemlje Šilom, i ondje razapeše šatore svoje.",
                "6": "I Amon povede trojicu od braće svoje, a imena njihova bijahu Amaleki, Helem i Hem, i oni siđoše u zemlju Nefijevu.",
                "7": "I gle, oni susretoše kralja naroda koji bijaše u zemlji Nefijevoj i u zemlji Šilom; i straža ih kraljeva opkoli, i uhvati, i sveže, i zatvori u tamnicu.",
                "8": "I dogodi se, nakon što bijahu u tamnici dva dana, bijahu ponovno dovedeni pred kralja, i uze njihove bijahu odriješene; i oni stajahu pred kraljem, i bijaše im dopušteno, ili zapravo zapovjeđeno, da odgovaraju na pitanja koja će im on postaviti.",
                "9": "I on im reče: Gle, ja sam Limhi, sin Noe, koji bijaše sin Zenifov, a on uziđe iz zemlje zarahemalske da bi baštinio ovu zemlju, koja bijaše zemlja otaca njihovih, i on bijaše postavljen za kralja glasom naroda.",
                "10": "A sad želim znati razlog zbog kojeg bijaste tako odvažni približiti se zidinama gradskim, dok ja sâm bijah sa stražom svojom izvan vrata gradskih?",
                "11": "I evo, iz ovog razloga dopustih da budete pošteđeni, kako bih vam mogao postaviti ovo pitanje, inače bih naredio da vas straža moja usmrti. Dopušteno vam je govoriti.",
                "12": "I evo, kad Amon vidje da mu je dopušteno govoriti, on istupi naprijed i pokloni se pred kraljem; i ustajući ponovno reče: O kralju, veoma sam zahvalan pred Bogom danas što sam još živ, i što mi je dopušteno govoriti; i nastojat ću govoriti s odvažnošću;",
                "13": "Jer siguran sam, da me upoznaste, ne biste dopustili da nosim ove uze. Jer ja sam Amon, i potomak sam Zarahemle, i uziđoh iz zemlje zarahemalske raspitati se o braći našoj koju Zenif izvede iz te zemlje.",
                "14": "I evo, dogodi se, nakon što Limhi ču riječi Amonove, on bijaše silno radostan, te reče: Sad znadem zasigurno da su braća moja koja bijahu u zemlji zarahemalskoj još živa. I evo, radovat ću se; a sutradan ću narediti da se i narod moj raduje.",
                "15": "Jer gle, u ropstvu smo Lamanaca, i oporezovani smo porezom kojeg je teško podnositi. A sad gle, braća će nas naša izbaviti iz ropstva našega, to jest iz ruku Lamanaca, i bit ćemo njihovi robovi; jer je bolje da budemo robovi Nefijcima, negoli da plaćamo danak kralju Lamanaca.",
                "16": "I tad kralj Limhi zapovjedi straži svojoj da više ne veže Amona ni braću njegovu, već im naredi da pođu do brijega koji bijaše sjeverno od Šiloma, i dovedu braću njihovu u grad, da bi se tako mogli najesti i napiti, i otpočinuti od naporā putovanja svojega; jer oni pretrpješe mnogo toga; pretrpješe glad, žeđ i umor.",
                "17": "I evo, dogodi se sutradan da kralj Limhi posla proglas među sav narod svoj, da bi se tako oni mogli sabrati zajedno kod hrama, kako bi čuli riječi koje će im on izgovoriti.",
                "18": "I dogodi se, nakon što se oni sabraše zajedno, on im prozbori na ovaj način, govoreći: O vi, narode moj, uzdignite glave svoje i utješite se; jer gle, vrijeme je nadomak, to jest nije daleko, kada nećemo više biti podložni neprijateljima našim, unatoč mnogim borbama našim što bijahu uzaludne; ipak, uzdam se da ostaje jedna uspješna borba koju ćemo povesti.",
                "19": "Zato uzdignite glave svoje i radujte se, i stavite uzdanje svoje u Boga, u onoga Boga koji bijaše Bog Abrahamov, i Izakov, i Jakovljev, i također onoga Boga koji izvede djecu Izraelovu iz zemlje Egipta, i učini da hode kroz Crveno more po suhu tlu, i nahrani ih manom da ne izginu u divljini; i mnogo više toga učini on za njih.",
                "20": "I opet, taj isti Bog izvede oce naše iz zemlje jeruzalemske, i on uzdrža i očuva narod svoj sve do sada; i gle, zbog bezakonjā i odvratnosti naših uvede nas u ropstvo.",
                "21": "A vi ste svi svjedoci danas kako Zenif, koji bijaše postavljen za kralja nad narodom ovim, a jer bijaše prerevan baštiniti zemlju otaca svojih, zato bijaše obmanut lukavošću i prepredenošću kralja Lamana, koji sklopi ugovor s kraljem Zenifom i prepusti u ruke njegove posjed nad dijelom zemlje, to jest grad Lehi-Nefi i grad Šilom; te zemlju unaokolo —",
                "22": "A sve to on učini s jednom namjerom, da dovede ovaj narod u podložnost ili u ropstvo. I gle, mi sad plaćamo danak kralju Lamanaca, u iznosu od polovine žita našega, i ječma našega, čak i svih žitarica naših svake vrste, te polovine prirasta sitnoga i krupnoga blaga našega; i štoviše, polovinu od svega što imamo ili posjedujemo kralj Lamanaca zahtijeva od nas, ili živote naše.",
                "23": "I evo, nije li ovo teško podnositi? I nije li ova nevolja naša velika? Evo gle, koliko li velik razlog imamo tugovati.",
                "24": "Da, kažem vam, veliki su razlozi koje imamo za tugovanje; jer gle, koliki li od braće naše bijahu pobijeni, a krv njihova bijaše prolivena uzalud, i sve zbog bezakonja.",
                "25": "Naime, da ovaj narod ne upade u prijestup, Gospod ne bi dopustio da se to veliko zlo obori na njih. No gle, oni ne htjedoše poslušati riječi njegove, već nastadoše sukobi među njima, i to toliki da oni prolijevahu krv međusobno.",
                "26": "I proroka Gospodnjega oni pogubiše; da, izabrana čovjeka Božjega, koji im kazivaše o opačini i odvratnostima njihovim, te prorokovaše o mnogo toga što će doći, da, čak i o dolasku Kristovu.",
                "27": "I zato što im on reče da je Krist Bog, Otac svega, i reče da će on uzeti na sebe obličje ljudsko, a to će biti obličje po kojemu čovjek bijaše stvoren u početku; ili drugim riječima, on reče da čovjek bijaše stvoren na sliku Božju, i da će Bog sići među djecu ljudsku, i uzeti na sebe tijelo i krv, i ići licem zemaljskim —",
                "28": "I evo, zato što on reče to, oni ga usmrtiše; i mnogo više toga oni učiniše što navuče gnjev Božji na njih. Zato, tko se čudi da su u ropstvu, i da su udarani teškim nevoljama?",
                "29": "Jer gle, Gospod reče: Neću pomagati narodu svojemu u dan prijestupa njihova; već ću zapriječiti putove njihove da ne napreduju; a čini njihovi bit će poput kamena spoticanja pred njima.",
                "30": "I opet, on kaže: Bude li narod moj sijao prljavštinu, žet će pljevu toga u vihoru; a učinak je toga otrov.",
                "31": "I opet, on kaže: Bude li narod moj sijao prljavštinu, žet će istočnjak koji donosi trenutačno uništenje.",
                "32": "A sad gle, obećanje je Gospodnje ispunjeno, i vi ste udarani i mučeni.",
                "33": "No, okrenete li se Gospodu s cjelovitom namjerom srca, i stavite uzdanje svoje u njega, i služite mu sa svom marljivošću uma, učinite li to, on će vas, prema vlastitoj volji i želji svojoj, izbaviti iz ropstva."
            },
            "8": {
                "1": "I dogodi se, nakon što kralj Limhi okonča govoriti narodu svojemu, naime, on im izgovori mnogo toga, a samo malo od toga ja zapisah u ovu knjigu, on kaza narodu svojemu sve o braći njihovoj koja bijahu u zemlji zarahemalskoj.",
                "2": "I on zatraži da Amon ustane ispred mnoštva, i izloži im sve što se bijaše dogodilo braći njihovoj od vremena kad Zenif uziđe iz zemlje, pa sve do vremena kad on sam uziđe iz zemlje.",
                "3": "I on im također izloži posljednje riječi kojima ih kralj Benjamin poduči, i protumači ih narodu kralja Limhija, da bi oni mogli razumjeti sve riječi koje on izgovori.",
                "4": "I dogodi se, nakon što on učini sve to, kralj Limhi otpusti mnoštvo, i naredi da se vrate svatko kući svojoj.",
                "5": "I dogodi se, on naredi da se ploče što sadržavahu zapis o narodu njegovu od vremena kad oni napustiše zemlju zarahemalsku donesu pred Amona, da bi ih on mogao pročitati.",
                "6": "Evo, čim Amon pročita zapis, kralj ga upita da bi doznao umije li on tumačiti jezike, a Amon mu reče da ne umije.",
                "7": "I kralj mu reče: Jer bijah žalostan zbog nevolja naroda svojega, naredih da četrdeset i trojica od naroda mojega pođu na putovanje u divljinu, da bi tako pronašli zemlju zarahemalsku, kako bismo se mogli obratiti braći svojoj s molbom da nas izbave iz ropstva.",
                "8": "I oni bijahu izgubljeni u divljini mnoge dane, ipak bijahu marljivi, i ne nađoše zemlju zarahemalsku, već se vratiše u ovu zemlju, proputovavši zemljom između mnogih voda, otkrivši zemlju koja bijaše prekrivena kostima ljudi i zvjeradi, a bijaše također prekrivena ruševinama građevina svih vrsta, otkrivši zemlju što bijaše napučena pukom koji bijaše brojan poput vojska Izraelovih.",
                "9": "A za svjedočanstvo da je ono što bijahu rekli istinito oni doniješe dvadeset četiri ploče koje su ispunjene urezima, a one su od čista zlata.",
                "10": "I gle, oni također doniješe prsne oklope koji su veliki, a oni su od mjedi i od bakra, i u savršenom su stanju.",
                "11": "I opet, oni doniješe mačeve, balčaci njihovi propadoše, a oštrice njihove bijahu nagrižene rđom; i nema nikoga u zemlji tko je sposoban protumačiti jezik, to jest ureze što su na pločama. Zato rekoh tebi: Umiješ li prevoditi?",
                "12": "I kažem ti ponovno: Znadeš li za nekoga tko umije prevoditi? Naime, želim da ovi zapisi budu prevedeni na naš jezik; jer će nam možda dati spoznaju o ostatku naroda koji bijaše uništen, od koga ti zapisi dođoše; ili će nam možda pružiti spoznaju upravo o tom narodu koji bijaše uništen; a ja želim saznati uzrok uništenja njihova.",
                "13": "Tada mu Amon reče: Mogu ti sigurno reći, o kralju, o čovjeku koji umije prevoditi zapise, jer on ima nešto čime može gledati i prevoditi sve zapise što su iz drevnih vremena; a to je dar od Boga. A ti se predmeti zovu tumači, i nitko ne može gledati u njih, osim ako mu nije zapovjeđeno, da ne bi tražio nešto što ne smije i poginuo. A kome je god zapovjeđeno da gleda u njih, taj se naziva vidjelac.",
                "14": "I gle, kralj naroda što je u zemlji zarahemalskoj čovjek je kojemu je zapovjeđeno da čini to, i koji ima taj uzvišen dar od Boga.",
                "15": "A kralj reče da je vidjelac veći od proroka.",
                "16": "A Amon reče da je vidjelac također objavitelj i prorok; i dar koji je veći ne može nijedan čovjek imati, osim ako bi posjedovao moć Božju, što nijedan čovjek ne može; ipak, čovjek može imati veliku moć koju mu udijeli Bog.",
                "17": "No vidjelac može znati o onome što je prošlo, i također o onome što će doći, i po njima će sve biti objavljeno, ili radije, ono što je tajno bit će očitovano, i ono što je skriveno doći će na svjetlo, i ono što nije poznato bit će otkriveno po njima, i također će ono biti otkriveno po njima što drugačije ne bi moglo biti poznato.",
                "18": "Tako Bog providje sredstva da bi čovjek vjerom mogao činiti moćna čudesa; zato on postaje velika blagodat za bližnje svoje.",
                "19": "A sad, kad Amon okonča govoriti te riječi kralj se obradova silno, i dade zahvale Bogu, govoreći: Bez sumnje, veliko se otajstvo nalazi na tim pločama, a ovi tumači bijahu bez sumnje pripravljeni u svrhu otkrivanja svih takvih otajstava djeci ljudskoj.",
                "20": "O kako li su čudesna djela Gospodnja, i koliko li dugo on podnosi narod svoj; da, i kako li je zaslijepljeno i neprobojno razumijevanje djece ljudske; jer oni neće tražiti mudrost, niti žele da ona vlada nad njima!",
                "21": "Da, oni su poput divljeg stada što bježi od pastira, i raspršuje se, a zvijeri ga šumske proganjaju i proždiru."
            },
            "9": {
                "intro": "Zapis Zenifov — Izvješće o narodu njegovu, od vremena kad oni napustiše zemlju zarahemalsku pa do vremena kad bijahu izbavljeni iz ruku Lamanaca.",
                "1": "Ja, Zenif, bijah podučen u cijelom jeziku Nefijaca, i imadoh znanje o zemlji Nefijevoj, to jest, o zemlji prvobitne baštine otaca naših, a bijah poslan kao uhoda među Lamance da uhodim snage njihove, da bi vojska naša mogla navaliti na njih i uništiti ih — no, kad vidjeh ono što bijaše dobro među njima, zaželjeh da ne budu uništeni.",
                "2": "Zato se prepirah s braćom svojom u divljini, jer htjedoh da vladar naš sklopi ugovor s njima; no, kako on bijaše opor i krvožedan čovjek, zapovjedi da budem pogubljen; no bijah spašen prolijevanjem mnogo krvi; jer se otac borio protiv oca, a brat protiv brata, sve dok veći dio vojske naše ne bijaše uništen u divljini; a mi se vratismo, oni od nas koji bijahu pošteđeni, u zemlju zarahemalsku, kako bismo ispričali tu priču ženama njihovim i djeci njihovoj.",
                "3": "A ipak, jer bijah prerevan baštiniti zemlju otaca naših, skupih sve one koji željahu uzići da zaposjednu zemlju, i krenuh opet na putovanje u divljinu da uziđemo u zemlju; no bijasmo udareni glađu i teškim nevoljama; jer bijasmo spori spomenuti se Gospoda Boga našega.",
                "4": "Ipak, nakon mnogo dana lutanja divljinom mi razapesmo šatore naše na mjestu gdje braća naša bijahu pobijena, što bijaše blizu zemlje otaca naših.",
                "5": "I dogodi se da pođoh ponovno s četvoricom ljudi svojih u grad, unutra do kralja, kako bih saznao o raspoloženju kraljevom, te kako bih saznao smijem li ući s ljudima svojim i zaposjesti zemlju u miru.",
                "6": "I ja uđoh pred kralja, i on sklopi savez sa mnom da mogu zaposjesti zemlju Lehi-Nefi i zemlju Šilom.",
                "7": "I on također zapovjedi da narod njegov otiđe iz zemlje, a ja i moj narod uđosmo u zemlju kako bismo je mogli zaposjesti.",
                "8": "I mi počesmo graditi građevine, i popravljati zidine gradske, da, i to zidine grada Lehi-Nefi i grada Šiloma.",
                "9": "I počesmo obrađivati zemlju, da, i to svakovrsnim sjemenjem, sjemenjem žita, i pšenice, i ječma, i niza, i šeuma, i sjemenjem svakovrsna voća; i počesmo se množiti i napredovati u zemlji.",
                "10": "No, to bijaše lukavost i prepredenost kralja Lamana, kako bi doveo narod moj u ropstvo, što prepusti zemlju da bismo je mi mogli zaposjesti.",
                "11": "Zato se dogodi, nakon što boravljasmo u zemlji dvanaest godina kralj se Laman poče pribojavati da ne bi kako narod moj ojačao u zemlji, te da ga oni ne bi mogli nadvladati i dovesti ga u ropstvo.",
                "12": "Evo, oni bijahu lijen i idolopoklonički narod; zato nas željahu dovesti u ropstvo, kako bi se nasitili trudom ruku naših; da, kako bi se pogostili stadima polja naših.",
                "13": "Zato se dogodi da kralj Laman poče podjarivati narod svoj nek se sukobi s narodom mojim; zato se počeše javljati ratovi i sukobi u zemlji.",
                "14": "Naime, trinaeste godine vladavine moje u zemlji Nefijevoj, daleko na jugu zemlje Šilom, dok narod moj bijaše pojio i pasao stada svoja, i obrađivao zemlju svoju, brojna vojska Lamanaca navali na njih i poče ih ubijati, i otimati stada njihova i žito polja njihovih.",
                "15": "Da, i dogodi se da oni utekoše, svi koje ne sustigoše, i to u grad Nefijev, i obratiše mi se radi zaštite.",
                "16": "I dogodi se da ih oboružah lukovima, i strijelama, mačevima, i sabljama krivošijama, i toljagama, i praćkama, i svim vrstama oružja koje mogasmo iznaći, te ja i narod moj krenusmo u boj protiv Lamanaca.",
                "17": "Da, u snazi Gospodnjoj krenusmo u boj protiv Lamanaca; jer ja i narod moj zavapismo snažno Gospodu da nas izbavi iz ruku neprijatelja naših, jer bijasmo potaknuti sjećati se izbavljenja otaca naših.",
                "18": "I Bog ču vapaje naše i usliša molitve naše; i mi krenusmo u moći njegovoj; da, krenusmo protiv Lamanaca, i u jedan dan i noć pobismo tri tisuće i četrdeset trojicu; ubijasmo ih sve dok ih ne protjerasmo iz zemlje naše.",
                "19": "A ja sâm vlastitim rukama svojim pomagah pokopati mrtve njihove. I gle, na veliku žalost i tugu našu, dvije stotine i sedamdeset devetorica braće naše bijahu ubijena."
            },
            "10": {
                "1": "I dogodi se da mi ponovno počesmo uspostavljati kraljevstvo i ponovno počesmo posjedovati zemlju u miru. I ja naredih da se izrađuje oružje ratno svih vrsta, da bih tako mogao imati oružja za narod svoj u pričuvi za vrijeme kad Lamanci pođu ponovno u rat protiv naroda mojega.",
                "2": "I ja postavih straže uokolo zemlje da Lamanci ne bi opet navalili na nas iznenada i uništili nas; i tako ja čuvah narod svoj i stada svoja, i sačuvah ih da ne padnu u ruke neprijatelja naših.",
                "3": "I dogodi se da mi posjedovasmo zemlju otaca naših mnoge godine, da, u razdoblju od dvadeset i dvije godine.",
                "4": "I ja naredih da muškarci obrađuju zemlju, i uzgajaju raznolike žitarice i raznoliko voće svake vrste.",
                "5": "I naredih da žene predu, i trude se, i rade, i izrađuju svakovrsno fino platno, da, i tkaninu svake vrste, da bismo mogli zaodjenuti golotinju svoju; i tako mi napredovasmo u zemlji — tako imadosmo trajan mir u zemlji u razdoblju od dvadeset i dvije godine.",
                "6": "I dogodi se da kralj Laman umrije, a sin njegov poče vladati umjesto njega. I on poče podjarivati narod svoj na bunu protiv naroda mojega; zato se oni počeše pripremati za rat, te da uziđu u boj protiv naroda mojega.",
                "7": "No, ja poslah uhode svoje naokolo zemlje Šemlon, kako bih otkrio pripreme njihove, da bih se mogao štititi od njih, da oni ne bi mogli navaliti na narod moj i uništiti ga.",
                "8": "I dogodi se da oni uziđoše na sjever od zemlje Šilom s brojnim vojskama svojim, muškarcima naoružanim lukovima, i strijelama, i mačevima, i sabljama krivošijama, i kamenovima, i praćkama; i oni obrijahu glave svoje da budu ogoljene; i bijahu opasani kožnim pojasom oko bokova svojih.",
                "9": "I dogodi se, naredih da žene i djeca naroda mojega budu skriveni u divljini; i također naredih da se svi starci moji što mogahu nositi oružje, a i svi mladići moji što bijahu sposobni nositi oružje, saberu kako bi pošli u boj protiv Lamanaca; i ja ih smjestih u redove njihove, svakoga prema dobi njegovoj.",
                "10": "I dogodi se da mi uziđosmo u boj protiv Lamanaca; i ja, čak i ja, u starosti svojoj, uziđoh u boj protiv Lamanaca. I dogodi se da uziđosmo u snazi Gospodnjoj u boj.",
                "11": "Evo, Lamanci ne znadoše ništa o Gospodu, niti o snazi Gospodnjoj, zato se oslanjahu na vlastitu snagu svoju. Ipak, oni bijahu snažan narod, gledom na snagu ljudsku.",
                "12": "Oni bijahu divlji, i okrutan, i krvoločan narod, vjerovahu u predaju otaca svojih, koja je ova — vjerovahu da bijahu istjerani iz zemlje jeruzalemske zbog bezakonjā otaca svojih, te da im braća njihova učiniše krivo u divljini, a također im bijaše učinjeno krivo dok su prelazili preko mora;",
                "13": "I opet, da im bijaše učinjeno krivo dok bijahu u zemlji prvobitne baštine svoje nakon što pređoše preko mora, a sve to zbog toga što Nefi bijaše vjerniji u obdržavanju zapovijedi Gospodnjih — zato on imaše naklonost Gospodnju, jer Gospod ču molitve njegove i usliša ih, te on preuze vodstvo na putovanju njihovu kroz divljinu.",
                "14": "A braća njegova bijahu gnjevna na njega, jer ne razumijevahu postupke Gospodnje; oni bijahu također gnjevni na njega na vodama, jer otvrdnuše srca svoja protiv Gospoda.",
                "15": "I opet, bijahu gnjevni na njega kad stigoše u obećanu zemlju, jer rekoše da on ote vladavinu nad narodom iz ruku njihovih; i nastojahu ga ubiti.",
                "16": "I opet, bijahu gnjevni na njega jer on otiđe u divljinu kako mu Gospod bijaše zapovjedio, i uze zapise što bijahu urezani na mjedenim pločama, naime, oni rekoše da ih on orobi.",
                "17": "I tako oni podučavahu djecu svoju da ih mrze, i da ih ubijaju, i da ih robe i pljačkaju, i čine sve što mogu kako bi ih uništili; zato oni osjećaju vječnu mržnju prema djeci Nefijevoj.",
                "18": "Baš iz ovog razloga kralj Laman lukavošću svojom, i lažljivom prepredenošću, i lijepim obećanjima svojim obmanu mene, tako da dovedoh ovaj narod svoj gore u ovu zemlju, kako bi ga oni mogli uništiti; da, i mi smo trpjeli ovih mnogih godina u zemlji.",
                "19": "I sad ja, Zenif, nakon što ispričah sve to narodu svojemu gledom na Lamance, obodrih ih da pođu u boj s moću svojom, stavljajući uzdanje svoje u Gospoda; zato se sukobismo s njima licem u lice.",
                "20": "I dogodi se da ih istjerasmo opet iz zemlje svoje; i ubijasmo ih u velikom pokolju, i to toliko mnogo da ih ne prebrojavasmo.",
                "21": "I dogodi se da se vratismo ponovno u zemlju svoju, i narod se moj ponovno poče brinuti za stada svoja, i obrađivati zemlju svoju.",
                "22": "I evo ja, pošto ostarjeh, podijelih kraljevstvo jednom od sinova svojih; zato ne kazujem više. I neka Gospod blagoslovi narod moj. Amen."
            },
            "11": {
                "1": "I tad se dogodi da Zenif podijeli kraljevstvo Noi, jednome od sinova svojih; zato Noa poče vladati umjesto njega; a on ne hodaše putovima oca svojega.",
                "2": "Jer gle, on ne obdržavaše zapovijedi Božje, već hodaše prema prohtjevima vlastitog srca svojega. I on imaše mnogo žena i priležnica. I poticaše narod svoj da počinja grijehe i čini ono što je odvratno u očima Gospodnjim. Da, i oni počinjahu bludništva i svakovrsne opačine.",
                "3": "I on nametnu porez, peti dio svega što posjedovahu, peti dio zlata njihova i srebra njihova, i peti dio zifa njihova, i bakra njihova, i mjedi njihove i željeza njihova; te peti dio tovljenika njihovih; a i peti dio svega žita njihova.",
                "4": "I sve to on uze za uzdržavanje svoje, i žena svojih i priležnica svojih; i također svećenika svojih, i žena njihovih i priležnica njihovih; tako on izmijeni poslove kraljevstva.",
                "5": "Naime, on svrgnu sve svećenike koje posveti otac njegov, te posveti nove umjesto njih, takve koji bijahu uzneseni u oholosti srdaca svojih.",
                "6": "Da, i tako oni bijahu podržavani u lijenosti svojoj, i u idolopoklonstvu svojemu, i u bludništvima svojim, porezima koje kralj Noa nametnu narodu svojemu; tako se narod trudio silno kako bi podržavao bezakonje.",
                "7": "Da, i oni također postadoše idolopoklonički, jer bijahu obmanuti ispraznim i laskavim riječima kralja i svećenikā; naime, oni im govorahu ono što laska.",
                "8": "I dogodi se da kralj Noa sagradi mnoge otmjene i prostrane zgrade; i ukrasi ih izvrsnim rukotvorinama od drva, i od svakovrsnih dragocjenosti, od zlata, i od srebra, i od željeza, i od mjedi, i od zifa, i od bakra;",
                "9": "I on također sagradi sebi prostranu palaču, te prijestolje posred nje, a sve to bijaše od izvrsnog drva i bijaše ukrašeno zlatom i srebrom i dragocjenostima.",
                "10": "I on također naredi da obrtnici njegovi izrađuju svakovrsne izvrsne rukotvorine unutar zidova hrama, od izvrsna drva, i od bakra, i od mjedi.",
                "11": "A sjedišta što bijahu izdvojena za velike svećenike, koja bijahu iznad svih drugih sjedišta, on ukrasi čistim zlatom; i naredi da se naslon izradi ispred njih, da bi oni mogli odmoriti tijelo svoje i ruke svoje na njemu dok budu govorili lažne i isprazne riječi narodu njegovu.",
                "12": "I dogodi se da on izgradi kulu blizu hrama; da, veoma visoku kulu, i to toliko visoku da mogaše stajati na vrhu njezinom i nadgledati zemlju Šilom, a i zemlju Šemlon, koju posjedovahu Lamanci; i on čak mogaše nadgledati svu zemlju unaokolo.",
                "13": "I dogodi se, on naredi da se mnoge građevine izgrade u zemlji Šilom; i naredi da se velika kula izgradi na brijegu sjeverno od zemlje Šilom, što bijaše utočište djeci Nefijevoj u vrijeme kad pobjegoše iz zemlje; i tako on učini s bogatstvom što ga prikupi oporezivanjem naroda svojega.",
                "14": "I dogodi se da on osloni srce svoje na bogatstvo svoje, i provođaše vrijeme svoje u razuzdanom življenju sa ženama svojim i priležnicama svojim; a također i svećenici njegovi provođahu vrijeme svoje s bludnicama.",
                "15": "I dogodi se da on zasadi vinograde naokolo po zemlji; i podignu tijeskove za grožđe, i proizvodio je vino u izobilju; i zato on postade vinopija, a također i narod njegov.",
                "16": "I dogodi se da Lamanci počeše navaljivati na narod njegov, na one malobrojne, i ubijati ih na poljima njihovim, te dok su se brinuli za stada svoja.",
                "17": "I kralj Noa posla straže uokolo zemlje da ih odbiju; no ne posla ih u dostatnom broju, pa Lamanci navališe na njih i ubijahu ih, i otjerahu mnoga od stada njihovih iz zemlje; tako ih Lamanci počeše uništavati i iskaljivati mržnju svoju prema njima.",
                "18": "I dogodi se da kralj Noa posla čete svoje protiv njih, i oni bijahu potisnuti natrag, to jest one ih potisnuše natrag na neko vrijeme; zato se vratiše radujući se plijenu svojemu.",
                "19": "I evo, zbog te velike pobjede oni bijahu uzneseni u oholosti srdaca svojih; hvastahu se vlastitom snagom svojom govoreći kako se njihova pedesetorica mogahu suprotstaviti tisućama Lamanaca; i tako se oni hvastahu, i uživahu u krvi i prolijevanju krvi braće svoje, a sve to zbog opačine kralja njihova i svećenikā.",
                "20": "I dogodi se da bijaše čovjek među njima čije ime bijaše Abinadi; i on pođe među njih i poče prorokovati, govoreći: Gle, ovako govori Gospod, i ovako mi zapovjedi, govoreći: Pođi i reci ovome narodu, ovako govori Gospod — Jao ovome narodu, jer vidjeh odvratnosti njihove, i opačinu njihovu, i bludništva njihova; i osim ako se ne pokaju, pohodit ću ih u srdžbi svojoj.",
                "21": "I osim ako se ne pokaju i ne okrenu Gospodu Bogu svojemu, gle, predat ću ih u ruke neprijatelja njihovih; da, i bit će dovedeni u ropstvo; i bit će mučeni rukom neprijatelja svojih.",
                "22": "I dogodit će se da će znati da sam ja Gospod Bog njihov, i da sam ljubomoran Bog, koji pohađa bezakonja naroda svojega.",
                "23": "I dogodit će se, osim ako se ovaj narod ne pokaje i ne okrene Gospodu Bogu svojemu, bit će dovedeni u ropstvo; i nitko ih neće izbaviti, osim da to bude Gospod Svemogući Bog.",
                "24": "Da, i dogodit će se, kad zavape k meni neću brzo uslišati vapaje njihove; da, i dopustit ću da ih udaraju neprijatelji njihovi.",
                "25": "I osim ako se ne pokaju u kostrijeti i pepelu, i ne zavape snažno Gospodu Bogu svojemu, neću uslišati molitve njihove, niti ću ih izbaviti iz nevolja njihovih; i ovako govori Gospod, i ovako mi zapovjedi.",
                "26": "Evo dogodi se, kad im Abinadi izgovori te riječi oni bijahu gnjevni na nj, i nastojahu mu oduzeti život; no Gospod ga izbavi iz ruku njihovih.",
                "27": "Evo, kad kralj Noa doču za riječi koje Abinadi bijaše izgovorio narodu, on također bijaše gnjevan, te reče: Tko je Abinadi da sudi meni i narodu mojemu, ili tko je Gospod, koji će svaliti na narod moj tako veliku nevolju?",
                "28": "Zapovijedam vam da dovedete Abinadija ovamo da ga pogubim, jer on reče to da bi podjario narod moj na srdžbu jedne protiv drugih, te da bi izazvao sukobe među narodom mojim; zato ću ga pogubiti.",
                "29": "Evo, oči naroda bijahu zaslijepljene; zato oni otvrdnuše srca svoja protiv riječi Abinadijevih, i nastojahu ga otada nadalje uhvatiti. I kralj Noa otvrdnu srce svoje protiv riječi Gospodnje, i ne pokaja se za zle čine svoje."
            },
            "12": {
                "1": "I dogodi se, nakon razdoblja od dvije godine Abinadi dođe među njih prerušen, te ga oni ne prepoznaše, i poče prorokovati među njima, govoreći: Ovako mi Gospod zapovjedi, govoreći — Abinadi, pođi i prorokuj tome narodu mojemu, jer oni otvrdnuše srca svoja protiv riječi mojih; ne pokajaše se za zle čine svoje; zato, pohodit ću ih u srdžbi svojoj, da, u žestokoj srdžbi svojoj pohodit ću ih u bezakonjima i odvratnostima njihovim.",
                "2": "Da, jao ovome naraštaju! I Gospod mi reče: Ispruži ruku svoju i prorokuj, govoreći: Ovako govori Gospod, dogodit će se da će ovaj naraštaj, zbog bezakonja svojih, biti doveden u ropstvo, i bit će udaren po obrazu; da, i bit će tjeran od ljudi, i bit će ubijan; a strvinari iz zraka, i psi, da, i divlja zvjerad, proždirat će meso njihovo.",
                "3": "I dogodit će se da će život kralja Noe biti cijenjen koliko i haljina u užarenoj peći; jer će on znati da sam ja Gospod.",
                "4": "I dogodit će se da ću udariti ovaj narod svoj teškim nevoljama, da, glađu i pošašću; i učinit ću da će kukati po cijeli dan.",
                "5": "Da, i učinit ću da će im bremena biti vezana na leđa njihova; i bit će tjerani naprijed poput nijema magarca.",
                "6": "I dogodit će se da ću poslati tuču među njih, i ona će ih udariti; a bit će udareni i istočnim vjetrom; i kukci će također mučiti zemlju njihovu i proždirati žito njihovo.",
                "7": "I bit će udareni velikom pošašću — a sve ću to učiniti zbog bezakonjā i odvratnosti njihovih.",
                "8": "I dogodit će se, osim ako se ne pokaju, ja ću ih posvema zbrisati s lica zemaljskoga; ipak, ostavit će zapis za sobom, i ja ću sačuvati to za druge narode koji će zaposjesti zemlju; da, štoviše to ću učiniti da bih mogao otkriti odvratnosti naroda ovoga drugim narodima. I mnogo toga Abinadi prorokovaše protiv ovoga naroda.",
                "9": "I dogodi se da se oni rasrdiše na njega; pa ga uhvatiše i odvedoše svezana pred kralja, te rekoše kralju: Gle, dovedosmo čovjeka preda te koji prorokovaše zlo o narodu tvojemu, i govori da će ga Bog uništiti.",
                "10": "I on također prorokuje zlo o životu tvojemu, i govori da će život tvoj biti poput haljine u peći ognjenoj.",
                "11": "I opet, on govori da ćeš biti poput stabljike, i to poput suhe stabljike poljske, po kojoj trče zvijeri i nogama je gaze.",
                "12": "I opet, on govori da ćeš biti poput cvijeća čičkova, koje je, kad on posve dozri, zapuše li vjetar, tjerano po licu zemlje. I on se pretvara da Gospod to reče. I on govori da će sve to doći na tebe, osim ako se ne pokaješ, a to je zbog bezakonja tvojih.",
                "13": "I evo, o kralju, kakvo veliko zlo ti učini, ili kakve velike grijehe narod tvoj počini, tako da bi nas Bog osudio, ili nam sudio ovaj čovjek?",
                "14": "I evo, o kralju, gle, mi smo bez krivnje, a ti, o kralju, ne zgriješi; dakle, ovaj je čovjek lagao o tebi, i prorokovao je uzalud.",
                "15": "I gle, snažni smo, nećemo pasti u ropstvo, niti će nas neprijatelji naši zasužnjiti; da, i ti si napredovao u zemlji, i nadalje ćeš napredovati.",
                "16": "Gle, evo čovjeka, predajemo ga u ruke tvoje; ti možeš učiniti s njime kako ti se čini dobro.",
                "17": "I dogodi se, kralj Noa naredi da Abinadi bude bačen u tamnicu; i on zapovjedi da se svećenici saberu kako bi mogao održati vijeće s njima o tome što da učini s njim.",
                "18": "I dogodi se da oni rekoše kralju: Dovedi ga ovamo da ga možemo ispitati; i kralj zapovjedi da on bude doveden pred njih.",
                "19": "I oni ga počeše ispitivati kako bi ga naveli na proturječje, da bi ga tako imali čime optužiti; no on im odgovaraše odvažno i odupre se svim pitanjima njihovim, da, na zapanjenost njihovu; jer on im se odupre u svim pitanjima njihovim, i postidi ih u svim riječima njihovim.",
                "20": "I dogodi se da mu jedan od njih reče: Što znače riječi koje su zapisane, a koje podučavahu oci naši, što kažu:",
                "21": "Kako li su lijepe po gorama noge onoga koji donosi dobru vijest; koji oglašava mir; koji donosi dobru vijest o dobrome; koji oglašava spasenje; koji govori Sionu: Bog tvoj kraljuje;",
                "22": "Stražari će tvoji uzdići glas; jednim će glasom zajedno pjevati; jer će vidjeti na svoje oči kad Gospod nanovo donese Sion;",
                "23": "Udrite u veselje, pjevajte zajedno vi pustoši jeruzalemske; jer Gospod je utješio narod svoj, on je otkupio Jeruzalem;",
                "24": "Gospod je ogolio svetu mišicu svoju u očima svih naroda, i svi će krajevi zemaljski vidjeti spasenje Boga našega?",
                "25": "I tad im Abinadi reče: Jeste li vi svećenici, i pretvarate se da podučavate ovaj narod, i da razumijete duh prorokovanja, a ipak želite saznati od mene što to znači?",
                "26": "Kažem vam, jao vama, jer izopačujete putove Gospodnje! Jer ako to razumijete, vi to niste podučavali; dakle, izopačili ste putove Gospodnje.",
                "27": "Niste posvetili srca svoja razumijevanju; zato ne bijaste mudri. Dakle, što podučavate narod ovaj?",
                "28": "A oni rekoše: Podučavamo zakon Mojsijev.",
                "29": "I opet, on im reče: Podučavate li zakon Mojsijev, zašto ga ne obdržavate? Zašto priklanjate srca svoja bogatstvu? Zašto počinjate bludništva i trošite snagu svoju s bludnicama, da, i uzrokujete da narod ovaj počinja grijeh, tako da Gospod ima razloga poslati me da prorokujem protiv ovoga naroda, da, i to veliko zlo protiv ovoga naroda?",
                "30": "Ne znate li da govorim istinu? Da, znadete da govorim istinu; i trebali biste drhtati pred Bogom.",
                "31": "I dogodit će se da ćete biti udareni zbog bezakonja svojih, jer rekoste da podučavate zakon Mojsijev. A što znate o zakonu Mojsijevu? Dolazi li spasenje po zakonu Mojsijevu? Što kažete?",
                "32": "I oni odgovoriše i rekoše da je spasenje doista došlo po zakonu Mojsijevu.",
                "33": "No tad im Abinadi reče: Znam da ćete, budete li obdržavali zapovijedi Božje, biti spašeni; da, budete li obdržavali zapovijedi koje Gospod predade Mojsiju na gori Sinaju, govoreći:",
                "34": "Ja sam Gospod Bog tvoj, koji te izveo iz zemlje Egipta, iz kuće ropstva.",
                "35": "Nemoj imati nijednog drugog Boga osim mene.",
                "36": "Ne pravi sebi nikakvog rezanog lika, niti kakvog obličja bilo čega na nebu gore, ili onoga što je na zemlji dolje.",
                "37": "Tad im Abinadi reče: Jeste li činili sve to? Kažem vam, ne, niste. A jeste li podučavali ovaj narod da čini sve to? Kažem vam, ne, niste."
            },
            "13": {
                "1": "I evo, kad kralj ču ove riječi, reče svećenicima svojim: Udaljite toga čovjeka i pogubite ga; jer što mi imamo s njime, on je, naime, poludio.",
                "2": "I oni istupiše i pokušaše staviti ruke svoje na nj; no on im se odupre i reče im:",
                "3": "Ne dirajte me, jer Bog će vas udariti stavite li ruke svoje na me, jer ne predadoh poruku koju me Gospod posla da predadem; niti vam rekoh ono što zatražiste da rečem; zato Bog neće dopustiti da budem uništen u ovom trenutku.",
                "4": "No, moram ispuniti zapovijedi koje mi Bog zapovjedi; a zato što vam kazah istinu vi ste srditi na me. I opet, zato što govorah riječ Božju vi prosudiste da sam poludio.",
                "5": "Tad se dogodi da se, nakon što Abinadi bijaše izgovorio ove riječi, ljudi kralja Noe ne usudiše staviti ruke svoje na nj, jer Duh Gospodnji bijaše na njemu; a lice njegovo zasja silnom svjetlošću, baš kao i Mojsijevo dok on na gori Sinaju razgovaraše s Gospodom.",
                "6": "I on govoraše s moću i ovlašću od Boga; i nastavi riječi svoje, govoreći:",
                "7": "Vidite da nemate moći pogubiti me, zato dovršavam poruku svoju. Da, i uviđam da vam zasijeca u srce vaše to što vam govorim istinu o bezakonjima vašim.",
                "8": "Da, i riječi vas moje ispunjavaju čuđenjem i zapanjenošću, te srdžbom.",
                "9": "No, dovršavam poruku svoju; i onda nije važno kamo idem, bude li tako da sam spašen.",
                "10": "No, ovoliko vam kažem, što učinite sa mnom poslije ovoga, bit će to prauzor i lik onoga što će doći.",
                "11": "A sad vam čitam ostatak zapovijedi Božjih, jer uviđam da one nisu upisane u srcima vašim; uviđam da proučavaste i podučavaste bezakonje najveći dio života svojega.",
                "12": "I evo, sjećate se da vam rekoh: Ne pravi sebi nikakvog rezanog lika, niti kakve slike onoga što je na nebu gore, ili što je na zemlji dolje, ili što je u vodi pod zemljom.",
                "13": "I opet: Ne klanjaj im se niti im služi; jer sam ja Gospod Bog tvoj ljubomoran Bog, koji kažnjava bezakonja otaca na djeci, do trećeg i četvrtog naraštaja onih koji me mrze;",
                "14": "I iskazuje milosrđe tisućama onih koji me ljube i obdržavaju zapovijedi moje.",
                "15": "Ne uzimaj ime Gospoda Boga svojega uzalud; jer Gospod neće smatrati onoga bez krivnje koji uzima ime njegovo uzalud.",
                "16": "Sjeti se držati Šabat svetim!",
                "17": "Šest dana radi i obavljaj sav svoj posao;",
                "18": "No sedmoga dana, Šabata Gospoda Boga tvojega, nemoj raditi nikakva posla, ni ti, ni sin tvoj, ni kći tvoja, ni sluga tvoj, ni sluškinja tvoja, ni stoka tvoja, niti stranac tvoj koji je unutar vrata tvojih;",
                "19": "Jer u šest dana Gospod načini nebo i zemlju, i more, i sve što u njima jest; stoga Gospod blagoslovi Šabat i posveti ga.",
                "20": "Poštuj oca svoga i majku svoju, da bi dani tvoji mogli biti dugi na zemlji koju ti Gospod Bog tvoj daje!",
                "21": "Ne ubij!",
                "22": "Ne čini preljub! Ne kradi!",
                "23": "Ne svjedoči lažno protiv bližnjega svoga!",
                "24": "Ne lakomi se za kućom bližnjega svoga, ne lakomi se za ženom bližnjega svoga, ni slugom njegovim, ni sluškinjom njegovom, ni volom njegovim, ni magarcem njegovim, niti ičim što je bližnjega tvoga!",
                "25": "I dogodi se, nakon što Abinadi okonča ove besjede, on im reče: Jeste li podučavali ovaj narod da se treba truditi činiti sve to kako bi obdržao ove zapovijedi?",
                "26": "Kažem vam, ne; jer da jeste, Gospod ne bi naredio meni da pođem i prorokujem zlo o ovome narodu.",
                "27": "I evo, rekoste da spasenje dolazi po zakonu Mojsijevu. Kažem vam da je neophodno da obdržavate zakon Mojsijev za sada; no, kažem vam da će vrijeme doći kad neće više biti potrebno obdržavati zakon Mojsijev.",
                "28": "I povrh toga, kažem vam da spasenje ne dolazi po zakonu samom; i da ne bijaše pomirenja, koje će Bog sam izvesti za grijehe i bezakonja naroda svojega, oni bi morali neizbježno propasti, unatoč zakonu Mojsijevu.",
                "29": "I evo kažem vam, bijaše neophodno da zakon bude dan djeci Izraelovoj, da, i to vrlo strog zakon; jer oni bijahu tvrdovrat narod, brz činiti bezakonje, a spor spomenuti se Gospoda Boga svojega;",
                "30": "Stoga im bijaše zakon dan, da, zakon činova i uredbi, zakon što ga trebahu poštivati strogo iz dana u dan, kako bi ih održao u sjećanju na Boga i dužnost njihovu prema njemu.",
                "31": "No gle, kažem vam da sve to bijahu prauzori onoga što će doći.",
                "32": "I evo, razumješe li oni zakon? Kažem vam, ne, ne razumješe svi zakon, i to zbog tvrdoće srdaca svojih; jer ne razumješe da nijedan čovjek ne može biti spašen, osim da to bude kroz otkupljenje Božje.",
                "33": "Jer gle, nije li Mojsije prorokovao njima o dolasku Mesije, te da će Bog otkupiti narod svoj? Da, a i svi proroci što prorokovahu još od postanka svijeta — nisu li oni govorili manje ili više o tomu?",
                "34": "Nisu li rekli da će Bog sam sići među djecu ljudsku, i preuzeti na sebe obličje ljudsko, i ići sa silnom moću licem zemaljskim?",
                "35": "Da, i nisu li rekli također da će on ostvariti uskrsnuće mrtvih, i da će on sam biti zlostavljan i mučen?"
            },
            "14": {
                "1": "Da doista, ne kaže li Izaija: Tko povjerova izvješću našem, i kome je ruka Gospodnja otkrivena?",
                "2": "Jer on će izrasti pred njim poput nježne biljke, i poput korijena iz suhe zemlje; nema obličja ni pristalosti; a kad ga vidimo, nema ljepote tolike da bi nas privukao.",
                "3": "Prezren je i odbačen od ljudi; čovjek žalostī i upoznat s tugom; a mi kao da sakrismo lica svoja od njega; bijaše prezren i nismo ga cijenili.",
                "4": "Doista je tuge naše uzeo, i žalosti naše ponio; a smatrali smo ga prebijenim, od Boga udaranim i mučenim.",
                "5": "Ali on bijaše ranjen za prijestupe naše, bijaše povrijeđen za bezakonja naša; kazna mira našega bijaše na njemu; i ranama smo njegovim iscijeljeni.",
                "6": "Svi mi, poput ovaca, zastranismo; krenuli smo svaki od nas svojim putem; a Gospod je svalio na nj bezakonja nas sviju.",
                "7": "Bijaše zlostavljan, i bijaše mučen, ipak ne otvori usta svojih; doveden je kao janje na klanje, i kao što je ovca pred strigačima svojim nijema, tako on ne otvori usta svojih.",
                "8": "Bijaše odveden iz tamnice i od suda; i tko će navijestiti naraštaj njegov? Jer bijaše uklonjen iz zemlje živih; za prijestupe naroda mojega bijaše mučen.",
                "9": "I on učini grob svoj s opakima, a s bogatim u smrti svojoj; premda nije počinio nikakva zla, niti bijaše kakve obmane u ustima njegovim.",
                "10": "Ipak, bijaše po volji Gospodu raniti ga; on mu nanese bol; kad učiniš dušu njegovu prinosom za grijeh, on će vidjeti potomstvo svoje, produžit će dane svoje, i volja će Gospodnja napredovati u ruci njegovoj.",
                "11": "On će vidjeti muku duše njegove i bit će zadovoljan; svojom će spoznajom pravedni sluga moj opravdati mnoge; jer će ponijeti bezakonja njihova.",
                "12": "Zato ću mu dodijeliti udio s velikima, i on će podijeliti plijen sa snažnima; jer izli dušu svoju sve do smrti; i bijaše ubrojen među prijestupnike; i ponese grijehe mnogih, i dade zagovor za prijestupnike."
            },
            "15": {
                "1": "I tad im Abinadi reče: Htio bih da razumijete kako će Bog sam sići među djecu ljudsku i otkupit će narod svoj.",
                "2": "I zato što prebiva u tijelu, bit će nazvan Sinom Božjim, a jer podvrgnu tijelo volji Očevoj, on je Otac i Sin —",
                "3": "Otac, zato što bijaše začet moću Božjom; a Sin poradi tijela; tako postajući Ocem i Sinom —",
                "4": "I oni su jedan Bog, da, sam Vječni Otac neba i zemlje.",
                "5": "I tako, jer tijelo postaje podložno Duhu, to jest Sin Ocu, a oni su jedan Bog, on trpi napastovanje, i ne popušta napastovanju, već dopušta da mu se narod njegov ruga, i bičuje ga, i odbaci ga, i odrekne ga se.",
                "6": "I nakon svega toga, nakon što učini mnoga moćna čudesa među djecom ljudskom, bit će vođen, da, uistinu, kao što Izaija reče, kao što je ovca pred strigačem nijema, tako on ne otvori usta svojih.",
                "7": "Da, upravo će tako biti vođen, razapet i ubijen, tijelo će postati podložno čak i smrti, volja Sinovljeva utonut će u volju Očevu.",
                "8": "I tako Bog krši uze smrti, postigavši pobjedu nad smrću; i daje Sinu moć da zagovara za djecu ljudsku —",
                "9": "I uzašao je na nebo, i nutrina mu je ispunjena milosrđem; i ispunjen je sućuti prema djeci ljudskoj; i stoji između njih i pravde; i skršio je uze smrti, uzeo na sebe bezakonje njihovo i prijestupe njihove, i otkupio ih, te udovoljio zahtjevima pravde.",
                "10": "I sad, kažem vam, tko će navijestiti naraštaj njegov? Gle, kažem vam, kad duša njegova bude prinesena kao prinos za grijeh, on će vidjeti potomstvo svoje. A sad, što kažete? I tko će biti potomak njegov?",
                "11": "Gle, kažem vam, tko je god čuo riječi proroka, da, svih svetih proroka koji prorokovahu o dolasku Gospodnjemu — kažem vam, svi oni koji poslušaše riječi njihove, i povjerovaše da će Gospod otkupiti narod svoj, i iščekivahu taj dan poradi otpusta grijeha svojih, kažem vam, oni su potomstvo njegovo, to jest, oni su baštinici kraljevstva Božjega.",
                "12": "Jer oni su ti čije grijehe on ponese; oni su ti za koje je on umro, da ih otkupi od prijestupa njihovih. I evo, nisu li oni potomstvo njegovo?",
                "13": "Da, i nisu li proroci, svaki onaj koji otvori usta svoja da bi prorokovao, koji ne upade u prijestup, mislim na sve svete proroke otkako svijet postade? Kažem vam da su oni potomstvo njegovo.",
                "14": "I oni su ti koji oglasiše mir, koji donesoše dobru vijest o dobrome, koji oglasiše spasenje; i rekoše Sionu: Bog tvoj kraljuje!",
                "15": "I o, kako li lijepe po gorama bijahu noge njihove!",
                "16": "I opet, kako li su lijepe po gorama noge onih koji još oglašavaju mir!",
                "17": "I opet, kako li su lijepe po gorama noge onih koji će ubuduće oglašavati mir, da, od ovoga vremena nadalje i zauvijek!",
                "18": "I gle, kažem vam, to nije sve. Naime, o kako li su lijepe po gorama noge onoga koji donosi dobru vijest, koji je začetnik mira, da, i to Gospod koji otkupi narod svoj; da, onoga koji udijeli spasenje narodu svojemu;",
                "19": "Jer da ne bijaše otkupljenja koje on izvrši za narod svoj, što bijaše pripravljeno od postanka svijeta, kažem vam, da ne bijaše toga, sav bi ljudski rod morao propasti.",
                "20": "No gle, uze smrti bit će skršene, a Sin kraljuje i ima moć nad mrtvima; zato on ostvaruje uskrsnuće mrtvih.",
                "21": "I dolazi uskrsnuće, i to prvo uskrsnuće; da, to jest uskrsnuće onih koji bijahu, i koji jesu, i koji će biti, sve do uskrsnuća Kristova — naime, tako će se on zvati.",
                "22": "I evo, uskrsnuće svih proroka, i svih onih koji povjerovaše u njihove riječi, to jest svih onih koji obdržavahu zapovijedi Božje, ostvarit će se za prvog uskrsnuća; dakle, oni su prvo uskrsnuće.",
                "23": "Oni su uzdignuti da prebivaju s Bogom koji ih otkupi; tako oni imaju vječni život po Kristu, koji skrši uze smrti.",
                "24": "I oni su ti koji imaju udjela u prvom uskrsnuću; i oni su ti što umriješe prije nego što Krist dođe, u neznanju svojemu, jer im spasenje ne bijaše naviješteno. I tako Gospod ostvaruje obnovu njihovu; i oni imaju udio u prvom uskrsnuću, to jest imaju vječni život, jer ih Gospod otkupi.",
                "25": "I malena djeca također imaju vječni život.",
                "26": "No gledajte, i bojte se, i drhtite pred Bogom, jer trebate drhtati; jer Gospod ne otkupljuje nikoga tko se pobuni protiv njega i umre u grijesima svojim; da, ni sve one koji izginuše u grijesima svojim otkako svijet postade, koji se hotimice pobuniše protiv Boga, koji poznavahu zapovijedi Božje, a ne htjedoše ih obdržavati; oni su ti koji nemaju udjela u prvom uskrsnuću.",
                "27": "Zato, ne trebate li drhtati? Jer spasenje ne dolazi nikome takvom; jer Gospod nije otkupio nikoga takvog; da, niti Gospod može otkupiti takve; jer ne može protusloviti sebi; jer ne može odbiti pravdu kad ona istakne svoja prava.",
                "28": "A sad, kažem vam da će vrijeme doći kad će spasenje Gospodnje biti naviješteno svakom narodu, plemenu, jeziku i puku.",
                "29": "Da, Gospode, stražari će tvoji uzdići glas svoj; jednim će glasom zajedno pjevati; jer će vidjeti na svoje oči kad Gospod nanovo donese Sion.",
                "30": "Udrite u veselje, pjevajte zajedno vi pustoši jeruzalemske; jer Gospod je utješio narod svoj, on je otkupio Jeruzalem.",
                "31": "Gospod je ogolio svetu mišicu svoju u očima svih naroda; i svi će krajevi zemaljski vidjeti spasenje Boga našega."
            },
            "16": {
                "1": "I tad se dogodi, nakon što Abinadi bijaše izgovorio te riječi, on ispruži ruku svoju i reče: Vrijeme će doći kad će svi vidjeti spasenje Gospodnje; kad će svaki narod, pleme, jezik i puk vidjeti na svoje oči i priznat će pred Bogom da su sudovi njegovi pravični.",
                "2": "I tad će opaki biti izbačeni, i imat će zašto kukati, i plakati, i jaukati, i škrgutati zubima svojim; i to zbog toga što ne htjedoše poslušati glas Gospodnji; zato ih Gospod ne otkupljuje.",
                "3": "Jer su tjelesni i đavolski, i đavao ima moć nad njima; da, i to ona stara zmija koja obmanu praroditelje naše, što bijaše razlogom pada njihova; a to bijaše razlogom da sav ljudski rod postade tjelesan, sjetilan, đavolski, raspoznavajući zlo od dobra, podlažući se đavlu.",
                "4": "Tako sav ljudski rod bijaše izgubljen; i gle, bili bi beskrajno izgubljeni da Bog ne otkupi narod svoj iz njegova izgubljenog i palog stanja.",
                "5": "No, sjetite se da onaj koji ustraje u svojoj vlastitoj tjelesnoj naravi, te produži putevima grijeha i pobune protiv Boga, ostaje u svojem palom stanju i đavao ima svu moć nad njime. Dakle, za njega kao da otkupljenje nije izvršeno, jer on je neprijatelj Bogu; i đavao je također neprijatelj Bogu.",
                "6": "I evo, da Krist nije došao na svijet, govorim o onome što će doći kao da je već došlo, ne bi moglo biti otkupljenja.",
                "7": "I da Krist ne ustade od mrtvih, ili ne skrši uze smrti tako da grobu ne bi pripala pobjeda, i da smrt ne bi imala žalac, ne bi moglo biti uskrsnuća.",
                "8": "No ima uskrsnuća, zato grobu ne pripada pobjeda, a žalac smrti progutan je u Kristu.",
                "9": "On je svjetlo i život svijeta; da, svjetlo koje je beskrajno, koje nikad ne može biti pomračeno; da, a i život koji je beskrajan, te ne može više biti smrti.",
                "10": "Štoviše, ovo će smrtno odjenuti besmrtnost, i ova će raspadljivost odjenuti neraspadljivost, i bit će privedeni da stanu pred sud Božji, da im on sudi prema djelima njihovim bila ona dobra ili bila ona zla —",
                "11": "Ako su dobra, na uskrsnuće beskrajnog života i sreće; a ako su zla, na uskrsnuće beskrajnog prokletstva, i izručeni su đavlu koji ih podloži, što je prokletstvo —",
                "12": "I oni hodahu prema svojim vlastitim tjelesnim prohtjevima i željama; i nikad ne prizivahu Gospoda dok ruke milosrđa bijahu ispružene prema njima; jer ruke milosrđa bijahu ispružene prema njima, a oni ne htjedoše; bijahu upozoreni o bezakonjima svojim, a ipak ih se ne htjedoše okaniti; i bijaše im zapovjeđeno da se pokaju, a ipak se ne htjedoše pokajati.",
                "13": "I evo, ne trebate li drhtati i kajati se za grijehe svoje, i sjetiti se da samo kroz Krista i u njemu možete biti spašeni?",
                "14": "Zato, podučavate li zakon Mojsijev, također podučavajte da je on lik onoga što će doći —",
                "15": "Podučavajte ih da otkupljenje dolazi po Kristu Gospodinu, koji je sam Vječni Otac. Amen."
            },
            "17": {
                "1": "I tad se dogodi, kad Abinadi bijaše dovršio ove besjede, kralj zapovjedi da ga svećenici uhvate i narede da bude pogubljen.",
                "2": "No bijaše jedan među njima čije ime bijaše Alma, on također bijaše potomak Nefijev. A on bijaše mladić, i povjerova riječima što ih Abinadi bijaše izgovorio, jer poznavaše bezakonje što ga Abinadi bijaše posvjedočio protiv njih; zato on poče preklinjati kralja da ne bude srdit na Abinadija, već da ga pusti nek ode u miru.",
                "3": "No, kralj bijaše još gnjevniji, i naredi da Alma bude izbačen iz njihove nazočnosti, i posla sluge svoje za njim da ga pogube.",
                "4": "No on pobježe pred njima i sakri se te ga oni ne nađoše. I dok bijaše skriven mnoge dane, on zapisa sve riječi što ih Abinadi bijaše izgovorio.",
                "5": "I dogodi se, kralj naredi da straže njegove opkole Abinadija i uhvate ga; i oni ga svezaše i baciše ga u tamnicu.",
                "6": "I nakon tri dana, posavjetovavši se sa svećenicima svojim, on naredi da on ponovno bude doveden preda nj.",
                "7": "I on mu reče: Abinadi, mi utvrdismo optužbu protiv tebe, i ti si zaslužio smrt.",
                "8": "Jer ti reče da će Bog sam sići među djecu ljudsku; a sad, iz tog ćeš razloga biti pogubljen, osim ako ne opozoveš sve zle riječi što ih ti izgovori o meni i narodu mojemu.",
                "9": "Tad mu Abinadi reče: Kažem vam, neću opozvati riječi koje vam izgovorih o ovome narodu, jer one su istinite; a da biste mogli znati o pouzdanosti njihovoj, dopustih da padnem u ruke vaše.",
                "10": "Da, i trpjet ću sve do smrti, i neću opozvati riječi svoje, i one će stajati kao svjedočanstvo protiv vas. A ako me pogubite, prolit ćete nevinu krv, i to će također stajati kao svjedočanstvo protiv vas u posljednji dan.",
                "11": "I evo, kralj Noa upravo ga htjede pustiti, jer se prestraši riječi njegove; jer se prestraši da će sudovi Božji doći na nj.",
                "12": "No, svećenici podigoše glasove svoje protiv njega, i počeše ga optuživati, govoreći: Pogrdio je kralja. Zato kralj bijaše podjaren na srdžbu protiv njega, i predade ga da bude pogubljen.",
                "13": "I dogodi se da ga oni uhvatiše i svezaše, i mučili su kožu njegovu gorućim prućem, da, i to do smrti.",
                "14": "A tad, kad ga plamen poče pržiti, on im povika, govoreći:",
                "15": "Gle, isto kao što učiniste meni, tako će se dogoditi da će potomstvo vaše učiniti da mnogi trpe boli koje ja trpim, i to boli smrti u vatri; i to zbog toga što vjeruju u spasenje Gospoda Boga svojega.",
                "16": "I dogodit će se da ćete biti mučeni svakovrsnim oboljenjima zbog bezakonja svojih.",
                "17": "Da, i bit ćete udarani sa svake strane, i protjerani i raspršeni od nemila do nedraga, isto kao što divlje i okrutne zvijeri ganjaju divlje stado.",
                "18": "I u onaj dan lovit će vas, i dohvatit će vas ruka neprijatelja vaših, i tad ćete trpjeti, kao što ja trpim, boli smrti u vatri.",
                "19": "Tako Bog izvršava osvetu nad onima koji uništavaju narod njegov. O Bože, primi dušu moju!",
                "20": "I tad, nakon što Abinadi izreče te riječi, on pade, podnijevši smrt vatrom; da, bijaše pogubljen jer ne htjede odbaciti zapovijedi Božje, zapečativši istinitost riječi svojih smrću svojom."
            },
            "18": {
                "1": "I tad se dogodi da se Alma, koji bijaše pobjegao slugama kralja Noe, pokaja za grijehe i bezakonja svoja, i kretaše se skrovito među narodom, te poče podučavati riječi Abinadijeve —",
                "2": "Da, o onome što će doći, i također o uskrsnuću mrtvih i otkupljenju ljudi koje će se ostvariti kroz moć, i patnje, i smrt Kristovu, te njegovo uskrsnuće i uzašašće na nebo.",
                "3": "I on podučavaše sve one koji htjedoše slušati riječi njegove. I podučavaše ih skrovito, da to ne bi došlo do ušiju kralja. I mnogi povjerovaše riječima njegovim.",
                "4": "I dogodi se da svi oni koji mu povjerovaše odlažahu na mjesto što bijaše nazvano Mormon, a dobi ime svoje od kralja, i bijaše u graničnim predjelima zemlje, i bijaše povremeno, to jest u raznim razdobljima, preplavljivano divljim zvijerima.",
                "5": "Evo, bijaše u Mormonu izvor čiste vode, i Alma odlažaše onamo, jer bijaše blizu vode guštik niska drveća, gdje se on skrivaše danju od potraga kraljevih.",
                "6": "I dogodi se da svi oni koji mu povjerovaše odlažahu onamo slušati riječi njegove.",
                "7": "I dogodi se, nakon mnogo dana znatan se broj skupi kod mjesta Mormonova, da čuje riječi Almine. Da, svi se skupiše koji povjerovaše u riječ njegovu, da ga čuju. I on ih podučavaše, i propovijedaše im pokajanje, i otkupljenje, i vjeru u Gospoda.",
                "8": "I dogodi se da im on reče: Gle, evo voda Mormonovih (jer tako se one nazivahu) i sad, pošto želite pristupiti u stado Božje, i biti prozvani narodom njegovim, i voljni ste ponijeti jedan drugome bremena, da bi bila laka;",
                "9": "Da, i voljni ste tugovati s onima koji tuguju; da, i tješiti one koji trebaju utjehu, i stajati kao svjedoci Božji u svako vrijeme i u svemu, i na svakome mjestu gdje se možda nađete, i to do smrti, da bi vas Bog otkupio i ubrojio među one od prvoga uskrsnuća, da biste mogli imati vječni život —",
                "10": "Evo kažem vam, ako je to želja srdaca vaših, što imate protiv toga da budete kršteni u ime Gospodnje, kao svjedočanstvo pred njim da uđoste u savez s njim, da ćete mu služiti i obdržavati zapovijedi njegove, da bi on mogao izliti Duh svoj još obilnije na vas?",
                "11": "I evo, kad narod ču te riječi, zapljeska rukama svojim od radosti i uskliknu: To je želja srdaca naših.",
                "12": "I tad se dogodi da Alma povede Helama, koji bijaše jedan od prvih, te pođe i stane u vodu, i zavapi, govoreći: O Gospode, izlij Duh svoj na slugu svojega, da bi on mogao izvršiti ovo djelo sa svetošću srca.",
                "13": "I kad on izgovori ove riječi, Duh Gospodnji bijaše na njemu, te on reče: Helame, ja te krstim, imajući ovlast od Svemogućega Boga, kao svjedočanstvo da si ušao u savez da ćeš mu služiti sve dok ne budeš mrtav gledom na smrtno tijelo; i neka se Duh Gospodnji izlije na te; i neka ti on udijeli vječni život, po otkupljenju Kristovu, koga on pripravi od postanka svijeta.",
                "14": "I nakon što Alma izgovori te riječi, i Alma i Helam uroniše u vodu; i oni ustadoše i iziđoše iz vode radujući se, i bijahu ispunjeni Duhom.",
                "15": "I opet, Alma povede drugoga, i uđe po drugi put u vodu, i krsti ga isto kao i prvoga, samo što sam ne uroni ponovno u vodu.",
                "16": "I na ovaj način on krsti svakoga tko god dođe do mjesta Mormonova; a bijaše ih brojem oko dvije stotine i četiri duše; da, i oni bijahu kršteni u vodama Mormonovim, i bijahu ispunjeni milošću Božjom.",
                "17": "I oni bijahu nazivani crkvom Božjom, ili crkvom Kristovom, od tog vremena nadalje. I dogodi se, tko god bijaše kršten moću i ovlašću Božjom, bijaše priključen crkvi njegovoj.",
                "18": "I dogodi se da Alma, imajući ovlast od Boga, zaredi svećenike; i to po jednoga svećenika na svakih pedeset od broja njihova zaredi on da im propovijedaju, i da ih podučavaju o onome što se odnosi na kraljevstvo Božje.",
                "19": "I on im zapovjedi neka ne podučavaju ništa osim onoga što on podučavaše, i što izrekoše usta svetih proroka.",
                "20": "Da, i zapovjedi im neka ne propovijedaju ništa osim pokajanja i vjere u Gospoda, koji otkupi narod svoj.",
                "21": "I zapovjedi im neka ne bude međusobnih sukoba, već neka iščekuju jednim okom, imajući jednu vjeru i jedno krštenje, imajući srca svoja isprepletena u jedinstvu i u ljubavi uzajamnoj.",
                "22": "I tako im on zapovjedi da propovijedaju. I tako oni postadoše djecom Božjom.",
                "23": "I on im zapovjedi neka svetkuju Šabat i drže ga svetim, i također da svaki dan daju zahvale Gospodu Bogu svojemu.",
                "24": "I također im zapovjedi da svećenici koje on zaredi rade vlastitim rukama svojim za uzdržavanje svoje.",
                "25": "I bijaše jedan dan u svakom tjednu koji bijaše odvojen za to da se saberu zajedno kako bi podučavali narod, te kako bi štovali Gospoda Boga svojega, i također, toliko često koliko to bijaše u moći njihovoj, kako bi se skupili zajedno.",
                "26": "A svećenici nisu smjeli ovisiti o narodu za uzdržavanje svoje; već su za rad svoj trebali primiti milost Božju, da bi mogli postati snažni u Duhu, imajući spoznaju o Bogu, kako bi mogli podučavati s moću i ovlašću od Boga.",
                "27": "I opet, Alma zapovjedi da narod crkve treba udjeljivati od imetka svoga, svatko prema onomu što ima; ima li obilnije, treba udjeljivati obilnije; a od onoga koji ima samo malo, samo se malo treba tražiti; a onomu koji nema treba biti dano.",
                "28": "I tako oni trebaju udjeljivati od imetka svojega vlastitom slobodnom voljom i dobrim željama prema Bogu, onim svećenicima koji su potrebiti, da, i svakoj potrebitoj, goloj duši.",
                "29": "I to im on reče jer mu Bog bijaše zapovjedio; i oni hodahu uspravno pred Bogom, udjeljujući jedan drugome i vremenito i duhovno u skladu s potrebama svojim i željama svojim.",
                "30": "I evo, dogodi se da sve to bijaše učinjeno u Mormonu, da, pokraj voda Mormonovih, u šumi što bijaše blizu voda Mormonovih; da, mjesto Mormonovo, vode Mormonove, šuma Mormonova, kako li su lijepi očima onih koji ondje stigoše do spoznaje o Otkupitelju svojemu; da, i kako li su blagoslovljeni oni, jer će pjevati u čast njegovu zauvijek.",
                "31": "I to bijaše učinjeno u graničnim predjelima zemlje, da ne bi došlo do ušiju kralja.",
                "32": "No gle, dogodi se da kralj, otkrivši pokret među narodom, posla sluge svoje da ih motre. Zato u dan kad se skupljahu zajedno kako bi čuli riječ Gospodnju, oni bijahu otkriveni kralju.",
                "33": "I evo, kralj reče da Alma podjaruje narod na bunu protiv njega; zato on posla vojsku svoju da ih uništi.",
                "34": "I dogodi se da Alma i narod Gospodnji bijahu obaviješteni o dolasku kraljeve vojske; zato oni uzeše šatore svoje i obitelji svoje te otiđoše u divljinu.",
                "35": "A bijaše ih brojem oko četiri stotine i pedeset duša."
            },
            "19": {
                "1": "I dogodi se da se vojska kraljeva vrati, nakon što je tražila uzalud narod Gospodnji.",
                "2": "I evo gle, snage kraljeve bijahu malobrojne, jer se smanjiše, i poče se javljati podjela među ostatkom naroda.",
                "3": "I manji dio poče izgovarati prijetnje protiv kralja, i poče se javljati velik sukob među njima.",
                "4": "I evo, bijaše čovjek među njima čije ime bijaše Gideon, a on bijaše snažan čovjek i neprijatelj kralju, zato on potegnu mač svoj i zakle se u gnjevu svojemu da će ubiti kralja.",
                "5": "I dogodi se da se on borio s kraljem; i kad kralj vidje da će ga on ubrzo nadjačati, on pobježe i potrča i uspe se na kulu što bijaše blizu hrama.",
                "6": "I Gideon pojuri za njim i gotovo se uspe na kulu kako bi ubio kralja, a kralj svrnu pogled svoj unaokolo prema zemlji Šemlon, i gle, vojska Lamanaca bijaše unutar granica zemlje.",
                "7": "I tad kralj zavapi u patnji duše svoje, govoreći: Gideone, poštedi me, jer Lamanci idu na nas, i uništit će nas; da, uništit će narod moj.",
                "8": "I evo, kralj ne bijaše toliko zabrinut za narod svoj koliko bijaše za vlastiti život svoj; ipak, Gideon poštedi život njegov.",
                "9": "I kralj zapovjedi narodu da bježi pred Lamancima, i on sam iđaše pred njima, i oni pobjegoše u divljinu sa ženama svojim i djecom svojom.",
                "10": "I dogodi se da Lamanci pojuriše za njima, i sustigoše ih, i počeše ih ubijati.",
                "11": "Tad se dogodi da im kralj zapovjedi neka svi muškarci ostave žene svoje i djecu svoju, te pobjegnu pred Lamancima.",
                "12": "Evo, bijaše ih mnogo koji ih ne htjedoše ostaviti, već htjedoše radije ostati i izginuti s njima. A ostali ostaviše žene svoje i djecu svoju te pobjegoše.",
                "13": "I dogodi se da oni koji ostadoše sa ženama svojim i djecom svojom potaknuše lijepe kćeri svoje da istupe i mole Lamance da ih ne pobiju.",
                "14": "I dogodi se da Lamanci iskazaše sućut prema njima, jer bijahu očarani ljepotom žena njihovih.",
                "15": "Zato Lamanci poštedješe živote njihove, i zasužnjiše ih i odvedoše ih natrag u zemlju Nefijevu, i dopustiše im da zaposjednu zemlju, uz uvjete da izruče kralja Nou u ruke Lamancima, i predadu imetak svoj, i to polovinu od svega što posjedovahu, polovinu zlata svojega, i srebra svojega, i svih dragocjenosti svojih, i tako oni morahu plaćati danak kralju Lamanaca iz godine u godinu.",
                "16": "I evo, bijaše jedan od sinova kraljevih među onima koji bijahu zasužnjeni, čije ime bijaše Limhi.",
                "17": "I evo, Limhi poželje da otac njegov ne bude uništen; ipak, Limhiju ne bijahu nepoznata bezakonja oca njegova, jer sam bijaše pravedan čovjek.",
                "18": "I dogodi se, Gideon potajno posla ljude u divljinu da potraže kralja i one što bijahu s njime. I dogodi se da oni susretoše one ljude u divljini, sve osim kralja i svećenika njegovih.",
                "19": "Evo, oni se zakleše u srcima svojim da će se vratiti u zemlju Nefijevu, te ako su žene njihove i djeca njihova pobijeni, a također i oni koji ostadoše s njima, da će tražiti osvetu, i također izginuti s njima.",
                "20": "A kralj im zapovjedi da se ne vraćaju; i oni se rasrdiše na kralja, i uzrokovaše da trpi, i to sve do smrti u vatri.",
                "21": "I upravo htjedoše uhvatiti i svećenike te ih usmrtiti, no oni pobjegoše pred njima.",
                "22": "I dogodi se da se oni upravo htjedoše vratiti u zemlju Nefijevu, kad susretoše ljude Gideonove. I ljudi im Gideonovi kazaše o svemu što se bijaše dogodilo ženama njihovim i djeci njihovoj; te kako im Lamanci dopustiše da mogu zaposjesti zemlju plaćajući danak Lamancima, polovinu od svega što posjedovahu.",
                "23": "I ti ljudi kazaše ljudima Gideonovim da pogubiše kralja, a svećenici njegovi pobjegoše od njih dalje u divljinu.",
                "24": "I dogodi se, nakon što bijahu završili obred, vratiše se u zemlju Nefijevu radujući se, zato što žene njihove i djeca njihova ne bijahu pobijeni; i oni kazaše Gideonu što učiniše kralju.",
                "25": "I dogodi se, kralj Lamanaca položi im prisegu da ih narod njegov neće ubijati.",
                "26": "A i Limhi, jer bijaše sin kraljev, pošto mu narod podijeli kraljevstvo, položi prisegu kralju Lamanaca da će mu narod njegov plaćati danak, i to polovinu od svega što posjedovahu.",
                "27": "I dogodi se da Limhi poče uspostavljati kraljevstvo i uspostavljati mir među narodom svojim.",
                "28": "I kralj Lamanaca postavi straže uokolo zemlje, da bi zadržao narod Limhijev u zemlji, da oni ne bi otišli u divljinu; i on uzdržavaše straže svoje od danka što ga primaše od Nefijaca.",
                "29": "I evo, kralj Limhi imaše trajan mir u kraljevstvu svojem u razdoblju od dvije godine, jer ih Lamanci ne zlostavljahu niti ih nastojahu uništiti."
            },
            "20": {
                "1": "Evo, bijaše mjesto u Šemlonu gdje se kćeri Lamanaca skupljahu zajedno da pjevaju, i da plešu, i da se provesele.",
                "2": "I dogodi se, jednoga se dana mali broj njih bijaše skupio zajedno za pjesmu i ples.",
                "3": "I evo, svećenici kralja Noe, srameći se vratiti u grad Nefijev, da, a i bojeći se da će ih narod ubiti, zato se ne usudiše vratiti ženama svojim i djeci svojoj.",
                "4": "A pošto ostadoše u divljini, i pošto otkriše kćeri Lamanaca, oni polegoše i promatrahu ih;",
                "5": "I kad ih bijaše samo malo okupljenih zajedno da plešu, oni iziđoše iz skrovišta svojih i uhvatiše ih te ih odvedoše u divljinu; da, dvadeset i četiri od kćeri Lamanaca oni odvedoše u divljinu.",
                "6": "I dogodi se, kad Lamanci otkriše da kćeri njihove bijahu nestale, oni se rasrdiše na narod Limhijev, jer mišljahu da to učini narod Limhijev.",
                "7": "Zato oni poslaše čete svoje; da, čak i kralj sam pođe pred narodom svojim; i oni uziđoše u zemlju Nefijevu da unište narod Limhijev.",
                "8": "I evo, Limhi ih opazi s kule, i sve pripreme njihove za rat on otkri; zato on sabra zajedno narod svoj, i postavi im zasjede po poljima i po šumama.",
                "9": "I dogodi se, kad Lamanci dođoše, narod se Limhijev poče obarati na njih iz zasjeda svojih, i poče ih ubijati.",
                "10": "I dogodi se da bitka postade veoma žestoka, jer su se borili poput lavova za plijen svoj.",
                "11": "I dogodi se da narod Limhijev poče potiskivati Lamance ispred sebe; ipak, oni ne bijahu ni upola toliko brojni kao Lamanci. No, borili su se za živote svoje, i za žene svoje, i za djecu svoju; zato su se napregnuli i poput zmajeva su se borili.",
                "12": "I dogodi se da oni nađoše kralja Lamanaca među mrtvima njihovim; ipak, on ne bijaše mrtav, već bijaše ranjen i ostavljen na zemlji, tako brz bijaše bijeg naroda njegova.",
                "13": "I oni ga uhvatiše i zaviše rane njegove, i dovedoše ga pred Limhija, te rekoše: Gle, evo kralja Lamanaca; jer zadobi ranu, pade među mrtve njihove, i oni ga ostaviše; i gle, dovedosmo ga preda te; a sad, pogubimo ga.",
                "14": "No Limhi im reče: Nemojte ga pogubiti, već ga dovedite ovamo da mogu govoriti s njim. I oni ga dovedoše. I Limhi mu reče: Koji razlog imate doći u rat protiv naroda mojega? Gle, narod moj ne prekrši prisegu koju vam ja položih; dakle, zašto kršite prisegu koju ste položili narodu mojemu?",
                "15": "I tad kralj reče: Prekrših prisegu, jer narod tvoj odvede kćeri naroda mojega; zato u srdžbi svojoj naredih da narod moj dođe u rat protiv naroda tvojega.",
                "16": "I evo, Limhi ne ču ništa o tomu; zato reče: Potražit ću među narodom svojim, i tko god učini ovo, poginut će. Zato on naredi da potraga bude provedena među narodom njegovim.",
                "17": "No, kad Gideon ču o tome, a on bijaše kraljev časnik, pođe i reče kralju: Molim te suzdrži se i ne istražuj ovaj narod, i ne drži ga odgovornim za ovo.",
                "18": "Naime, zar se ne sjećaš svećenika oca tvojega, koje ovaj narod nastojaše uništiti? I nisu li oni u divljini? I nisu li oni ti koji oteše kćeri Lamanaca?",
                "19": "A sad gle, kaži kralju o tomu, da bi on mogao reći narodu svojemu, da se može umiriti prema nama; jer gle, oni se već pripremaju navaliti na nas; i gle, uz to nas ima samo malo.",
                "20": "I gle, oni dolaze s brojnim četama svojim; i osim ako ih kralj ne umiri prema nama, mi moramo izginuti.",
                "21": "Jer nisu li se riječi Abinadijeve ispunile, što ih on prorokovaše protiv nas — a sve to zbog toga što ne htjedosmo poslušati riječi Gospodnje, i odvratiti se od bezakonja svojih?",
                "22": "I evo, umirimo kralja i ispunimo prisegu koju mu položismo; jer je bolje da budemo u ropstvu negoli da izgubimo živote svoje; zato zaustavimo prolijevanje tolike krvi.",
                "23": "I tad Limhi ispriča kralju sve o ocu svojemu i svećenicima što pobjegoše u divljinu, i pripisa njima otmicu kćeri njihovih.",
                "24": "I dogodi se da se kralj umiri prema narodu njegovom, te im reče: Iziđimo ususret narodu mojemu bez oružja; a ja vam se kunem prisegom da narod moj neće ubijati naroda tvojega.",
                "25": "I dogodi se da oni pođoše za kraljem, i iziđoše bez oružja ususret Lamancima. I dogodi se da se susretoše s Lamancima; a kralj se Lamanaca pokloni pred njima i zauze se za narod Limhijev.",
                "26": "A kad Lamanci vidješe narod Limhijev, da on bijaše bez oružja, oni im iskazaše sućut i umiriše se prema njima, te se vratiše s kraljem svojim u miru u zemlju svoju."
            },
            "21": {
                "1": "I dogodi se da se Limhi i narod njegov vratiše u grad Nefijev, i počeše prebivati u zemlji ponovno u miru.",
                "2": "I dogodi se, nakon mnogo dana Lamanci počeše opet biti podjarivani na srdžbu protiv Nefijaca, i počeše ulaziti unutar granica zemlje unaokolo.",
                "3": "Evo, ne usudiše se ubijati ih zbog prisege koju kralj njihov položi Limhiju; ali ih udarahu po obrazima njihovim, i izvršavahu vlast nad njima; i počeše stavljati teška bremena na leđa njihova, i goniti ih kao što bi nijema magarca —",
                "4": "Da, sve to bijaše učinjeno da bi riječ Gospodnja mogla biti ispunjena.",
                "5": "I evo, nevolje Nefijaca bijahu velike, i ne bijaše nikakva načina da se izbave iz ruku njihovih, jer ih Lamanci bijahu opkolili sa svih strana.",
                "6": "I dogodi se da narod poče mrmljati kod kralja zbog nevolja svojih; i oni poželješe poći protiv njih u boj. I strašno su mučili kralja s pritužbama svojim; zato im on dopusti da čine prema željama svojim.",
                "7": "I oni se sabraše ponovno, i staviše na se oklop svoj, te pođoše protiv Lamanaca da ih protjeraju iz zemlje svoje.",
                "8": "I dogodi se da ih Lamanci poraziše, i potisnuše ih natrag, i pobiše mnoge od njih.",
                "9": "I evo, nastade veliko tugovanje i jadikovanje među narodom Limhijevim, udovica tugovaše za mužem svojim, sin i kći tugovahu za ocem svojim, a braća za braćom svojom.",
                "10": "Evo, bijaše veoma mnogo udovica u zemlji, i one su vapile snažno iz dana u dan, jer velik strah od Lamanaca bijaše došao na njih.",
                "11": "I dogodi se da stalni vapaji njihovi podjariše ostatak naroda Limhijeva na srdžbu protiv Lamanaca; i oni pođoše ponovno u boj, no bijahu ponovno potisnuti natrag, pretrpjevši mnoge gubitke.",
                "12": "Da, oni pođoše ponovno, i to treći put, i trpjeli su na isti način; a oni što ne bijahu ubijeni vratiše se ponovno u grad Nefijev.",
                "13": "I oni se poniziše sve do praha, podloživši se jarmu ropstva, prepustivši se da budu udarani, i proganjani od nemila do nedraga, i opterećivani, u skladu s prohtjevima neprijatelja svojih.",
                "14": "I oni se poniziše, sve do dubina poniznosti; i vapili su snažno k Bogu; da, štoviše, po cijeli su dan vapili k Bogu svojemu da ih izbavi iz nevolja njihovih.",
                "15": "I evo, Gospod ne usliša brzo vapaj njihov zbog bezakonja njihovih; ipak, Gospod usliša vapaje njihove i poče smekšavati srca Lamanaca, te oni počeše olakšavati bremena njihova; ipak, Gospod ne smatraše prikladnim da ih izbavi iz ropstva.",
                "16": "I dogodi se da oni počeše napredovati malo po malo u zemlji, i počeše obilnije uzgajati žito, te sitno i krupno blago, tako da nisu trpjeli od gladi.",
                "17": "Evo, bijaše velik broj žena, više nego što bijaše muškaraca; zato kralj Limhi zapovjedi da svaki muškarac udjeljuje za uzdržavanje udovica i djece njihove, da ne izginu od gladi; a to oni učiniše zbog veličine broja onih što bijahu ubijeni.",
                "18": "Evo, narod se Limhijev držaše zajedno u skupini koliko god to bijaše moguće, i osiguravaše žito svoje i stada svoja;",
                "19": "I sam se kralj ne pouzdavaše u sigurnost svoju izvan zidina gradskih, osim ako ne bi poveo stražu svoju sa sobom, plašeći se da bi mogao nekako pasti u ruke Lamanaca.",
                "20": "I on naredi da narod njegov motri zemlju unaokolo, ne bi li nekako uhvatili one svećenike koji pobjegoše u divljinu, koji oteše kćeri Lamanaca, i koji prouzročiše da tako veliko uništenje dođe na njih.",
                "21": "Naime, oni ih željahu uhvatiti kako bi ih kaznili; jer oni dolažahu u zemlju Nefijevu noću, te odnošahu žito njihovo i mnoge od dragocjenosti njihovih, zato im oni postaviše zasjedu.",
                "22": "I dogodi se da ne bijaše više nemira između Lamanaca i naroda Limhijeva, sve do vremena kad Amon i braća njegova stigoše u zemlju.",
                "23": "I kralj, kad bijaše izvan vrata gradskih sa stražom svojom, otkri Amona i braću njegovu; i misleći da su oni svećenici Noini, zato on naredi da budu uhvaćeni, i vezani, i bačeni u tamnicu. A da oni bijahu svećenici Noini, bio bi naredio da budu pogubljeni.",
                "24": "No kad otkri da oni to nisu, već da su braća njegova, te da dođoše iz zemlje zarahemalske, on se ispuni silno velikom radošću.",
                "25": "Evo, kralj Limhi bijaše poslao, prije dolaska Amonova, malen broj ljudi da potraže zemlju zarahemalsku; no oni je ne mogahu naći, i izgubiše se u divljini.",
                "26": "Ipak, oni pronađoše zemlju koja bijaše napučena; da, zemlju prekrivenu suhim kostima; da, zemlju koja bijaše napučena i koja bijaše uništena; i oni se, pretpostavljajući da je to zemlja zarahemalska, vratiše u zemlju Nefijevu, stigavši unutar granica zemlje ne mnogo dana prije dolaska Amonova.",
                "27": "I oni donesoše zapis sa sobom, i to zapis o narodu čije kosti bijahu pronašli; a on bijaše urezan na pločama od rude.",
                "28": "I evo, Limhi se opet ispuni radošću doznavši iz usta Amonovih da kralj Mosija ima dar od Boga, kojim može tumačiti takve ureze; da, i Amon se također obradova.",
                "29": "Ipak, Amon i braća njegova bijahu ispunjeni žalošću zato što toliki od braće njihove bijahu pobijeni;",
                "30": "I također zbog toga što kralj Noa i svećenici njegovi uzrokovaše da narod počini toliko grijeha i bezakonja protiv Boga; i oni također tugovahu zbog smrti Abinadijeve; a i zbog odlaska Alme i naroda koji pođe s njime, koji osnova crkvu Božju snagom i moću Božjom, te vjerom u riječi koje izreče Abinadi.",
                "31": "Da, oni tugovahu zbog odlaska njihova, jer ne znadoše kamo oni bijahu pobjegli. Evo, oni bi im se rado priključili, jer i sami uđoše u savez s Bogom da će mu služiti i obdržavati zapovijedi njegove.",
                "32": "I evo, nakon dolaska Amonova kralj Limhi također uđe u savez s Bogom, a i mnogi od naroda njegova, da će mu služiti i obdržavati zapovijedi njegove.",
                "33": "I dogodi se da kralj Limhi i mnogi od naroda njegova željahu biti kršteni; no, ne bijaše nikoga u zemlji tko imaše ovlast od Boga. A Amon odbi učiniti to, smatrajući sebe nedostojnim slugom.",
                "34": "Zato se oni u to vrijeme ne udružiše u crkvu, očekujući Duha Gospodnjega. Evo, oni poželješe postati poput Alme i braće njegove, koji pobjegoše u divljinu.",
                "35": "Oni željahu biti kršteni kao svjedočanstvo i dokaz da su voljni služiti Bogu svim srcem svojim; ipak, oni odgađahu vrijeme; a izvješće o krštenju njihovu bit će dano poslije.",
                "36": "I evo, sve nastojanje Amona i ljudi njegovih, te kralja Limhija i naroda njegova, bijaše u tome da se izbave iz ruku Lamanaca i iz ropstva."
            },
            "22": {
                "1": "I tad se dogodi da se Amon i kralj Limhi počeše savjetovati s narodom kako da se izbave iz ropstva; i doista, oni narediše da se sav narod sabere zajedno; a to učiniše da bi mogli čuti glas naroda o tome.",
                "2": "I dogodi se da ne mogahu pronaći nikakva načina izbaviti se iz ropstva, osim da uzmu žene i djecu svoju, i sitno i krupno blago svoje, i šatore svoje, te otiđu u divljinu; naime, pošto Lamanci bijahu toliko brojni, bijaše nemoguće narodu Limhijevu sukobiti se s njima, misleći se izbaviti iz ropstva mačem.",
                "3": "Tad se dogodi da Gideon pođe i stade pred kralja, te mu reče: Evo, o kralju, ti si dosad poslušao riječi moje mnogo puta kad smo se sukobili s braćom našom Lamancima.",
                "4": "A sad, o kralju, ako nisi prosudio da sam beskoristan sluga, ili ako si dosad slušao riječi moje u bilo kojoj mjeri, i one ti bijahu od koristi, upravo tako želim da poslušaš riječi moje ovaj put, a ja ću biti sluga tvoj i izbavit ću narod ovaj iz ropstva.",
                "5": "I kralj mu dopusti da govori. I Gideon mu reče:",
                "6": "Pogledaj stražnji prolaz kroz stražnji zid na stražnjoj strani grada. Lamanci, odnosno straže lamanske, noću su pijani; zato pošaljimo proglas među sav ovaj narod, da skupe sitno i krupno blago svoje, kako bi ga otjerali u divljinu noću.",
                "7": "A ja ću poći prema tvojoj zapovijedi i platiti posljednji danak u vinu Lamancima, i oni će se opiti; a mi ćemo proći kroz tajni prolaz nalijevo od tabora njihova kad oni budu pijani i kad budu spavali.",
                "8": "Tako ćemo otići sa ženama svojim i djecom svojom, te sitnim i krupnim blagom svojim u divljinu; i zaobići ćemo zemlju Šilom.",
                "9": "I dogodi se da kralj posluša riječi Gideonove.",
                "10": "I kralj Limhi naredi da narod njegov skupi stada svoja; i on posla danak u vinu Lamancima; i također im posla više vina kao dar; i oni do mile volje pijahu vino koje im kralj Limhi posla.",
                "11": "I dogodi se da narod kralja Limhija otiđe noću u divljinu sa sitnim i krupnim blagom svojim, i oni zaobiđoše zemlju Šilom u divljini, te skrenuše prema zemlji zarahemalskoj, a vođahu ih Amon i braća njegova.",
                "12": "I oni poniješe sve zlato svoje, i srebro, i dragocjenosti svoje, što ih mogahu nositi, a također i zalihe svoje sa sobom u divljinu; te nastaviše putovanje svoje.",
                "13": "I nakon što bijahu mnoge dane u divljini, stigoše u zemlju zarahemalsku, i pridružiše se Mosijinu narodu, te postadoše podanici njegovi.",
                "14": "I dogodi se da ih Mosija primi s radošću; i on također primi zapise njihove, a također i zapise koje pronađe narod Limhijev.",
                "15": "I tad se dogodi, kad Lamanci opaziše da narod Limhijev bijaše otišao iz zemlje noću, oni poslaše vojsku u divljinu u potjeru za njima;",
                "16": "I nakon što ih ganjahu dva dana, ne mogahu više slijediti tragove njihove; zato se izgubiše u divljini."
            },
            "23": {
                "intro": "Izvješće o Almi i narodu Gospodnjemu, kojeg narod kralja Noe protjera u divljinu.",
                "1": "Evo Alma, jer bijaše upozoren od Gospoda da će čete kralja Noe navaliti na njih, i jer otkri to narodu svojemu, zato oni skupiše stada svoja i uzeše od žita svojega, te otiđoše u divljinu pred četama kralja Noe.",
                "2": "I Gospod ih osnaži, te ih ljudi kralja Noe ne mogahu sustići da ih unište.",
                "3": "I oni pobjegoše osam dana putovanja u divljinu.",
                "4": "I stigoše u zemlju, da, i to vrlo lijepu i ugodnu zemlju, zemlju čiste vode.",
                "5": "I oni razapeše šatore svoje, i počeše obrađivati zemlju, i počeše graditi građevine; da, oni bijahu radišni i trudili su se silno.",
                "6": "A narod zaželi da Alma bude kraljem njihovim, jer ga narod njegov ljubljaše.",
                "7": "No, on im reče: Gle, nije poželjno da imamo kralja; jer ovako govori Gospod: Ne cijenite jedno tijelo više od drugoga, to jest jedan čovjek ne smije držati sebe većim od drugoga; zato vam kažem, nije poželjno da imate kralja.",
                "8": "Ipak, kad bi bilo moguće da uvijek imate pravedne ljude da vam budu kraljevi, bilo bi dobro za vas da imate kralja.",
                "9": "No, sjetite se bezakonja kralja Noe i svećenika njegovih; i ja sâm bijah uhvaćen u zamku, i učinih mnogo toga što bijaše odvratno u očima Gospodnjim, što mi donese gorko kajanje;",
                "10": "Ipak, nakon mnogih tegoba, Gospod ču vapaje moje, i usliša molitve moje, i učini me oruđem u rukama svojim u privođenju tolikih od vas k spoznaji istine njegove.",
                "11": "Ipak, time se ne hvalim, jer sam nedostojan hvaliti sâm sebe.",
                "12": "I evo, kažem vam, kralj Noa vas je tlačio, i bijaste u ropstvu njegovom i svećenika njegovih, i oni vas uvedoše u bezakonje; dakle, bijaste vezani uzama bezakonja.",
                "13": "I evo, pošto bijaste izbavljeni moću Božjom iz tih uza; da, i to iz ruku kralja Noe i naroda njegova, i također iz uza bezakonja, isto tako želim da stojite čvrsto u toj slobodi kojom ste učinjeni slobodnima, te ne povjeravajte ni jednom čovjeku da bude kralj nad vama.",
                "14": "I također, ne dopustite nikome da bude učitelj vaš niti duhovni poslužitelj vaš, osim ako nije čovjek Božji, što hodi putevima njegovim i obdržava zapovijedi njegove.",
                "15": "Tako Alma podučavaše narod svoj, da svatko ljubi bližnjega svoga kao samoga sebe, da ne bude sukoba među njima.",
                "16": "I evo, Alma bijaše veliki svećenik njihov, budući da bijaše osnivač crkve njihove.",
                "17": "I dogodi se da nitko ne primi ovlast propovijedati ili podučavati, osim ako to ne bijaše po njemu od Boga. Zato on posveti sve svećenike njihove i sve učitelje njihove; i nitko ne bijaše posvećen, osim ako ne bijaše pravedan čovjek.",
                "18": "Stoga su oni bdjeli nad narodom svojim, i njegovali ga onim što se odnosi na pravednost.",
                "19": "I dogodi se da oni počeše napredovati silno u zemlji; a zemlju nazvaše Helam.",
                "20": "I dogodi se da se oni umnožiše i napredovahu silno u zemlji Helam; i izgradiše grad koji prozvaše grad Helamov.",
                "21": "Ipak, Gospod smatra prikladnim da ukori narod svoj; da, on iskušava strpljivost njihovu i vjeru njihovu.",
                "22": "Ipak — tko god stavlja uzdanje svoje u nj, taj će biti uzdignut u posljednji dan. Da, i tako to bijaše s ovim narodom.",
                "23": "Jer gle, pokazat ću vam da bijahu dovedeni u ropstvo, i nitko ih ne mogaše izbaviti doli Gospod Bog njihov, da, i to Bog Abrahamov, i Izakov, i Jakovljev.",
                "24": "I dogodi se da ih on izbavi, i pokaza im silnu moć svoju, i velika bijahu radovanja njihova.",
                "25": "Jer gle, dogodi se, dok bijahu u zemlji Helam, da, u gradu Helamovu, dok obrađivahu zemlju unaokolo, gle, vojska Lamanaca bijaše unutar granica zemlje.",
                "26": "Tad se dogodi da braća Almina pobjegoše s njiva svojih, i skupiše se zajedno u gradu Helamovu; i oni bijahu veoma uplašeni zbog pojave Lamanaca.",
                "27": "No, Alma pođe i stade među njih, i usrdno ih potaknu da se ne plaše, već da se spomenu Gospoda Boga svojega i on će ih izbaviti.",
                "28": "Zato oni prigušiše strah svoj, i počeše vapiti ka Gospodu da on smekša srca Lamanaca, tako da oni poštede njih, i žene njihove, i djecu njihovu.",
                "29": "I dogodi se da Gospod smekša srca Lamanaca. A Alma i braća njegova istupiše i predadoše se u ruke njihove; i Lamanci uzeše u posjed zemlju Helam.",
                "30": "Evo, čete Lamanaca, što proganjahu narod kralja Limhija, bijahu izgubljene u divljini mnoge dane.",
                "31": "I gle, oni pronađoše one svećenike kralja Noe u mjestu koje oni zvahu Amulon; a oni bijahu počeli posjedovati zemlju Amulon i bijahu počeli obrađivati zemlju.",
                "32": "Evo, ime vođe onih svećenika bijaše Amulon.",
                "33": "I dogodi se da Amulon preklinjaše Lamance; i on također posla žene njihove, koje bijahu kćeri Lamanaca, preklinjati braću svoju da ne unište muževe njihove.",
                "34": "I Lamanci iskazahu sućut Amulonu i braći njegovoj, i ne uništiše ih poradi žena njihovih.",
                "35": "A Amulon i braća njegova priključiše se Lamancima, i oni putovahu divljinom u potrazi za zemljom Nefijevom, kada otkriše zemlju Helam, što je posjedovahu Alma i braća njegova.",
                "36": "I dogodi se da Lamanci obećaše Almi i braći njegovoj, pokažu li im put što vodi u zemlju Nefijevu, da će im pokloniti živote njihove i slobodu njihovu.",
                "37": "No, nakon što im Alma bijaše pokazao put što vodi u zemlju Nefijevu, Lamanci ne htjedoše ispuniti obećanje svoje; već postaviše straže uokolo zemlje Helam, nad Almom i braćom njegovom.",
                "38": "A ostatak njihov ode u zemlju Nefijevu; a dio njih vrati se u zemlju Helam, i također dovede sa sobom žene i djecu stražara koji bijahu ostavljeni u zemlji.",
                "39": "I kralj Lamanaca udijeli Amulonu da bude kralj i vladar nad narodom svojim, što bijaše u zemlji Helam; ipak, on neće imati moći činiti išta protivno volji kralja Lamanaca."
            },
            "24": {
                "1": "I dogodi se da Amulon zadobi naklonost u očima kralja Lamanaca; zato kralj Lamanaca udijeli njemu i braći njegovoj da budu postavljeni za učitelje narodu njegovu, da, i to narodu što bijaše u zemlji Šemlon, i u zemlji Šilom, i u zemlji Amulon.",
                "2": "Jer Lamanci bijahu uzeli u posjed sve te zemlje; zato kralj Lamanaca postavi kraljeve nad svim tim zemljama.",
                "3": "I evo, ime kralja Lamanaca bijaše Laman, a bijaše nazvan imenom oca svojega; i zato se on zvaše kralj Laman. I on bijaše kralj nad brojnim narodom.",
                "4": "I on postavi učitelje od braće Amulonove u svakoj zemlji što je posjedovaše narod njegov; i tako se jezik nefijski poče podučavati među svim narodom Lamanaca.",
                "5": "I oni bijahu narod prijateljski jedan spram drugoga; ipak ne poznavahu Boga; niti ih braća Amulonova podučavahu išta o Gospodu Bogu njihovu, niti zakon Mojsijev; niti ih podučavahu riječi Abinadijeve;",
                "6": "Već ih podučavahu da vode zapis svoj, te da mogu pisati jedan drugomu.",
                "7": "I tako Lamanci počeše rasti u bogatstvu, i počeše trgovati međusobno i jačati, te počeše biti lukav i mudar narod, prema mudrosti svijeta, da, veoma lukav narod, koji uživa u svakovrsnoj opačini i pljački, osim među braćom svojom.",
                "8": "I tad se dogodi da Amulon poče izvršavati vlast nad Almom i braćom njegovom, i poče ga progoniti, i uzrokovati da djeca njegova progone djecu njihovu.",
                "9": "Jer Amulon poznavaše Almu, da on bijaše jedan od kraljevih svećenika, i da on bijaše taj koji povjerova riječima Abinadijevim i bijaše otjeran pred kraljem, i zato on bijaše gnjevan na njega; jer bijaše podanik kralja Lamana, ipak on izvršavaše vlast nad njima, i nametnu im radove, i postavi nadglednike nad njima.",
                "10": "I dogodi se, toliko velike bijahu nevolje njihove da oni počeše vapiti snažno k Bogu.",
                "11": "I Amulon im zapovjedi da zaustave vapaje svoje; i on postavi stražare nad njima da ih motre, da svatko tko bude nađen kako zaziva Boga bude pogubljen.",
                "12": "A Alma i narod njegov ne dizahu glasove svoje Gospodu Bogu svojemu, već mu izlijevahu srca svoja; i on poznavaše misli srdaca njihovih.",
                "13": "I dogodi se da im glas Gospodnji dođe u nevoljama njihovim, govoreći: Uzdignite glave svoje i utješite se, jer znadem za savez što ga sklopiste sa mnom; i ja ću sklopiti savez s narodom svojim i izbavit ću ga iz ropstva.",
                "14": "I također ću olakšati bremena što su stavljena na pleća vaša, te ih nećete moći ni osjetiti na leđima svojim, i to dok ste u ropstvu; a to ću učiniti da biste mogli stajati kao svjedoci za me poslije, te da biste mogli znati zasigurno da ja, Gospod Bog, pohađam narod svoj u nevoljama njihovim.",
                "15": "I tad se dogodi da bremena što bijahu natovarena na Almu i braću njegovu bijahu učinjena lakima; da, Gospod ih osnaži tako da oni mogahu podnositi bremena svoja s lakoćom, i oni se podložiše veselo i sa strpljivošću svoj volji Gospodnjoj.",
                "16": "I dogodi se, toliko velike bijahu vjera njihova i strpljivost njihova da im glas Gospodnji dođe ponovno, govoreći: Utješite se, jer sutra ću vas izbaviti iz ropstva.",
                "17": "I on reče Almi: Ići ćeš ispred naroda ovoga, a ja ću ići s tobom i izbaviti narod ovaj iz ropstva.",
                "18": "Tad se dogodi da Alma i narod njegov tijekom noći skupiše stada svoja, a također i od žita svojega; da, štoviše cijelu noć oni skupljahu stada svoja.",
                "19": "I ujutro Gospod učini da dubok san padne na Lamance, da, i svi nadglednici njihovi bijahu u duboku snu.",
                "20": "A Alma i narod njegov otiđoše u divljinu; i nakon što bijahu putovali cijeli dan, oni razapeše šatore svoje u dolini, i nazvaše dolinu Alma, zato što ih on vođaše na njihovom putu divljinom.",
                "21": "Da, i u dolini Alminoj oni izliše hvale svoje Bogu jer im bijaše milosrdan, i olakša bremena njihova, i izbavi ih iz ropstva; jer oni bijahu u ropstvu, i nitko ih ne mogaše izbaviti osim Gospoda Boga njihovog.",
                "22": "I oni dadoše zahvale Bogu, da, svi muškarci njihovi, i sve žene njihove, i sva djeca njihova koja mogahu govoriti uzdigoše glasove svoje u hvalama Bogu svojemu.",
                "23": "I tad Gospod reče Almi: Požuri i iziđite ti i ovaj narod iz ove zemlje, jer se Lamanci probudiše i progone te; zato iziđi iz ove zemlje, a ja ću zaustaviti Lamance u ovoj dolini te oni neće napredovati u potjeri za ovim narodom.",
                "24": "I dogodi se da oni otiđoše iz doline i krenuše na put svoj u divljinu.",
                "25": "I nakon što bijahu u divljini dvanaest dana stigoše u zemlju zarahemalsku; a kralj ih Mosija također primi s radošću."
            },
            "25": {
                "1": "I tad kralj Mosija naredi da se sav narod sabere zajedno.",
                "2": "Evo, ne bijaše toliko mnogo djece Nefijeve, to jest toliko mnogo onih koji bijahu potomci Nefijevi, koliko ih bijaše od naroda Zarahemle, koji bijaše potomak Mulekov, te onih koji dođoše s njim u divljinu.",
                "3": "I ne bijaše ih toliko mnogo od naroda Nefijeva i od naroda Zarahemlinoga koliko bijaše Lamanaca; da, oni ne bijahu ni upola toliko brojni.",
                "4": "I evo, sav narod Nefijev bijaše okupljen zajedno, a također i sav narod Zarahemlin, i oni bijahu sabrani zajedno u dvije skupine.",
                "5": "I dogodi se da Mosija čitaše, i naredi da budu pročitani zapisi Zenifovi narodu njegovu; da, on čitaše zapise o narodu Zenifovu, od vremena kad oni napustiše zemlju zarahemalsku sve dok se ne vratiše ponovno.",
                "6": "I on također pročita izvješće o Almi i braći njegovoj, i svim nevoljama njihovim, od vremena kad oni napustiše zemlju zarahemalsku do vremena kad se vratiše ponovno.",
                "7": "I evo, kad Mosija okonča čitanje zapisā, narod njegov što ostade u zemlji bijaše obuzet čuđenjem i divljenjem.",
                "8": "Jer oni ne znadoše što misliti; jer kad ugledaše one što bijahu izbavljeni iz ropstva, ispuniše se silno velikom radošću.",
                "9": "I opet, kad pomisliše na braću svoju koju Lamanci bijahu pobili, ispuniše se žalošću, i čak prolijevahu mnoge suze žalosnice.",
                "10": "I opet, kad pomisliše na neposrednu dobrotu Božju i moć njegovu u izbavljenju Alme i braće njegove iz ruku Lamanaca i iz ropstva, oni uzdigoše glasove svoje i dadoše zahvale Bogu.",
                "11": "I opet, kad promisliše o Lamancima, koji bijahu braća njihova, o njihovu grešnom i okaljanom stanju, ispuniše se boli i patnjom za dobrobit duša njihovih.",
                "12": "I dogodi se da oni što bijahu djeca Amulona i braće njegove, koji bijahu uzeli za žene kćeri lamanske, bijahu nezadovoljni ponašanjem otaca svojih, i ne htjedoše se više nazivati imenima otaca svojih, zato uzeše na sebe ime Nefijevo, da bi mogli biti nazvani djecom Nefijevom i biti ubrojeni među one koji se nazivahu Nefijcima.",
                "13": "I evo, sav narod Zarahemlin bijaše ubrojen među Nefijce, i to zbog toga što kraljevstvo ne bijaše podijeljeno nikom doli onima koji bijahu potomci Nefijevi.",
                "14": "I tad se dogodi, nakon što Mosija okonča govoriti i čitati narodu, on zatraži da se Alma također obrati narodu.",
                "15": "I Alma im se obrati, dok bijahu skupljeni u velikim skupinama, i išao je od jedne skupine do druge, propovijedajući narodu pokajanje i vjeru u Gospoda.",
                "16": "I on usrdno poticaše narod Limhijev i braću svoju, sve one što bijahu izbavljeni iz ropstva, da se spomenu kako Gospod bijaše taj koji ih izbavi.",
                "17": "I dogodi se, nakon što Alma bijaše podučio narod mnogo toga, i okončao im govoriti, kralj Limhi zaželi da može biti kršten; i sav narod njegov također zaželi da može biti kršten.",
                "18": "Zato Alma uđe u vodu i krsti ih; da, on ih krsti na način na koji krsti braću svoju u vodama Mormonovim; da, i svi oni koje je krstio pripadoše crkvi Božjoj; i to zbog vjerovanja svojega riječima Alminim.",
                "19": "I dogodi se, kralj Mosija dopusti Almi da osnuje crkve diljem cijele zemlje zarahemalske; i dade mu moć da redi svećenike i učitelje nad svakom crkvom.",
                "20": "Evo, to bijaše učinjeno zbog toga što bijaše toliko mnogo ljudi da jedan učitelj ne mogaše upravljati svima, niti mogahu svi čuti riječ Božju u jednomu skupu;",
                "21": "Zato se oni okupljahu u različitim skupinama, što se nazivahu crkve; svaka crkva imaše svoje svećenike i svoje učitelje, i svaki svećenik propovijedaše riječ onako kako mu je iznesoše usta Almina.",
                "22": "I tako, premda bijaše mnogo crkvi, one sve bijahu jedna crkva, da, i to crkva Božja; jer ništa se nije propovijedalo u svim crkvama osim pokajanja i vjere u Boga.",
                "23": "I evo, bijaše sedam crkvi u zemlji zarahemalskoj. I dogodi se, svi koji zaželješe preuzeti na sebe ime Kristovo, to jest Božje, oni se priključivahu crkvama Božjim;",
                "24": "I oni se nazivahu narodom Božjim. I Gospod izli Duh svoj na njih, te oni bijahu blagoslovljeni i napredovahu na zemlji."
            },
            "26": {
                "1": "Evo, dogodi se da ih bijaše mnogo od nadolazećeg naraštaja koji ne mogahu razumjeti riječi kralja Benjamina, jer bijahu malena djeca u vrijeme kad on govoraše narodu svojemu; i oni ne vjerovahu predaji otaca svojih.",
                "2": "Oni ne vjerovahu onome što bijaše rečeno o uskrsnuću mrtvih, niti vjerovahu o dolasku Kristovom.",
                "3": "I evo, zbog nevjere svoje ne mogahu razumjeti riječ Božju; i srca njihova bijahu otvrdnula.",
                "4": "I ne htjedoše biti kršteni; niti se htjedoše priključiti crkvi. I oni bijahu odvojen narod gledom na vjeru svoju, i ostadoše tako uvijek poslije, i to u svojem tjelesnom i grešnom stanju; jer ne htjedoše prizivati Gospoda Boga svojega.",
                "5": "I evo, za vladavine Mosijine oni ne bijahu upola toliko brojni kao narod Božji; no zbog razdorā među braćom oni postadoše brojniji.",
                "6": "Jer dogodi se da oni obmanuše mnoge svojim laskavim riječima, koji bijahu u crkvi, i navedoše ih da počine mnoge grijehe; zato postade potrebno da crkva opomene one koji počiniše grijeh, koji bijahu u crkvi.",
                "7": "I dogodi se da oni bijahu izvedeni pred svećenike, i učitelji ih izručivahu svećenicima; a svećenici ih izvedoše pred Almu, koji bijaše veliki svećenik.",
                "8": "Evo, kralj Mosija dade Almi ovlast nad crkvom.",
                "9": "I dogodi se da Alma nije znao što bi s njima; no bijaše mnogo svjedoka protiv njih; da, ljudi su ustajali i svjedočili obilno o bezakonju njihovu.",
                "10": "Evo, takvo se nešto nikad prije ne dogodi u crkvi; zato Alma bijaše uznemiren u duhu svojemu, i on naredi da budu dovedeni pred kralja.",
                "11": "I on reče kralju: Gle, evo mnogih koje izvedosmo preda te, koje braća njihova optužiše; da, a bijahu uhvaćeni u svakojakim bezakonjima. I oni se ne kaju za bezakonja svoja; zato ih izvedosmo preda te, da im možeš suditi prema zločinima njihovim.",
                "12": "No kralj Mosija reče Almi: Gle, ja im neću suditi; zato ih predajem u tvoje ruke da im bude suđeno.",
                "13": "I tad duh Almin bijaše ponovno uznemiren; i on pođe te upita Gospoda što treba učiniti gledom na to, jer se bojaše da će učiniti krivo u očima Božjim.",
                "14": "I dogodi se, nakon što on izli svu dušu svoju Bogu, glas Gospodnji dođe do njega, govoreći:",
                "15": "Blagoslovljen si ti, Alma, i blagoslovljeni su oni koji bijahu kršteni u vodama Mormonovim. Blagoslovljen si zbog silne vjere svoje jedino u riječi sluge mojega Abinadija.",
                "16": "I blagoslovljeni su oni zbog silne vjere svoje jedino u riječi koje im ti izgovori.",
                "17": "I blagoslovljen si ti zato što uspostavi crkvu među narodom ovim; i oni će biti utemeljeni, i bit će narod moj.",
                "18": "Da, blagoslovljen je narod ovaj koji je voljan nositi ime moje; jer mojim će se imenom nazivati; i oni su moji.",
                "19": "A zato što si me upitao o prijestupniku, ti si blagoslovljen.",
                "20": "Ti si sluga moj; i ja sklapam savez s tobom da ćeš imati vječni život; i služit ćeš mi i istupati u ime moje, i sabirat ćeš ovce moje.",
                "21": "I onaj tko posluša glas moj bit će ovca moja; i njega ćete primiti u crkvu, i njega ću ja također primiti.",
                "22": "Jer gle, ovo je crkva moja; tko god bude kršten bit će kršten na pokajanje. I koga god primite vjerovat će u ime moje; i njemu ću bez ograničenja oprostiti.",
                "23": "Jer ja sam taj koji uzima na sebe grijehe svijeta; jer ja sam taj koji ih stvori; i ja sam taj koji udjeljuje onomu tko bude vjerovao do svršetka mjesto sebi zdesna.",
                "24": "Jer gle, mojim se imenom oni nazivaju; i ako me poznaju, izići će i vječno će imati mjesto meni zdesna.",
                "25": "I dogodit će se, kad druga trublja zatrubi, tad će oni koji me nikad ne poznavahu izići i stat će preda me.",
                "26": "I tad će znati da sam ja Gospod Bog njihov, da sam ja Otkupitelj njihov; no oni ne htjedoše biti otkupljeni.",
                "27": "I tad ću im priznati da ih nikad nisam poznavao; i oni će otići u vječni oganj pripravljen za đavla i anđele njegove.",
                "28": "Zato vam kažem, onaj koji ne posluša glas moj, njega ne primajte u crkvu moju, jer njega neću primiti u posljednji dan.",
                "29": "Zato, kažem ti, idi; i tko god prestupi protiv mene, njemu sudi prema grijesima koje počini; i prizna li grijehe svoje pred tobom i preda mnom, te se pokaje u iskrenosti srca svojega, njemu ćeš oprostiti, i ja ću mu oprostiti također.",
                "30": "Da, i kad se god narod moj pokaje, oprostit ću im prijestupe njihove protiv mene.",
                "31": "A i vi praštajte jedan drugomu prijestupe svoje; jer zaista, kažem ti, onaj koji ne oprosti prijestupe bližnjega svojega kad kaže da se kaje, taj navlači na sebe osudu.",
                "32": "A sad kažem ti, idi; i tko se god ne pokaje za grijehe svoje, taj neka se ne ubraja među narod moj; i ovo neka se poštuje od ovog vremena nadalje.",
                "33": "I dogodi se, kad Alma ču ove riječi, zapisa ih da bi ih mogao imati, te da bi mogao suditi narodu te crkve u skladu sa zapovijedima Božjim.",
                "34": "I dogodi se da Alma pođe i stade suditi onima što bijahu uhvaćeni u bezakonju, u skladu s riječju Gospodnjom.",
                "35": "I tko se god pokaja za grijehe svoje i prizna ih, njih on ubroji među narod crkve;",
                "36": "A oni koji ne htjedoše priznati grijehe svoje i pokajati se za bezakonje svoje, ti ne bijahu ubrojeni među narod crkve, i njihova imena bijahu izbrisana.",
                "37": "I dogodi se da Alma upravljaše svim poslovima crkve; i oni počeše ponovno imati mir i napredovati silno u poslovima crkve, hodeći obazrivo pred Bogom, primajući mnoge i krsteći mnoge.",
                "38": "I evo, sve to Alma i njegovi suradnici koji bijahu na čelu crkve učiniše, hodeći sa svom marljivošću, podučavajući riječ Božju u svemu, trpeći svakovrsne nevolje, jer ih proganjahu svi oni koji ne pripadahu crkvi Božjoj.",
                "39": "I oni opomenuše braću svoju; i ona bijahu također opomenuta, svaki od njih riječju Božjom, u skladu s grijesima svojim, ili grijesima koje bijaše počinio, a bijaše im zapovjeđeno od Boga da se mole bez prestanka, i da daju zahvale u svemu."
            },
            "27": {
                "1": "I tad se dogodi da progonstva što su ih nevjernici nanosili crkvi postadoše toliko velika da crkva poče mrmljati i žaliti se vođama svojim zbog toga; a oni se požališe Almi. A Alma izloži slučaj pred kraljem njihovim, Mosijom. I Mosija se posavjetova sa svećenicima svojim.",
                "2": "I dogodi se da kralj Mosija posla proglas diljem zemlje unaokolo da nijedan nevjernik ne smije progoniti nikoga od onih što pripadahu crkvi Božjoj.",
                "3": "I bijaše stroga zapovijed u svim crkvama da ne smije biti progonstava među njima, da mora biti ravnopravnosti među svim ljudima;",
                "4": "Da ne smiju dozvoliti oholosti ni uznositosti da remeti mir njihov, da svaki čovjek treba cijeniti bližnjega svoga kao samoga sebe, i raditi vlastitim rukama svojim za uzdržavanje svoje.",
                "5": "Da, i svi svećenici i učitelji njihovi moraju raditi vlastitim rukama svojim za uzdržavanje svoje u svakoj prilici osim u bolesti, ili velikoj oskudici; i čineći to, oni obilovaše milošću Božjom.",
                "6": "I poče bivati velik mir ponovno u zemlji; i narod poče biti veoma brojan, i poče se razilaziti posvuda po licu zemaljskomu, da, na sjever i na jug, na istok i na zapad, gradeći velike gradove i sela u svim predjelima zemlje.",
                "7": "I Gospod ih pohodi i obaspe napredovanjem, i oni postadoše velik i bogat narod.",
                "8": "Evo, sinovi Mosijini bijahu ubrojeni među nevjernike; a također i jedan od sinova Alminih bijaše ubrojen među njih, koji bijaše nazvan Alma po ocu svojemu; ipak, on postade veoma opak i idolopoklonički čovjek. I on bijaše čovjek od mnogo riječi, i govoraše mnogo toga laskavog narodu; zato on zavede mnoge od naroda da djeluju u skladu s bezakonjima njegovim.",
                "9": "I on postade velika zapreka napredovanju crkve Božje; kradući srca naroda; uzrokujući mnoge razdore među narodom; dajući priliku neprijatelju Božjemu da primijeni moć svoju nad njima.",
                "10": "I tad se dogodi, dok on iđaše okolo s namjerom da uništi crkvu Božju, jer on putovaše potajno sa sinovima Mosijinim nastojeći uništiti crkvu i zavesti narod Gospodnji na krivi put, protivno zapovijedima Božjim, ili pak kraljevim —",
                "11": "I kao što vam rekoh, dok oni iđahu okolo buneći se protiv Boga, gle, anđeo im se Gospodnji ukaza; i on siđe kao u oblaku; i prozbori kao glasom grmljavine, što uzrokova da se potrese zemlja na kojoj stajahu;",
                "12": "I toliko velika bijaše zapanjenost njihova da popadaše na zemlju i ne razumješe riječi koje im on izgovori.",
                "13": "Ipak, on povika ponovno, govoreći: Alma, ustani i istupi, naime, zašto progoniš crkvu Božju? Jer Gospod kaza: Ovo je crkva moja i ja ću je utemeljiti; i ništa je neće srušiti, osim da to bude prijestup naroda mojega.",
                "14": "I opet, anđeo reče: Gle, Gospod ču molitve naroda svojega, a i molitve sluge svojega Alme, koji je otac tvoj; jer on se moljaše s mnogo vjere za te da bi ti mogao biti priveden k spoznaji istine; zato, u ovu svrhu dođoh uvjeriti te u moć i ovlast Božju, da bi molitve slugu njegovih mogle biti uslišane u skladu s vjerom njihovom.",
                "15": "I evo gle, možete li osporavati moć Božju? Jer gle, zar glas moj ne potresa zemlju? I zar me ne možete vidjeti pred sobom? A ja sam poslan od Boga.",
                "16": "Evo kažem ti: Idi i sjeti se sužanjstva otaca svojih u zemlji Helam, i u zemlji Nefijevoj; i sjeti se kako li velika djela on učini za njih; jer oni bijahu u ropstvu, i on ih izbavi. A sad kažem tebi, Alma, pođi putem svojim, i ne nastoj više uništavati crkvu, da bi molitve njihove mogle biti uslišane, i učini to čak i ako ti sâm želiš biti odbačen.",
                "17": "I evo, dogodi se da to bijahu posljednje riječi što ih anđeo izreče Almi, te on otiđe.",
                "18": "I tad Alma i oni što bijahu s njim padoše ponovno na zemlju, jer velika bijaše zapanjenost njihova; jer na svoje oči vidješe anđela Gospodnjega; a glas njegov bijaše poput grmljavine, što potrese zemlju; i oni znadoše da ne bijaše ničega doli moći Božje što mogaše potresti zemlju i uzrokovati da zadrhti kao da će se raspuknuti.",
                "19": "I evo, zapanjenost Almina bijaše tako velika da on zanijemi, te ne mogaše otvoriti usta svojih; da, i on oslabje, toliko da ne mogaše micati rukama svojim; zato ga ponesoše oni što bijahu s njime, i nosili su ga nemoćna, sve dok ne bijaše položen pred oca svojega.",
                "20": "I oni izložiše ocu njegovom sve što im se bijaše dogodilo; i otac se njegov obradova, jer je znao da to bijaše moć Božja.",
                "21": "I on naredi da se mnoštvo skupi kako bi svojim očima vidjelo ono što Gospod učini za sina njegova, a i za one što bijahu s njime.",
                "22": "I naredi da se svećenici skupe zajedno; i oni počeše postiti i moliti se Gospodu Bogu svojemu da otvori usta Almina, kako bi on progovorio, i također da udovi njegovi prime snagu svoju — kako bi oči naroda mogle biti otvorene da vide dobrotu i slavu Božju i saznaju o njoj.",
                "23": "I dogodi se, nakon što oni bijahu postili i molili se u razdoblju od dva dana i dvije noći, udovi Almini primiše snagu svoju, i on ustade i poče im se obraćati, govoreći im da se utješe:",
                "24": "Jer, reče on, pokajah se za grijehe svoje i Gospod me otkupi; gle, rođen sam od Duha.",
                "25": "I Gospod mi reče: Ne čudi se što sav ljudski rod, da, muškarci i žene, svi narodi, plemena, jezici i puci, moraju biti rođeni ponovno; da, rođeni od Boga, promijenjeni iz svoga tjelesnog i palog stanja u stanje pravednosti, otkupljeni od Boga, postajući njegovi sinovi i kćeri;",
                "26": "I tako postaju nova stvorenja; i ne učine li to, ne mogu nipošto baštiniti kraljevstvo Božje.",
                "27": "Kažem ti, ne bude li tako, oni moraju biti odbačeni; a ovo znadem zato što gotovo bijah odbačen.",
                "28": "Ipak, nakon gacanja kroz mnoge tegobe, kajući se gotovo do smrti, Gospod u milosrđu smatraše prikladnim da me ugrabi iz vječnoga ognja, i ja sam rođen od Boga.",
                "29": "Duša moja bijaše otkupljena od žuči gorčine i uza bezakonja. Bijah u najtamnijem bezdanu; no sad vidim čudesno svjetlo Božje. Duša moja bijaše raspeta vječnom mukom; no izbavljen sam, i duša moja više nije bolna.",
                "30": "Ja odbacih Otkupitelja svojega, i zanijekah ono o čemu govorahu oci naši; no sad, kako bi oni mogli unaprijed vidjeti da će on doći, te da se spominje svakoga stvora svojega stvaranja, on će se očitovati svima.",
                "31": "Da, svako će se koljeno prignuti i svaki jezik priznati pred njim. Da, doista, u posljednji dan, kad će svi ljudi stajati da im on sudi, tad će oni priznati da on jest Bog; tad će priznati oni što žive bez Boga u svijetu da je osuda vječne kazne nad njima pravedna; i oni će se stresti, i zadrhtati, i ustuknuti pred pogledom sveprodirućeg oka njegova.",
                "32": "I evo, dogodi se da Alma poče od tog vremena nadalje podučavati narod, kao i oni što bijahu s Almom tada kad im se anđeo ukazao, putujući unaokolo diljem cijele zemlje, razglašujući svem narodu ono što čuše i vidješe, te propovijedajući riječ Božju u velikim tegobama, jer ih veoma proganjahu oni što bijahu nevjernici, i mnogi ih od njih udarahu.",
                "33": "No unatoč svemu tome, oni pružahu mnogo utjehe crkvi, učvršćujući vjeru njihovu, i potičući ih s dugotrpnošću i mnogo muke da obdržavaju zapovijedi Božje.",
                "34": "I četvorica od njih bijahu sinovi Mosijini; a njihova imena bijahu Amon, i Aron, i Omner, i Himni; to bijahu imena sinova Mosijinih.",
                "35": "I oni putovahu diljem cijele zemlje zarahemalske, te među cijelim narodom što bijaše pod vladavinom kralja Mosije, revno nastojeći popraviti sve štete koje bijahu nanijeli crkvi, priznavajući sve grijehe svoje, i razglašujući sve što bijahu vidjeli, i tumačeći proroštva i Pisma svima koji ih željahu slušati.",
                "36": "I tako oni bijahu oruđa u rukama Božjim u privođenju mnogih k spoznaji istine, da, k spoznaji Otkupitelja svojega.",
                "37": "I kako li su blagoslovljeni! Jer oni oglašavahu mir; oni oglašavahu dobre vijesti o dobrome; i oni navješćivahu narodu da Gospod kraljuje."
            },
            "28": {
                "1": "Evo, dogodi se, nakon što sinovi Mosijini bijahu učinili sve to, oni povedoše malen broj sa sobom i vratiše se ocu svojemu, kralju, te zatražiše od njega da im dopusti da mogu s onima koje bijahu odabrali uzići u zemlju Nefijevu kako bi mogli propovijedati ono što bijahu čuli, i kako bi mogli udijeliti riječ Božju braći svojoj Lamancima —",
                "2": "Ne bi li ih možda priveli k spoznaji o Gospodu Bogu njihovom, i uvjerili ih o bezakonju otaca njihovih; i ne bi li ih možda izliječili od mržnje njihove prema Nefijcima, ne bi li oni također mogli biti navedeni da se obraduju u Gospodu Bogu svojemu, ne bi li postali prijatelji jedni drugima, te da ne bude više sukoba u cijeloj zemlji što im je Gospod Bog njihov bijaše dao.",
                "3": "Evo, oni željahu da spasenje bude naviješteno svakomu stvoru, jer ne mogahu podnijeti da ijedna ljudska duša propadne; da, čak i same pomisli da ijedna duša mora podnijeti beskrajnu muku učiniše da se stresu i uzdrhte.",
                "4": "I tako Duh Gospodnji djelovaše na njih, jer oni bijahu najopakiji među grešnicima. I Gospod smatraše prikladnim u beskonačnom milosrđu svojemu da ih poštedi; ipak, oni pretrpješe mnogo patnje duše zbog bezakonja svojih, trpeći mnogo i bojeći se da će biti odbačeni zauvijek.",
                "5": "I dogodi se da oni preklinjahu oca svojega mnogo dana mogu li uzići u zemlju Nefijevu.",
                "6": "I kralj Mosija pođe te upita Gospoda treba li pustiti sinove svoje da uziđu među Lamance propovijedati riječ.",
                "7": "I Gospod reče Mosiji: Neka uziđu, jer mnogi će povjerovati u riječi njihove, i imat će vječni život; a ja ću izbaviti sinove tvoje iz ruku Lamanaca.",
                "8": "I dogodi se, Mosija dopusti da pođu i učine prema molbi svojoj.",
                "9": "I oni krenuše na put svoj u divljinu kako bi uzišli propovijedati riječ među Lamancima; a ja ću dati izvješće o postupcima njihovim poslije.",
                "10": "Evo, kralj Mosija ne imaše nikoga da mu podijeli kraljevstvo, jer ne bijaše nijednoga od sinova njegovih koji bi prihvatio kraljevstvo.",
                "11": "Zato on uze zapise što bijahu urezani na mjedenim pločama, a i ploče Nefijeve, i sve ono što bijaše čuvao i sačuvao u skladu sa zapovijedima Božjim, nakon što bijaše preveo i naredio da budu zapisani zapisi što bijahu na zlatnim pločama koje narod Limhijev bijaše pronašao, koje mu ruka Limhijeva izruči;",
                "12": "I to on učini zbog velike žudnje naroda svojega; jer oni neizmjerno željahu doznati o onomu narodu što bijaše uništen.",
                "13": "I evo, on ih prevede pomoću ona dva kamena što bijahu pričvršćeni u dva ruba okvira.",
                "14": "Evo, ove stvari bijahu pripravljene od početka, i bijahu predavane iz naraštaja u naraštaj, u svrhu tumačenja jezikā;",
                "15": "I one bijahu čuvane i sačuvane rukom Gospodnjom, da bi on svakomu stvoru koji bude posjedovao zemlju mogao otkriti bezakonja i odvratnosti naroda svojega.",
                "16": "I tko god ima te stvari naziva se vidiocem, prema običaju od davnina.",
                "17": "Evo, nakon što Mosija bijaše završio prevoditi te zapise, gle, oni dadoše izvješće o narodu koji bijaše uništen, od vremena kad oni bijahu uništeni unatrag do gradnje velike kule, u vrijeme kad Gospod pobrka jezik ljudima i oni bijahu raspršeni posvuda po licu cijele zemlje, da, štoviše, od tog vremena unatrag sve do stvaranja Adama.",
                "18": "Evo, to izvješće uzrokova da narod Mosijin tugovaše silno, da, oni se ispuniše žalošću; ipak, ono im dade mnogo znanja, u čemu se radovahu.",
                "19": "I to će izvješće biti zapisano poslije; jer gle, potrebno je da svi ljudi doznaju ono što je zapisano u tom izvješću.",
                "20": "I evo, kao što vam rekoh, nakon što kralj Mosija bijaše učinio ovo, on uze mjedene ploče i sve stvari što ih bijaše čuvao, te ih povjeri Almi, koji bijaše sin Almin; da, sve zapise, a također i tumače, i povjeri ih njemu, te mu zapovjedi da ih čuva i sačuva, i također da vodi zapis o narodu, predajući ih dalje iz jednoga naraštaja u drugi, onako kako bijahu predavane od vremena kad Lehi napusti Jeruzalem."
            },
            "29": {
                "1": "Evo, kad Mosija učini to, on razasla po cijeloj zemlji, među sav narod, želeći saznati volju njihovu o tome tko da im bude kralj.",
                "2": "I dogodi se da glas naroda dođe, govoreći: Želimo da Aron, sin tvoj, bude kralj naš i vladar naš.",
                "3": "No, Aron bijaše uzišao u zemlju Nefijevu, zato mu kralj ne mogaše podijeliti kraljevstvo; niti bi Aron htio preuzeti na sebe kraljevstvo; i nijedan od sinova Mosijinih ne bijaše voljan preuzeti na sebe kraljevstvo.",
                "4": "Zato kralj Mosija posla ponovno među narod; da, štoviše, pisanu riječ posla on među narod. A ovo bijahu riječi što bijahu zapisane, govoreći:",
                "5": "Gle, o vi narode moj, ili braćo moja, jer smatram vas takvima, želim da razmislite o pitanju o kojemu ste pozvani razmišljati — jer vi želite imati kralja.",
                "6": "Evo, navješćujem vam da je onaj kojemu kraljevstvo s pravom pripada odbio, te neće preuzeti na sebe kraljevstvo.",
                "7": "I evo, kad bi netko drugi bio postavljen umjesto njega, gle, bojim se da bi nastali sukobi među vama. I tko zna ne bi li se sin moj, kojemu kraljevstvo pripada, okrenuo na srdžbu i povukao dio ovoga naroda za sobom, što bi uzrokovalo ratove i sukobe među vama, što bi bilo razlogom prolijevanja mnogo krvi i izopačivanja puta Gospodnjega, da, i uništilo bi duše mnogih ljudi.",
                "8": "Evo, kažem vam, budimo mudri i razmislimo o tomu, jer nemamo nikakvo pravo uništiti sina mojega, niti bismo trebali imati ikakvo pravo uništiti drugoga, ako bi bio postavljen umjesto njega.",
                "9": "I ako bi se sin moj okrenuo ponovno svojoj oholosti i ispraznostima, opozvao bi ono što bijaše rekao, i zahtijevao bi pravo svoje na kraljevstvo, što bi navelo njega, a i narod ovaj da počine mnogo grijeha.",
                "10": "A sad, budimo mudri i predvidimo sve to, i učinimo ono što će osigurati mir ovoga naroda.",
                "11": "Zato, ja ću biti kralj vaš ostatak dana svojih; no, postavimo suce, da sude ovomu narodu u skladu sa zakonom našim; i na novi ćemo način srediti poslove ovoga naroda, jer ćemo postaviti mudre ljude da budu suci, koji će suditi ovomu narodu u skladu sa zapovijedima Božjim.",
                "12": "Evo, bolje je da Bog sudi čovjeku negoli čovjek, jer sudovi su Božji uvijek pravični, no sudovi čovječji nisu uvijek pravični.",
                "13": "Zato, kad bi bilo moguće da možete imati pravične ljude da budu kraljevi vaši, koji bi uspostavljali zakone Božje, i sudili ovomu narodu u skladu sa zapovijedima njegovim, da, kad biste mogli imati one ljude za kraljeve svoje koji bi činili onako kako je otac moj Benjamin činio za ovaj narod — kažem vam, kad bi moglo uvijek biti tako, tada bi bilo poželjno da uvijek imate kraljeve da vladaju nad vama.",
                "14": "Čak se i ja sâm trudih svom moću i sposobnostima što ih posjedovah, da vas podučim o zapovijedima Božjim i da uspostavim mir diljem zemlje, da ne bude ratova ni sukoba, ni krađe, ni pljačke, ni umorstava, niti bilo kakva bezakonja;",
                "15": "I tko god počini bezakonje, njega kažnjavah prema zločinu što ga počini, u skladu sa zakonom što nam ga dadoše oci naši.",
                "16": "Evo, kažem vam, zato što svi ljudi nisu pravični, nije poželjno da imate kralja ili kraljeve da vladaju nad vama.",
                "17": "Jer gle, koliko li bezakonja jedan opaki kralj uzrokuje da bude počinjeno, da, i kakvo veliko uništenje!",
                "18": "Da, sjetite se kralja Noe, opačine njegove i odvratnosti njegovih, a također i opačine i odvratnosti naroda njegova. Promotrite kakvo veliko uništenje dođe na njih; i također zbog bezakonja svojih oni bijahu dovedeni u ropstvo.",
                "19": "I da ne bijaše posredovanja svemudroga Stvoritelja njihova, i to zbog iskrena pokajanja njihova, oni bi morali neizbježno ostati u ropstvu do sada.",
                "20": "No gle, on ih izbavi zato što se poniziše pred njim; i zato što su vapili snažno k njemu on ih izbavi iz ropstva; i tako Gospod djeluje s moću svojom u svim slučajevima među djecom ljudskom, pružajući ruku milosrđa prema onima koji stave uzdanje svoje u njega.",
                "21": "A gle, sad vam kažem, ne možete svrgnuti opakoga kralja, osim ako to ne bude pomoću mnogo sukoba i prolijevanja mnogo krvi.",
                "22": "Jer gle, on ima prijatelje svoje u bezakonju, i drži straže svoje oko sebe; i kida zakone onih koji vladahu u pravednosti prije njega; i gazi nogama svojim zapovijedi Božje;",
                "23": "I on donosi zakone, i šalje ih među narod svoj, da, zakone u skladu s opačinom svojom; a tko se god ne pokorava zakonima njegovim on naređuje da takav bude uništen; i tko se god pobuni protiv njega on će poslati čete svoje protiv njih u rat, i ako može uništit će ih; i tako nepravedan kralj izopačuje putove sve pravednosti.",
                "24": "I sad gle, kažem vam, nije uputno da takve odvratnosti dođu na vas.",
                "25": "Zato izaberite glasom ovoga naroda suce, da bi vam moglo biti suđeno u skladu sa zakonima koje vam dadoše oci naši, koji su ispravni, i koji im bijahu dani rukom Gospodnjom.",
                "26": "Evo, nije uobičajeno da glas naroda želi bilo što protivno onomu što je pravo; no uobičajeno je da manji dio naroda želi ono što nije pravo; zato ovo poštujte i učinite to zakonom svojim — obavljajte poslove svoje glasom naroda.",
                "27": "A dođe li vrijeme da glas naroda izabere bezakonje, tad je vrijeme da sudovi Božji dođu na vas; da, tad je vrijeme da vas on pohodi velikim uništenjem isto kao što dosad pohađaše ovu zemlju.",
                "28": "I evo, budete li imali suce, a oni vam ne budu sudili u skladu sa zakonom koji bijaše dan, možete odrediti da im sudi viši sudac.",
                "29": "Ne budu li viši suci vaši dosuđivali pravedne presude, odredit ćete da se mali broj nižih sudaca vaših sabere zajedno, i oni će suditi višim sucima vašim u skladu s glasom naroda.",
                "30": "I zapovijedam vam da činite to u strahu Gospodnjemu; i zapovijedam vam da činite to, i da nemate kralja; da bi, bude li ovaj narod činio grijehe i bezakonja, odgovornost bila na njihovim vlastitim glavama.",
                "31": "Jer gle, kažem vam, grijehe mnogih ljudi uzrokovaše bezakonja kraljeva njihovih; zato je odgovornost za bezakonja njihova na glavama kraljeva njihovih.",
                "32": "A sad, želim da takve nejednakosti ne bude više u ovoj zemlji, posebice među ovim narodom mojim; već želim da ova zemlja bude zemlja slobode, i da svaki čovjek može uživati svoja prava i povlastice podjednako, toliko dugo dok Gospod bude smatrao prikladnim da živimo i baštinimo ovu zemlju, da, i to sve dotle dok itko od potomstva našega preostane na licu zemlje.",
                "33": "I još mnogo više toga kralj Mosija napisa njima, razotkrivajući im sve kušnje i nevolje pravedna kralja, da, sve muke duševne za narod njihov, a i sve mrmljanje naroda kralju njihovu; i on im protumači sve to.",
                "34": "I kaza im da toga ne bi smjelo biti; već da breme treba dopasti svemu narodu, da bi svaki čovjek mogao ponijeti svoj dio.",
                "35": "I on im također razotkri sve nepogodnosti pod kojima bi trpjeli imajući nepravedna kralja da vlada nad njima;",
                "36": "Da, sva njegova bezakonja i odvratnosti, i sve ratove, i sukobe, i krvoprolića, i krađe, i pljačke, i počinjanje bludništava, i svakovrsna bezakonja koja ne mogu biti nabrojana — kazujući im da toga ne bi smjelo biti, da je to izričito oprečno zapovijedima Božjim.",
                "37": "I tad se dogodi, nakon što kralj Mosija posla to među narod, oni se uvjeriše u istinitost riječi njegovih.",
                "38": "Zato se okaniše želja svojih za kraljem, i postadoše veoma željni da svaki čovjek ima jednaku priliku diljem cijele zemlje; da, i svaki čovjek izrazi spremnost odgovarati za vlastite grijehe svoje.",
                "39": "Zato se dogodi da se oni okupiše u skupinama diljem zemlje, kako bi dali glas svoj o tome tko će biti suci njihovi, da im sude u skladu sa zakonom što im bijaše dan; i oni bijahu veoma radosni zbog slobode što im bijaše udijeljena.",
                "40": "I oni ojačahu u ljubavi prema Mosiji; da, poštivahu ga više negoli ijednog drugog čovjeka; jer ne gledahu na njega kao na tiranina koji traži dobitak, da, onu dobit što kvari dušu; jer on ne utjerivaše bogatstvo od njih, niti uživaše u prolijevanju krvi; već on uspostavi mir u zemlji, i udijeli narodu svojemu da bude izbavljen iz svih vrsta ropstva; zato ga oni poštivahu, da, silno, preko mjere.",
                "41": "I dogodi se, oni postaviše suce da vladaju nad njima, to jest da im sude u skladu sa zakonom; i to učiniše diljem cijele zemlje.",
                "42": "I dogodi se da Alma bijaše postavljen za prvog vrhovnog suca, a on bijaše i veliki svećenik, jer mu otac njegov podijeli tu službu i predade mu odgovornost gledom na sve poslove crkve.",
                "43": "I evo, dogodi se da Alma hodaše putovima Gospodnjim, i obdržavaše zapovijedi njegove, i dosuđivaše pravedne presude; i bijaše trajan mir diljem zemlje.",
                "44": "I tako otpoče vladavina sudaca diljem cijele zemlje zarahemalske, među cijelim narodom koji se nazivaše Nefijcima; a Alma bijaše prvi i vrhovni sudac.",
                "45": "I tad se dogodi da otac njegov umrije, kad mu bijahu osamdeset i dvije godine, pošto poživje ispuniti zapovijedi Božje.",
                "46": "I dogodi se da Mosija također umrije, u trideset i trećoj godini vladavine svoje, kad mu bijahu šezdeset i tri godine; a to čini u cijelosti pet stotina i devet godina od vremena kada Lehi napusti Jeruzalem.",
                "47": "I tako završi vladavina kraljeva nad narodom Nefijevim; i tako završiše dani Alme, koji bijaše osnivač crkve njihove."
            }
        }
    },
    "alma": {
        "meta": {
            "slug": "alma",
            "name": "Knjiga Almina",
            "chapterWord": "Poglavlje"
        },
        "chapters": {
            "1": {
                "intro": "Izvješće o Almi, koji bijaše sin Almin, prvom i vrhovnom sucu nad narodom Nefijevim, a također i velikomu svećeniku nad Crkvom. Izvješće o vladavini sudaca, te ratovima i sukobima među narodom. I također izvješće o ratu između Nefijaca i Lamanaca, prema zapisu Alme, prvoga i vrhovnog suca.",
                "1": "Evo, dogodi se da prve godine vladavine sudaca nad narodom Nefijevim, od tog vremena unaprijed, kako kralj Mosija pođe putem svega zemaljskoga, izvojevavši plemenit boj, hodeći uspravno pred Bogom, ne ostavljajući nikoga da vlada umjesto njega; ipak, on uspostavi zakone, i narod ih prizna, zato oni bijahu dužni pridržavati se zakona koje on donese.",
                "2": "I dogodi se da u prvoj godini vladavine Almine na sudačkoj stolici bijaše čovjek doveden preda nj da mu bude suđeno, čovjek koji bijaše krupan i zapažen zbog velike snage svoje.",
                "3": "I on obilažaše među narodom propovijedajući im ono što on nazva riječju Božjom, vršeći pritisak na crkvu; navješćujući narodu da svaki svećenik i učitelj treba postati pučki, te da oni ne bi trebali raditi rukama svojim, već da ih narod treba uzdržavati.",
                "4": "I on također svjedočaše narodu da će sav ljudski rod biti spašen u posljednji dan, i da se ne trebaju bojati ni drhtati, već da mogu uzdignuti glave svoje i radovati se; jer Gospod stvori sve ljude, i on također otkupi sve ljude; i na kraju će svi ljudi imati vječni život.",
                "5": "I dogodi se da on to podučavaše toliko da mnogi povjerovaše u riječi njegove, i to toliki mnogi da ga počeše uzdržavati i davati mu novac.",
                "6": "I on se poče uznositi u oholosti srca svojega, i odijevati se veoma skupocjenom odjećom, da, i čak poče uspostavljati crkvu u skladu s propovijedanjem svojim.",
                "7": "I dogodi se, dok je išao propovijedati onima što vjerovahu u riječ njegovu, on susretnu čovjeka koji pripadaše crkvi Božjoj, da, i to jednoga od učitelja njihovih; i krene se oštro sukobiti s njime, da bi mogao zavesti narod crkve; no, čovjek mu se odupre, prekoravajući ga riječima Božjim.",
                "8": "Evo, ime čovjeka bijaše Gideon; i bijaše to onaj što bijaše oruđe u rukama Božjim u izbavljanju naroda Limhijeva iz ropstva.",
                "9": "Evo, pošto mu se Gideon odupre riječima Božjim, on bijaše gnjevan na Gideona i potegnu mač svoj te ga poče udarati. Evo Gideon, budući pritisnut mnogim godinama, zato se ne mogaše oduprijeti udarcima njegovim, zato bijaše ubijen mačem.",
                "10": "A čovjeka koji ga ubi narod crkve uhvati i dovede pred Almu, da mu se sudi u skladu sa zločinima koje bijaše počinio.",
                "11": "I dogodi se da on stade pred Almu i branio se s mnogo odvažnosti.",
                "12": "No, Alma mu reče: Gle, ovo je prvi put da se nadrisvećeništvo uvelo među ovaj narod. A gle, ti nisi samo kriv za nadrisvećeništvo, već si ga nastojao nametnuti mačem; a kad bi se nadrisvećeništvo nametnulo u ovome narodu, to bi dovelo do njegovog potpunog uništenja.",
                "13": "I ti proli krv pravedna čovjeka, da, čovjeka koji učini mnogo dobroga među ovim narodom; i kad bismo te poštedjeli, krv bi njegova došla na nas kao osveta.",
                "14": "Zato si osuđen da umreš, u skladu sa zakonom što nam ga dade Mosija, posljednji kralj naš; a ovaj narod prizna taj zakon; zato se ovaj narod mora pridržavati zakona.",
                "15": "I dogodi se da ga oni uhvatiše; a ime njegovo bijaše Nehor; i ponesoše ga na vrh brijega Manti, i ondje on bijaše natjeran, ili zapravo sam prizna, između nebesa i zemlje, da ono što podučavaše narod bijaše protivno riječi Božjoj; i ondje on podnije sramotnu smrt.",
                "16": "Ipak, to ne dokrajči širenje nadrisvećeništva zemljom; jer bijaše mnogo onih koji ljubljahu ispraznosti svjetske, i oni obilažahu propovijedajući lažne nauke; a to su činili radi bogatstva i časti.",
                "17": "Ipak, oni se ne usuđivahu lagati, ako bi se za to doznalo, zbog straha od zakona, jer lažljivci bijahu kažnjavani; zato se oni pretvarahu da propovijedaju u skladu s vjerovanjem svojim; i evo, zakon ne mogaše imati nikakve moći nad bilo kime zbog vjerovanja njegova.",
                "18": "I ne usuđivahu se krasti, zbog straha od zakona, jer takvi bijahu kažnjavani; niti se usuđivahu pljačkati, ni umorstva počinjati, jer onaj koji počini umorstvo bijaše kažnjen smrću.",
                "19": "No dogodi se, tko god ne pripadaše crkvi Božjoj poče progoniti one što pripadahu crkvi Božjoj, i bijahu preuzeli na sebe ime Kristovo.",
                "20": "Da, proganjali su ih i mučili svakojakim riječima, i to zbog poniznosti njihove; zato što oni ne bijahu oholi u očima svojim, i zato što udjeljivahu riječ Božju jedan drugomu bez novca i bez naplate.",
                "21": "Evo, postojaše strogi zakon među narodom crkve, da ne smije ni jedan čovjek što pripada crkvi ustajati i progoniti one koji ne pripadahu crkvi, te da ne smije biti progona među njima.",
                "22": "Ipak, bijaše ih mnogo među njima koji se počeše oholiti, i krenuše se sukobljavati žestoko s protivnicima svojim, sve do udaraca; da, udarali bi jedan drugoga šakama svojim.",
                "23": "Evo, ovo bijaše u drugoj godini vladavine Almine, i to bijaše uzrok mnogih nevolja za crkvu; da, to bijaše uzrok mnogih kušnja za crkvu.",
                "24": "Jer srca mnogih bijahu otvrdnula, i imena njihova bijahu izbrisana, te ih više ne spominjahu među narodom Božjim. A i mnogi se sami povukoše od njih.",
                "25": "Evo, ovo bijaše velika kušnja onima što stajahu čvrsto u vjeri; ipak, oni bijahu postojani i nepokolebljivi u obdržavanju zapovijedi Božjih, i podnašahu sa strpljivošću progon što je nagrnuo na njih.",
                "26": "A kad svećenici napustiše poslove svoje kako bi udijelili riječ Božju narodu, narod također napusti poslove svoje kako bi čuo riječ Božju. I nakon što im svećenici bijahu udijelili riječ Božju, oni se svi marljivo vratiše ponovno poslovima svojim; i svećenik, ne smatrajući sebe višim od slušatelja svojih, jer propovjednik ne bijaše ništa bolji od slušatelja, niti učitelj bijaše išta bolji od učenika; i tako oni bijahu svi ravnopravni, i svi su radili, svatko prema snazi svojoj.",
                "27": "I oni udjeljivahu od imetka svojega, svatko u skladu s onim što imaše, siromašnima, i potrebitima, i bolesnima, i izmučenima; i ne odijevahu se skupocjenom odjećom, ipak bijahu uredni i pristali.",
                "28": "I tako oni urediše poslove crkve; i tako oni počeše imati trajan mir ponovno, unatoč svim progonima svojim.",
                "29": "I evo, zbog postojanosti crkve oni počeše bivati silno bogati, imajući obilje svega što im god bijaše potrebno — obilje sitna i krupna blaga, i tovljenika svake vrste, i također obilje žita, i zlata, i srebra, i dragocjenosti, i obilje svile i fina predena platna, i svih vrsta dobre jednostavne tkanine.",
                "30": "I tako, u svojim blagodatnim okolnostima, oni ne otpuštahu nikoga tko bijaše gol, ili tko bijaše gladan, ili tko bijaše žedan, ili tko bijaše bolestan, ili tko ne bijaše namiren; i oni ne priklanjahu srca svoja bogatstvu; stoga bijahu darežljivi prema svima, i starima i mladima, i zasužnjenima i slobodnima, i muškima i ženskima, bilo izvan crkve ili u crkvi, nemajući pristranosti prema osobama gledom na one koji bijahu potrebiti.",
                "31": "I tako oni napredovahu i postadoše mnogo bogatiji od onih koji ne pripadahu crkvi njihovoj.",
                "32": "Jer oni što ne pripadahu crkvi njihovoj upuštahu se, ugađajući sebi, u vračanja, i idolopoklonstvo ili dokonost, i brbljarije, i zavisti i razdore; odijevajući se skupocjenom odjećom; uznoseći se u oholosti vlastitih očiju svojih; progoneći, lažući, kradući, pljačkajući, počinjajući bludništva, i umorstva i svakovrsnu opačinu; ipak, zakon se provodio nad svima onima koji ga prestupahu, koliko to bijaše moguće.",
                "33": "I dogodi se da tako primjenjujući zakon na njima, svaki čovjek trpeći u skladu s onim što bijaše učinio, oni postadoše mirniji, i ne usuđivahu se činiti ikakvu opačinu ako bi se za to doznalo; zato bijaše velik mir među narodom Nefijevim sve do pete godine vladavine sudaca."
            },
            "2": {
                "1": "I dogodi se, začetkom pete godine vladavine njihove poče se javljati sukob među narodom; jer neki čovjek, koji se zvaše Amliki, a on bijaše veoma lukav čovjek, da, mudar čovjek gledom na mudrost svijeta, i bijaše od reda čovjeka koji ubi Gideona mačem, koji bijaše pogubljen u skladu sa zakonom —",
                "2": "Evo, taj Amliki lukavstvom svojim odvuče mnogo naroda za sobom; i to toliko da oni počeše bivati veoma moćni; i oni počeše pokušavati postaviti Amlikija da bude kralj nad narodom.",
                "3": "Evo, to bijaše uznemirujuće narodu crkve, i također svima onima što ne bijahu odvučeni prema nagovaranjima Amlikijevim; jer oni znadoše da u skladu sa zakonom njihovim takvo nešto mora biti uspostavljeno glasom naroda.",
                "4": "Zato, kad bi bilo moguće da Amliki pridobije glas naroda, on bi ih, pošto bijaše opak čovjek, lišio njihovih prava i povlastica crkve; jer nakana njegova bijaše uništiti crkvu Božju.",
                "5": "I dogodi se da se narod skupi zajedno diljem cijele zemlje, svatko prema mišljenju svojem, bilo to za ili protiv Amlikija, u odijeljenim skupinama, i oni imahu mnoga prepiranja i začuđujuće međusobne sukobe.",
                "6": "I tako se oni skupiše zajedno kako bi dali glasove svoje o tome; i oni bijahu izneseni pred suce.",
                "7": "I dogodi se da glas naroda dođe protiv Amlikija, te on ne bijaše postavljen za kralja nad narodom.",
                "8": "Evo, to prouzroči mnogo radosti u srcima onih što bijahu protiv njega; no, Amliki podjari one koji bijahu za njega na srdžbu protiv onih koji ne bijahu za njega.",
                "9": "I dogodi se da se oni sabraše zajedno i posvetiše Amlikija da bude kralj njihov.",
                "10": "Evo, nakon što Amliki bijaše postavljen za kralja nad njima, on im zapovjedi da podignu oružje protiv braće svoje; i to on učini kako bi ih podložio sebi.",
                "11": "Evo, narod se Amlikijev razlikovaše po imenu Amlikijevom, nazivajući se Amlikijcima; a ostatak se nazivaše Nefijcima, ili narodom Božjim.",
                "12": "Dakle, narod Nefijaca bijaše svjestan nakane Amlikijaca, i zato se oni pripremahu suočiti se s njima; da, naoružaše se mačevima, i sabljama krivošijama, i lukovima, i strijelama, i kamenovima, i praćkama, i raznolikim oružjem ratnim svake vrste.",
                "13": "I tako oni bijahu pripremljeni suočiti se s Amlikijcima u vrijeme dolaska njihova. I bijahu imenovani časnici, i viši časnici, i vrhovni časnici, prema broju njihovu.",
                "14": "I dogodi se da Amliki naoruža ljude svoje raznolikim oružjem ratnim svake vrste; i on također postavi poglavare i vođe nad narodom svojim, da ih vode u rat protiv braće njihove.",
                "15": "I dogodi se da Amlikijci dođoše na brijeg Amnihu, koji bijaše istočno od rijeke Sidon, koja je tekla duž zemlje zarahemalske, i ondje oni počeše ratovati protiv Nefijaca.",
                "16": "Evo Alma, pošto bijaše vrhovni sudac i upravitelj naroda Nefijeva, zato on uziđe s narodom svojim, da, sa svojim časnicima i vrhovnim časnicima, da, na čelu četa svojih protiv Amlikijaca u boj.",
                "17": "I oni počeše ubijati Amlikijce na brijegu istočno od Sidona. I Amlikijci se sukobiše s Nefijcima s velikom snagom, toliko da mnogi od Nefijaca padoše pred Amlikijcima.",
                "18": "Ipak, Gospod ojača ruku Nefijaca, te oni ubijahu Amlikijce u velikom pokolju, tako da oni počeše bježati pred njima.",
                "19": "I dogodi se da Nefijci proganjahu Amlikijce cijeli taj dan, i ubijahu ih u velikom pokolju, toliko da bijahu pobijene od Amlikijaca dvanaest tisuća pet stotina trideset i dvije duše; i bijahu pobijene od Nefijaca šest tisuća pet stotina šezdeset i dvije duše.",
                "20": "I dogodi se, kad Alma ne mogaše više progoniti Amlikijce, on naredi da narod njegov razape šatore svoje u dolini Gideon, a dolina bijaše nazvana po onomu Gideonu što bijaše ubijen od ruke Nehorove mačem; i u toj dolini Nefijci razapeše šatore svoje za noć.",
                "21": "I Alma posla uhode da slijede ostatak Amlikijaca, kako bi mogao saznati o naumima njihovim i spletkama njihovim, pomoću čega bi se mogao braniti od njih, da bi sačuvao narod svoj od uništenja.",
                "22": "Evo, oni koje bijaše poslao da motre tabor Amlikijaca zvahu se Zeram, i Amnor, i Manti, i Limher; oni su bili ti koji iziđoše s ljudima svojim motriti tabor Amlikijaca.",
                "23": "I dogodi se da se sutradan oni vratiše u tabor Nefijaca u velikoj žurbi, i bijahu veoma zapanjeni i pogođeni velikim strahom, govoreći:",
                "24": "Gle, slijedili smo tabor Amlikijaca, i na našu veliku zapanjenost, u zemlji Minon, povrh zemlje zarahemalske, na putu prema zemlji Nefijevoj, ugledasmo brojnu vojsku Lamanaca; i gle, Amlikijci im se pridružiše;",
                "25": "I oni već navaljuju na braću našu u toj zemlji; a oni bježe pred njima sa stadima svojim, i ženama svojim, i djecom svojom prema gradu našemu; i osim ako ne požurimo, oni će zaposjesti grad naš, i očevi naši, i žene naše, i djeca naša bit će pobijeni.",
                "26": "I dogodi se da narod Nefijev uze šatore svoje i otputova iz doline Gideon prema gradu svojemu, a to bijaše grad Zarahemla.",
                "27": "I gle, dok prelažahu rijeku Sidon, Lamanci i Amlikijci, koji bijahu brojni gotovo poput pijeska morskoga, navališe na njih da ih unište.",
                "28": "Ipak, Nefijci bijahu ojačani rukom Gospodnjom, i oni mu se pomoliše žarko da ih izbavi iz ruku neprijatelja njihovih, zato Gospod usliša vapaje njihove i ojača ih, te Lamanci i Amlikijci padoše pred njima.",
                "29": "I dogodi se da se Alma borio protiv Amlikija mačem, licem u lice; i oni se sukobiše žestoko jedan s drugim.",
                "30": "I dogodi se da Alma, jer bijaše čovjek Božji, jer bijaše potaknut velikom vjerom, zavapi, govoreći: O Gospode, iskaži milosrđe i poštedi život moj, da mogu biti oruđe u rukama tvojim kako bih spasio i očuvao ovaj narod.",
                "31": "Evo, kad Alma izreče te riječi, sukobi se ponovno s Amlikijem; i bijaše ojačan toliko da ubi Amlikija mačem.",
                "32": "I također se sukobi s kraljem Lamanaca; no, kralj Lamanaca pobježe natrag pred Almom te posla straže svoje da se sukobe s Almom.",
                "33": "No, Alma se, sa stražama svojim, sukobi sa stražama kralja Lamanaca sve dok ih ne pobi i potisnu natrag.",
                "34": "I tako on raščisti tlo, ili zapravo obalu, što bijaše zapadno od rijeke Sidon, bacivši tijela Lamanaca koji bijahu ubijeni u vode Sidona, da bi tako ljudi njegovi mogli imati mjesta da prijeđu i sukobe se s Lamancima i Amlikijcima na zapadnoj strani rijeke Sidon.",
                "35": "I dogodi se, nakon što oni svi bijahu prešli rijeku Sidon, Lamanci i Amlikijci počeše bježati pred njima, premda bijahu toliko brojni da ne mogahu biti izbrojani.",
                "36": "I oni bježahu pred Nefijcima prema divljini što bijaše zapadno i sjeverno, dalje preko granica zemlje; i Nefijci ih proganjahu svom snagom svojom, i ubijahu ih.",
                "37": "Da, bijahu dočekivani sa svih strana, i ubijani, i potiskivani sve dok ne bijahu raspršeni na zapad i na sjever, sve dok ne stigoše do divljine što se zvaše Hermounts; a to bijaše onaj dio divljine koji bijaše preplavljen divljim i proždrljivim zvijerima.",
                "38": "I dogodi se da mnogi umriješe u divljini od rana svojih, a one zvijeri, a i strvinari iz zraka ih proždriješe; i kosti njihove bijahu nađene, i bijahu nagomilane na zemlji."
            },
            "3": {
                "1": "I dogodi se da Nefijci koji ne bijahu ubijeni oružjem ratnim, nakon što pokopaše one što bijahu ubijeni — evo, broj ubijenih ne bijaše izbrojan zbog veličine broja njihova — nakon što završiše pokapati mrtve svoje, svi se oni vratiše u zemlje svoje, i kućama svojim, i ženama svojim, i djeci svojoj.",
                "2": "Evo, mnogo žena i djece bijaše pobijeno mačem, a i mnogo od njihova sitnog i krupnog blaga; a i mnoga od žitnih polja njihovih bijahu uništena, jer ih izgaziše čete muževa.",
                "3": "I evo, svi oni od Lamanaca i Amlikijaca koji bijahu ubijeni na obali rijeke Sidon bijahu bačeni u vode Sidona; i gle, kosti su njihove u dubinama morskim, i mnogo ih je.",
                "4": "A Amlikijci se razlikovahu od Nefijaca, jer se obilježavahu crvenilom po čelima svojim kao i Lamanci; ipak, oni ne brijahu glave svoje poput Lamanaca.",
                "5": "Evo, glave Lamanaca bijahu obrijane; i oni bijahu goli, osim kože što bijaše opasana oko bokova njihovih, i također oklopa njihova, koji bijaše opasan oko njih, te lukova njihovih, i strijela njihovih, i kamenova njihovih, i praćki njihovih, i tako dalje.",
                "6": "A koža Lamanaca bijaše tamna, u skladu s biljegom što bijaše stavljen na oce njihove, koji bijaše kletva na njima zbog prijestupa njihova i pobune njihove protiv braće njihove, koji se sastojahu od Nefija, Jakova, i Josipa, i Sama, koji bijahu pravični i sveti ljudi.",
                "7": "A braća ih njihova nastojahu uništiti, zato bijahu prokleta; i Gospod Bog stavi biljeg na njih, da, na Lamana i Lemuela, a također i na sinove Jišmaelove, i na jišmaelske žene.",
                "8": "A to bijaše učinjeno kako bi se potomstvo njihovo moglo razlikovati od potomstva braće njihove, da bi time Gospod Bog mogao sačuvati narod svoj, da se oni ne bi izmiješali s braćom svojom i povjerovali u neispravne predaje što bi dovelo do uništenja njihova.",
                "9": "I dogodi se, tko bi god pomiješao potomstvo svoje s onim Lamanaca navukao bi istu kletvu na potomstvo svoje.",
                "10": "Zato, tko bi god dopustio da ga zavedu Lamanci bijaše nazvan tim naslovom, i biljeg bijaše stavljen na nj.",
                "11": "I dogodi se, tko god ne htjede povjerovati u predaju Lamanaca, već povjerova onim zapisima što bijahu izneseni iz zemlje jeruzalemske, i također u predaju otaca svojih koja bijaše ispravna, tko povjerova u zapovijedi Božje i obdržavaše ih, nazivaše se Nefijcima, ili narodom Nefijevim, od tog vremena nadalje —",
                "12": "I oni su ti što su vodili zapise koji su istiniti o narodu svojemu, i također o narodu Lamanaca.",
                "13": "A sad, vratit ćemo se ponovno k Amlikijcima, jer oni također imahu biljeg na sebi; da, oni staviše taj biljeg na sebe, da, i to biljeg crvenila na čela svoja.",
                "14": "Tako se riječ Božja ispuni, jer ovo su riječi koje on reče Nefiju: Gle, Lamance ja prokleh, i stavit ću biljeg na njih da bi se oni i potomstvo njihovo mogli razlikovati od tebe i potomstva tvojega, od ovog vremena nadalje i zauvijek, osim ako se ne pokaju za opačinu svoju i okrenu se k meni da bih im mogao iskazati milosrđe.",
                "15": "I opet: Stavit ću biljeg na onoga koji pomiješa potomstvo svoje s braćom tvojom, da bi i oni bili prokleti.",
                "16": "I opet: Stavit ću biljeg na onoga koji se bori protiv tebe i potomstva tvojega.",
                "17": "I opet, kažem, onaj koji ode od tebe neće se više zvati potomstvom tvojim; a ja ću blagosloviti tebe i svakoga tko se bude nazivao potomstvom tvojim, odsada nadalje i zauvijek; i ovo bijahu obećanja Gospodnja Nefiju i potomstvu njegovu.",
                "18": "Evo, Amlikijci ne znadoše da ispunjavaju riječi Božje kad se počeše obilježavati po čelima svojim; ipak, oni bijahu izišli u otvorenu pobunu protiv Boga; zato bijaše potrebno da kletva padne na njih.",
                "19": "Evo, htio bih da uvidite kako oni navukoše na se tu kletvu; i isto tako svaki čovjek koji je proklet navlači na se osudu svoju.",
                "20": "Tad se dogodi da malo dana nakon bitke koju Lamanci i Amlikijci vođahu u zemlji zarahemalskoj druga vojska Lamanaca navali na narod Nefijev, na istom mjestu gdje se prva vojska susretnu s Amlikijcima.",
                "21": "I dogodi se, bijaše vojska poslana da ih protjera iz zemlje njihove.",
                "22": "Evo sam Alma, jer bijaše izmučen zbog rane, ne uziđe taj put u boj protiv Lamanaca;",
                "23": "No, on posla brojnu vojsku protiv njih; i oni pođoše i pobiše mnoge od Lamanaca, i protjeraše ostatak njihov izvan granica zemlje svoje.",
                "24": "I tad se oni vratiše ponovno i počeše uspostavljati mir u zemlji, i neko ih vrijeme neprijatelji njihovi više ne uznemiravahu.",
                "25": "Evo, sve to bijaše učinjeno, da, svi ti ratovi i sukobi bijahu započeli i završili u petoj godini vladavine sudaca.",
                "26": "I u jednoj godini bijaše tisuće i desetke tisuća duša poslano u vječni svijet, da bi mogle žeti nagrade svoje u skladu s djelima svojim, bila ona dobra ili bila ona zla, da bi žele vječnu sreću ili vječnu bijedu, u skladu s duhom kome se odabraše pokoravati, bio to dobar duh ili zao.",
                "27": "Jer svaki čovjek prima plaću od onoga kome se odabire pokoravati, i ovo je u skladu s riječima duha proroštva; zato neka sve bude u skladu s istinom. I tako završava peta godina vladavine sudaca."
            },
            "4": {
                "1": "Tad se dogodi, šeste godine vladavine sudaca nad narodom Nefijevim ne bijaše nikakvih sukoba ni ratova u zemlji zarahemalskoj;",
                "2": "No, narod bijaše ucviljen, da, veoma ucviljen zbog gubitka braće svoje, i također zbog gubitka sitnog i krupnog blaga svojega, i također zbog gubitka žitnih polja svojih, što ih izgaziše nogama i uništiše Lamanci.",
                "3": "I toliko velike bijahu nevolje njihove da svaka duša imaše razloga tugovati; i oni vjerovahu da to bijahu sudovi Božji poslani na njih zbog opačine njihove i odvratnosti njihovih; zato bijahu potaknuti sjećati se dužnosti svoje.",
                "4": "I oni počeše uspostavljati crkvu potpunije; da, i mnogi bijahu kršteni u vodama Sidona i bijahu priključeni crkvi Božjoj; da, oni bijahu kršteni rukom Alme, koji bijaše posvećen za velikog svećenika nad narodom crkve rukom oca svojega Alme.",
                "5": "I dogodi se, sedme godine vladavine sudaca bijaše oko tri tisuće pet stotina duša koje se ujediniše s crkvom Božjom i bijahu krštene. I tako završi sedma godina vladavine sudaca nad narodom Nefijevim; i bijaše trajan mir sve to vrijeme.",
                "6": "I dogodi se da se osme godine vladavine sudaca narod crkve poče oholiti zbog silnog bogatstva svojega, i fine svile svoje, i fina predena platna svojega, i zbog mnogo sitnog i krupnog blaga svojega, i zlata svojega, i srebra svojega, i svakovrsnih dragocjenosti, što stekoše radišnošću svojom; i u svemu tome bijahu oni uzneseni u oholosti očiju svojih, jer se počeše odijevati veoma skupocjenom odjećom.",
                "7": "Evo, ovo bijaše uzrokom mnogih nevolja za Almu, da, i za mnoge od naroda koje Alma bijaše posvetio da budu učitelji, i svećenici, i starješine nad crkvom; da, mnogi od njih bijahu teško ožalošćeni zbog opačine koju vidješe da se pojavila među narodom njihovim.",
                "8": "Jer oni opaziše i gledahu s velikom žalošću kako se narod crkve poče uznositi u oholosti očiju svojih, i priklanjati srca svoja bogatstvu i ispraznostima svjetskim, kako se počeše odnositi s prezirom jedni prema drugima, i oni počeše progoniti one koji ne vjerovahu prema volji i želji njihovoj.",
                "9": "I tako se osme godine vladavine sudaca počeše javljati veliki sukobi među narodom crkve; da, bijaše zavisti, i razdora, i zlobe, i progona, i oholosti, i to toliko da nadmašivaše oholost onih što ne pripadahu crkvi Božjoj.",
                "10": "I tako završi osma godina vladavine sudaca; a opačina crkve bijaše velik kamen spoticanja onima koji ne pripadahu crkvi; i tako crkva poče slabjeti u napretku svojemu.",
                "11": "I dogodi se, začetkom devete godine Alma vidje opačinu crkve, i vidje također da primjer crkve poče voditi one koji bijahu nevjernici iz jednoga bezakonja u drugo, uzrokujući tako uništenje naroda.",
                "12": "Da, on vidje veliku nejednakost među narodom, neki su se uznosili ohološću svojom, prezirući druge, okrećući leđa svoja potrebitima i golima te onima što bijahu gladni, i onima što bijahu žedni, i onima što bijahu bolesni i izmučeni.",
                "13": "Evo, ovo bijaše velik razlog za oplakivanje među narodom, dok se drugi ponižavahu, pomažući onima što bijahu potrebni pomoći njihove, kao na primjer udjeljujući imetak svoj siromašnima i potrebitima, hraneći gladne, i trpeći svakovrsne nevolje radi Krista koji će doći prema duhu proroštva;",
                "14": "Iščekujući taj dan, tako zadržaše otpust grijeha svojih; i oni bijahu ispunjeni velikom radošću zbog uskrsnuća mrtvih, u skladu s voljom i moću i izbavljenjem Isusa Krista iz uza smrti.",
                "15": "I tad se dogodi da se Alma, jer bijaše vidio nevolje poniznih sljedbenika Božjih, te progone što ih nagomila na njih ostatak naroda njegova, i jer vidje svu nejednakost njihovu, poče veoma žalostiti; ipak, Duh ga Gospodnji ne iznevjeri.",
                "16": "I on odabra mudra čovjeka koji bijaše među starješinama crkve, i dade mu moć prema glasu naroda, da može imati moć donositi zakone u skladu sa zakonima koji bijahu dani, i provoditi ih u skladu s opačinom i zločinima naroda.",
                "17": "Evo, ime toga čovjeka bijaše Nefiha, i on bijaše postavljen za vrhovnoga suca; i on sjeđaše na sudačkoj stolici kako bi sudio i upravljao narodom.",
                "18": "Evo, Alma mu ne udijeli službu velikog svećenika nad crkvom, već on zadrži službu velikog svećenika za sebe; no, on predade sudačku stolicu Nefihi.",
                "19": "I to on učini kako bi sam mogao poći među narod svoj, odnosno među narod Nefijev, da bi im mogao propovijedati riječ Božju, da ih potakne da se sjete dužnosti svoje, te da bi mogao srušiti riječju Božjom svaku oholost i prepredenost i sve sukobe što bijahu među narodom njegovim, jer ne vidje nikakvog načina da ih vrati natrag doli obarajući se čistim svjedočanstvom na njih.",
                "20": "I tako začetkom devete godine vladavine sudaca nad narodom Nefijevim Alma predade sudačku stolicu Nefihi, a sam se potpuno ograniči na veliko svećeništvo svetoga reda Božjega, na svjedočanstvo riječi, u skladu s duhom objave i proroštva."
            },
            "5": {
                "intro": "Riječi koje Alma, Veliki svećenik prema svetomu redu Božjemu, iznese narodu u gradovima i selima njihovim diljem zemlje.",
                "1": "Tad se dogodi da Alma poče iznositi riječ Božju narodu, najprije u zemlji zarahemalskoj, a odatle diljem cijele zemlje.",
                "2": "I ovo su riječi koje on izreče narodu u crkvi koja bijaše uspostavljena u gradu Zarahemli, prema vlastitom zapisu njegovu, govoreći:",
                "3": "Ja, Alma, pošto me posveti otac moj, Alma, da budem veliki svećenik nad crkvom Božjom, jer on imaše moć i ovlast od Boga da učini to, gle, kažem vam da on poče uspostavljati crkvu u zemlji što bijaše unutar granica Nefijevih; da, zemlji koja bijaše nazvana zemljom Mormonovom; da, i on krštavaše braću svoju u vodama Mormonovim.",
                "4": "I gle, kažem vam, oni bijahu izbavljeni iz ruku naroda kralja Noe milosrđem i moću Božjom.",
                "5": "I gle, nakon toga oni bijahu dovedeni u ropstvo rukama Lamanaca u divljini; da, kažem vam, oni bijahu u sužanjstvu, i opet ih Gospod izbavi iz ropstva moću riječi svoje; i mi bijasmo dovedeni u ovu zemlju, i ovdje počesmo uspostavljati crkvu Božju također diljem ove zemlje.",
                "6": "I evo gle, kažem vam, braćo moja, vi koji pripadate ovoj crkvi, jeste li dostatno zadržali u sjećanju sužanjstvo otaca svojih? Da, i jeste li dostatno zadržali u sjećanju njegovo milosrđe i dugotrpnost prema njima? A povrh toga, jeste li dostatno zadržali u sjećanju da on izbavi duše njihove iz pakla?",
                "7": "Gle, on izmijeni srca njihova; da, probudi ih iz duboka sna, i oni se probudiše pred Bogom. Gle, bijahu posred tame; ipak, duše njihove bijahu obasjane svjetlošću vječne riječi; da, bijahu opasani uzama smrti i verigama pakla, i vječno ih uništenje očekivaše.",
                "8": "A sad vas pitam, braćo moja, bijahu li oni uništeni? Gle, kažem vam, ne, ne bijahu.",
                "9": "I opet pitam, bijahu li uze smrti skršene, i verige pakla koje ih obavijahu, bijahu li odriješene? Kažem vam, da, bijahu odriješene, i duše se njihove proširiše, i oni opjevaše otkupljujuću ljubav. I kažem vam da su oni spašeni.",
                "10": "I sad vas pitam, pod kojim su uvjetima spašeni? Da, na temelju čega se nadahu spasenju? Koji je uzrok tome da su oslobođeni uza smrti, da, a i veriga pakla?",
                "11": "Gle, mogu vam reći — nije li otac moj, Alma, povjerovao u riječi koje iznesoše usta Abinadijeva? I ne bijaše li on sveti prorok? Ne govoraše li on riječi Božje, a moj im otac Alma povjerova?",
                "12": "I u skladu s vjerom njegovom moćna promjena bijaše izvedena u srcu njegovu. Gle, kažem vam da je ovo sve istinito.",
                "13": "I gle, on propovijedaše riječ ocima vašim, i moćna promjena također bijaše izvedena u njihovim srcima, i oni se poniziše i staviše uzdanje svoje u pravoga i živoga Boga. I gle, oni bijahu vjerni do svršetka; zato bijahu spašeni.",
                "14": "A sad gle, pitam vas, braćo moja u crkvi, jeste li duhovno rođeni od Boga? Primiste li sliku njegovu na licu svojemu? Doživjeste li tu moćnu promjenu u srcima svojim?",
                "15": "Oživotvorujete li vjeru u otkupljenje onoga koji vas stvori? Iščekujete li s okom vjere i vidite li ovo smrtno tijelo uzdignuto u besmrtnost, i ovu raspadljivost uzdignutu u neraspadljivost, da stanete pred Boga kako bi vam se sudilo u skladu s djelima što bijahu učinjena u smrtnom tijelu?",
                "16": "Kažem vam, možete li zamisliti u sebi da čujete glas Gospodnji kako vam govori u taj dan: Dođite k meni, vi blagoslovljeni, jer gle, djela vaša bijahu djela pravednosti na licu zemaljskomu?",
                "17": "Ili zamišljate li u sebi da možete slagati Gospodu u taj dan i reći — Gospode, djela naša bijahu pravedna djela na licu zemaljskomu — i da će vas on spasiti?",
                "18": "Ili drugim riječima, možete li zamisliti sebe dovedene pred sudište Božje, s dušama vašim ispunjenim krivnjom i kajanjem, imajući sjećanje na svu krivnju svoju, da, savršeno sjećanje na svu opačinu svoju, da, sjećanje da ste prkosili zapovijedima Božjim?",
                "19": "Kažem vam, možete li uzdignuti pogled prema Bogu u taj dan s neokaljanim srcem i čistim rukama? Kažem vam, možete li uzdignuti pogled, imajući sliku Božju urezanu na licu vašem?",
                "20": "Kažem vam, možete li misliti da ćete biti spašeni kad ste dopustili sebi da postanete podanici đavlovi?",
                "21": "Kažem vam, znat ćete u taj dan da ne možete biti spašeni; jer ne može nijedan čovjek biti spašen, osim ako haljine njegove ne budu obijeljene; da, haljine njegove moraju biti očišćene sve dok ne budu čiste od svake mrlje, krvlju onoga o komu govorahu oci naši, koji će doći otkupiti narod svoj od grijeha njihovih.",
                "22": "A sad pitam vas, braćo moja, kako će se svatko od vas osjećati, stanete li pred sud Božji imajući haljine svoje okaljane krvlju i svakovrsnom prljavštinom? Gle, što će to posvjedočiti protiv vas?",
                "23": "Gle, neće li to posvjedočiti da ste ubojice, da, i također da ste krivi za svakovrsnu opačinu?",
                "24": "Gle, braćo moja, držite li da netko takav može imati mjesto da sjedi u kraljevstvu Božjem s Abrahamom, s Izakom i s Jakovom, a i sa svim svetim prorocima, čije su haljine očišćene i neokaljane, čiste i bijele?",
                "25": "Kažem vam: Ne. Osim ako ne učinite Stvoritelja našega lašcem od početka, to jest, osim ako ne držite da je on lažac od početka, ne možete držati da takvi mogu imati mjesto u kraljevstvu nebeskom; umjesto toga, oni će biti izbačeni jer su djeca kraljevstva đavlova.",
                "26": "A sad gle, kažem vam, braćo moja, ako doživjeste promjenu srca, i ako osjetiste da želite pjevati pjesmu otkupljujuće ljubavi, pitao bih, možete li osjetiti to sada?",
                "27": "Jeste li hodili držeći sebe bez krivnje pred Bogom? Biste li mogli reći u sebi, kad biste bili pozvani umrijeti ovaj tren, da bijaste dostatno ponizni? Da haljine vaše bijahu očišćene i obijeljene krvlju Krista koji će doći otkupiti narod svoj od grijeha njegovih?",
                "28": "Gle, svukoste li oholost? Kažem vam, ako ne, niste pripravljeni susresti se s Bogom. Gle, morate se pripremiti žurno; jer kraljevstvo je nebesko uskoro tu, a netko takav nema vječni život.",
                "29": "Gle, kažem, ima li netko među vama tko nije svukao zavist? Kažem vam da netko takav nije pripravan; i htio bih da se pripremi žurno, jer taj je čas posve blizu, a on ne zna kad će to vrijeme doći; jer netko se takav ne smatra bez krivnje.",
                "30": "I opet vam kažem, ima li netko među vama tko izlaže ruglu brata svojega, ili gomila na nj progone?",
                "31": "Jao nekom takvomu, jer nije pripravan, a vrijeme je nadomak kad se mora pokajati, inače ne može biti spašen!",
                "32": "Da, zaista, jao svima vama počiniteljima bezakonja; pokajte se, pokajte se, jer Gospod Bog reče to!",
                "33": "Gle, on šalje poziv svim ljudima, jer su ruke milosrđa ispružene prema njima, i on govori: Pokajte se, i ja ću vas primiti.",
                "34": "Da, on govori: Dođite k meni, i blagovat ćete od ploda sa stabla života; da, jest ćete i piti od kruha i voda života slobodno;",
                "35": "Da, dođite k meni i rađajte djelima pravednosti, pa nećete biti posječeni i bačeni u vatru —",
                "36": "Jer gle, vrijeme je nadomak, kada svaki onaj tko ne rađa dobrim plodom, ili svaki onaj tko ne čini djela pravednosti, taj ima razloga jaukati i tugovati.",
                "37": "O vi, počinitelji bezakonja; vi koji ste naduti u ispraznostima svjetskim, vi koji ste tvrdili da poznajete putove pravednosti, ipak zastraniste kao ovce koje nemaju pastira, premda vas pastir dozivaše i još vas uvijek doziva, no vi ne želite poslušati glas njegov!",
                "38": "Gle, kažem vam da vas dobri pastir zove; da, svojim vas imenom zove, a to je ime Kristovo; i ne želite li poslušati glas dobroga pastira, ime kojim ste pozvani, gle, niste ovce dobroga pastira.",
                "39": "I sad, ako niste ovce dobroga pastira, iz kojega ste ovčinjaka? Gle, kažem vam da je đavao pastir vaš, i vi ste iz njegova ovčinjaka; a sad, tko to može zanijekati? Gle, kažem vam, tko god to zaniječe, lažac je i dijete đavlovo.",
                "40": "Jer kažem vam, što je god dobro dolazi od Boga, a što je god zlo dolazi od đavla.",
                "41": "Zato, rađa li čovjek dobrim djelima, on sluša glas dobroga pastira i slijedi ga; no, tko god rađa zlim djelima, taj postaje dijete đavlovo, jer sluša njegov glas i slijedi ga.",
                "42": "I tko god čini to, mora primiti plaću svoju od njega; stoga, kao plaću svoju on prima smrt gledom na ono što se odnosi na pravednost, jer je mrtav gledom na sva dobra djela.",
                "43": "I evo, braćo moja, htio bih da me čujete, jer govorim u snazi duše svoje; jer gle, govorah vam jasno tako da ne možete pogriješiti, to jest, govorah u skladu sa zapovijedima Božjim.",
                "44": "Jer pozvan sam govoriti na ovaj način, u skladu sa svetim redom Božjim, koji je u Kristu Isusu; da, zapovjeđeno mi je ustati i svjedočiti ovome narodu ono što izrekoše oci naši gledom na ono što će doći.",
                "45": "A to nije sve. Zar držite da ja sam ne znam o tome? Gle, svjedočim vam da uistinu znadem kako je ovo o čemu govorah istinito. A što mislite kako znadem o pouzdanosti toga?",
                "46": "Gle, kažem vam, to mi otkri Sveti Duh Božji. Gle, ja postih i moljah se mnoge dane da bih mogao doznati o tomu sam za sebe. A sad znadem sam za sebe da je to istinito; jer mi Gospod Bog to očitova Svetim Duhom svojim, i to je duh objave koji je u meni.",
                "47": "I povrh toga kažem vam, ovako mi bijaše objavljeno, da su riječi koje izrekoše oci naši istinite, doista bijaše tako po duhu proroštva koji je u meni, a to je također očitovanjem Duha Božjega.",
                "48": "Kažem vam, znadem sam za sebe kako je istinito sve što ću vam reći o onomu što će doći; i kažem vam, znadem da će Isus Krist doći, da, Sin, Jedinorođenac Očev, pun milosti, i milosrđa, i istine. I gle, on je taj koji dolazi odnijeti grijehe svijeta, da, grijehe svakoga čovjeka koji postojano vjeruje u ime njegovo.",
                "49": "I evo, kažem vam da je ovo red prema kojem sam pozvan, da, propovijedati ljubljenoj braći svojoj, da, i svakomu tko prebiva u zemlji; da, propovijedati svima, i starima i mladima, i zasužnjenima i slobodnima; da, govorim vama ostarjelima, i također onima srednje dobi, i nadolazećem naraštaju; da, vikati im da se moraju pokajati i biti rođeni ponovno.",
                "50": "Da, ovako govori Duh: Pokajte se svi vi krajevi zemaljski, jer kraljevstvo je nebesko uskoro tu; da, Sin Božji dolazi u slavi svojoj, u snazi svojoj, veličanstvu, moći i gospodstvu. Da, ljubljena braćo moja, kažem vam da Duh govori: Gle slava Kralja cijele zemlje, a i Kralja nebeskoga uskoro će zasinuti među svom djecom ljudskom.",
                "51": "I također mi Duh govori, da, vapi mi moćnim glasom, govoreći: Pođi i kaži ovomu narodu — Pokajte se, jer osim ako se ne pokajete, ne možete nipošto baštiniti kraljevstvo nebesko.",
                "52": "I opet kažem vam, Duh govori: Gle, sjekira je položena na korijen stabla; stoga svako stablo koje ne rađa dobrim plodom bit će posječeno i bačeno u vatru, da, vatru koja ne može biti svladana, to jest neugasivu vatru. Gledajte i sjetite se, Svetac reče to.",
                "53": "A sad, ljubljena braćo moja, kažem vam, možete li se oduprijeti ovim besjedama; da, možete li otkloniti sve to i pogaziti Sveca nogama svojim; da, možete li biti naduti u oholosti srdaca svojih, da, hoćete li i dalje ustrajati u tome da se odijevate skupocjenom odjećom i da priklanjate srca svoja ispraznostima svjetskim, bogatstvu svojem?",
                "54": "Da, hoćete li ustrajati u mišljenju da ste bolji jedni od drugih; da, hoćete li ustrajati u progonu braće svoje, koja se ponizuju i hode u skladu sa svetim redom Božjim, pomoću kojeg su dovedeni u ovu crkvu, i bijahu posvećeni Svetim Duhom, i rađaju djelima što priliče pokajanju —",
                "55": "Da, i hoćete li ustrajati u okretanju leđa svojih siromašnima i potrebitima, i u uskraćivanju imetka svojega njima?",
                "56": "I naposljetku, svi vi koji ćete ustrajati u opačini svojoj, kažem vam da su oni ti koji će biti posječeni i bačeni u vatru, osim ako se brzo ne pokaju.",
                "57": "A sad kažem vama, svima vama koji želite slijediti glas dobroga pastira, iziđite između opakih, i budite izdvojeni, i ne dotičite nečistoće njihove; i gle, imena će njihova biti izbrisana, tako da imena opakih neće biti ubrojena među imena pravednih, da bi riječ Božja mogla biti ispunjena, koja kaže: Imena opakih neće biti izmiješana s imenima naroda mojega;",
                "58": "Jer imena će pravednih biti upisana u knjigu života, i njima ću udijeliti baštinu sebi zdesna. A sad, braćo moja, što imate reći protiv ovoga? Kažem vam, budete li govorili protiv toga, to nije važno, jer riječ Božja mora biti ispunjena.",
                "59": "Jer koji pastir među vama, koji ima mnogo ovaca, ne bdije nad njima da vukovi ne bi ušli i proždrli stado njegovo? I gle, uđe li vuk u stado njegovo, zar ga on ne goni van? Da, i na kraju, ako može, on će ga uništiti.",
                "60": "I sad, kažem vam da vas dobri pastir doziva; i budete li poslušali glas njegov, on će vas dovesti u ovčinjak svoj, i vi ste ovce njegove; i on vam zapovijeda da ne dopuštate nijednom proždrljivom vuku da uđe među vas, da ne biste bili uništeni.",
                "61": "I sad vam ja, Alma, zapovijedam jezikom onoga koji mi zapovjedi, da se trudite činiti prema riječima koje vam izgovorih.",
                "62": "Govorim putem zapovijedi vama koji pripadate crkvi; a onima koji ne pripadaju crkvi govorim putem poziva, govoreći: Dođite i krstite se na pokajanje, da biste vi također mogli blagovati od ploda sa stabla života."
            },
            "6": {
                "1": "I tad se dogodi, nakon što Alma okonča govoriti narodu crkve, koja bijaše uspostavljena u gradu Zarahemli, on zaredi svećenike i starješine polaganjem ruku svojih u skladu s redom Božjim, da predsjedavaju i bdiju nad crkvom.",
                "2": "I dogodi se, tko god ne pripadaše crkvi, tko se pokaja za grijehe svoje, bijaše kršten na pokajanje, i bijaše primljen u crkvu.",
                "3": "I također se dogodi, tko god pripadaše crkvi, tko se ne pokaja za opačinu svoju i ne ponizi se pred Bogom — mislim na one koji bijahu uzneseni u oholosti srdaca svojih — taj bijaše odbačen, i imena njihova bijahu izbrisana, tako da imena njihova ne bijahu ubrojena među imena pravednih.",
                "4": "I tako oni počeše uspostavljati red u crkvi u gradu Zarahemli.",
                "5": "Evo, htio bih da razumijete kako riječ Božja bijaše bez ograničenja davana svima, tako da nitko ne bijaše lišen povlastice okupljanja da čuje riječ Božju.",
                "6": "Ipak, djeci Božjoj bijaše zapovjeđeno da se sabiru često i združe se u postu i žarkoj molitvi za dobrobit duša onih koji ne poznavahu Boga.",
                "7": "I tad se dogodi, nakon što Alma načini te propise, on otputova od njih, da, iz crkve koja bijaše u gradu Zarahemli, i prijeđe na istok od rijeke Sidon u dolinu Gideon, a ondje bijaše grad sagrađen, što se nazivaše grad Gideon, koji bijaše u dolini koja se nazivaše Gideon, nazvana po čovjeku što bijaše ubijen rukom Nehorovom pomoću mača.",
                "8": "I Alma pođe i poče navješćivati riječ Božju crkvi koja bijaše uspostavljena u dolini Gideon, u skladu s objavom istinitosti riječi koju izgovoriše oci njegovi, i u skladu s duhom proroštva koji bijaše u njemu, prema svjedočanstvu o Isusu Kristu, Sinu Božjem, koji će doći otkupiti narod svoj od grijeha njihovih, i sa svetim redom po kojem on bijaše pozvan. I tako je zapisano. Amen."
            },
            "7": {
                "intro": "Riječi Almine koje on iznese narodu u Gideonu, prema zapisu njegovu.",
                "1": "Gle, ljubljena braćo moja, videći da mi je dopušteno doći k vama, zato pokušavam obraćati vam se jezikom svojim; da, ustima svojim, videći da je to prvi put što vam govorim riječima usta svojih, jer bijah posve ograničen na sudačku stolicu, jer imadoh mnogo posla te ne mogah dolaziti k vama.",
                "2": "I ne bih mogao doći k vama ni sada, ovoga puta, da sudačka stolica ne bijaše predana drugomu, da vlada umjesto mene; a Gospod s mnogo milosrđa dopusti da dođem k vama.",
                "3": "I gle, dođoh imajući velike nade i silnu želju da ću naći kako se poniziste pred Bogom, i kako nastaviste ponizno tražiti milost njegovu, da ću otkriti kako ste bez krivnje pred njim, da ću naći kako niste u onom strašnom procijepu u kojem braća naša bijahu u Zarahemli.",
                "4": "No, blagoslovljeno budi ime Božje, jer mi on dade znati, da, dade mi silno veliku radost spoznaje da su oni uspostavljeni ponovno na putu pravednosti njegove.",
                "5": "I uzdam se, u skladu s Duhom Božjim koji je u meni, da ću također imati radost gledom na vas; ipak, ne želim da radost moja gledom na vas dođe kroz tolike mnoge nevolje i žalosti koje imadoh radi braće u Zarahemli, jer gle, radost moja dolazi gledom na njih nakon gacanja kroz mnogo nevolja i žalosti.",
                "6": "No gle, uzdam se da vi niste u stanju toliko velike nevjere kao što bijahu braća vaša; uzdam se da niste uzneseni u oholosti srdaca svojih; da, uzdam se da ne prikloniste srca svoja bogatstvu i ispraznostima svjetskim; da, uzdam se da se ne klanjate kumirima, već da se klanjate pravomu i živomu Bogu, i da iščekujete s vječnom vjerom otpust grijeha svojih, koji će doći.",
                "7": "Jer gle, kažem vam, mnogo će toga doći; i gle, ima nešto što je od veće važnosti nego sve drugo — jer gle, vrijeme nije daleko kad će Otkupitelj živjeti i doći među narod svoj.",
                "8": "Gle, ne kažem da će on doći među nas u vrijeme boravka svojega u smrtnom šatoru svojemu; jer, gle, Duh mi ne reče da će to tako biti. Evo, gledom na to ne znam; no, ovoliko znadem, da Gospod Bog ima moć učiniti sve ono što je u skladu s riječju njegovom.",
                "9": "No gle, Duh mi ovoliko reče, govoreći: Viči narodu ovome, govoreći — Pokajte se, i pripravite put Gospodnji, i hodite stazama njegovim koje su ravne; jer gle, kraljevstvo je nebesko nadomak, i Sin Božji dolazi na lice zemaljsko.",
                "10": "I gle, bit će rođen od Marije u području Jeruzalema, a to je zemlja predaka naših, i ona će biti djevica, dragocjena i izabrana posuda, koja će biti zasjenjena i začet će moću Duha Svetoga, te roditi sina, da, i to Sina Božjega.",
                "11": "I on će ići, trpeći boli i nevolje i iskušenja svih vrsta; i to da bi riječ mogla biti ispunjena koja kaže da će on uzeti na se boli i bolesti naroda svojega.",
                "12": "I on će uzeti na sebe smrt, kako bi odriješio uze smrti koje vezuju narod njegov; i uzet će na sebe slabosti njihove, kako bi se nutrina njegova ispunila milosrđem, po tijelu, da bi znao po tijelu kako pomagati narodu svojemu u skladu sa slabostima njihovim.",
                "13": "Evo, Duh znade sve; ipak, Sin Božji trpi po tijelu da bi uzeo na sebe grijehe naroda svojega, da bi izbrisao prijestupe njihove u skladu s moću izbavljenja svojega; i evo gle, ovo je svjedočanstvo koje je u meni.",
                "14": "Evo, kažem vam da se morate pokajati i biti rođeni ponovno; jer Duh kaže: Ne budete li rođeni ponovno, ne možete baštiniti kraljevstvo nebesko; zato dođite i krstite se na pokajanje, da biste mogli biti oprani od grijeha svojih, da biste mogli imati vjeru u Jaganjca Božjega, koji odnosi grijehe svijeta, koji je moćan da spasi i očisti od svake nepravednosti.",
                "15": "Da, kažem vam, dođite i ne bojte se, i odložite svaki grijeh koji vas lako opsjeda, koji vas veže do uništenja, da, dođite i krenite, i pokažite Bogu svojemu da ste voljni pokajati se za grijehe svoje i ući u savez s njime da ćete obdržavati zapovijedi njegove, i posvjedočite mu to danas ulazeći u vode krštenja.",
                "16": "I tko god učini to, i bude otada obdržavao zapovijedi Božje, taj će se sjećati kako mu kažem, da, sjetit će se kako mu rekoh da će imati vječni život, u skladu sa svjedočanstvom Svetoga Duha koji svjedoči u meni.",
                "17": "I evo, ljubljena braćo moja, vjerujete li tome? Gle, kažem vam, da, znadem da vjerujete tome; a način na koji znadem da vjerujete tome jest očitovanjem od Duha koji je u meni. I evo, zato što je vjera vaša snažna gledom na to, da, gledom na ono što govorah, velika je radost moja.",
                "18": "Jer kao što vam rekoh u početku, kako bijah imao silnu želju da vi ne biste bili u procijepu poput braće vaše, baš tako otkrih da želje moje bijahu zadovoljene.",
                "19": "Jer uviđam da ste na stazama pravednosti; uviđam da ste na stazi koja vodi u kraljevstvo Božje; da, uviđam da poravnavate staze njegove.",
                "20": "Uviđam da vam je otkriveno svjedočanstvom riječi njegove da on ne može hoditi krivudavim stazama; niti on odstupa od onoga što je rekao, niti ima sjenku skretanja zdesna ulijevo, ili od onoga što je pravo onomu što je krivo; dakle, tijek je njegov jedan vječiti slijed.",
                "21": "I on ne prebiva u nesvetim hramovima; niti može prljavština ni bilo što nečisto biti primljeno u kraljevstvo Božje; zato, kažem vam da će vrijeme doći, da, a to će biti u posljednji dan, kad će onaj koji je prljav ostati u prljavštini svojoj.",
                "22": "I evo, ljubljena braćo moja, rekoh vam to da bih vas mogao probuditi tako da osjetite dužnost svoju prema Bogu, da možete hoditi bez krivnje pred njim, da možete hoditi u skladu sa svetim redom Božjim, po kojem bijaste primljeni.",
                "23": "I evo, htio bih da budete ponizni, i da budete pokorni i blagi; da je od vas lako nešto zatražiti; puni strpljivosti i dugotrpnosti, umjereni u svemu, marljivi u obdržavanju zapovijedi Božjih u svako vrijeme; ištući što god vam je potrebno, i duhovno i vremenito; uvijek vraćajući zahvalnost Bogu za sve ono što primite.",
                "24": "I gledajte da imate vjeru, nadu, i dobrotvornost, i tada ćete uvijek obilovati dobrim djelima.",
                "25": "I nek vas Gospod blagoslovi, i očuva haljine vaše neokaljanima, kako biste mogli naposljetku biti dovedeni da sjednete s Abrahamom, Izakom i Jakovom, i svetim prorocima što bijahu otkako svijet postade, imajući haljine svoje neokaljane, baš kao što su njihove haljine neokaljane, u kraljevstvu nebeskomu, da ne izađete više nikada.",
                "26": "I evo, ljubljena braćo moja, izgovorih vam ove riječi u skladu s Duhom koji svjedoči u meni; i duša se moja silno raduje zbog silnog mara i pažnje koje pokloniste riječi mojoj.",
                "27": "A sad, nek mir Božji otpočine na vama, i na kućama i zemljama vašim, i na sitnom i krupnom blagu vašem, i svemu što posjedujete, ženama vašim i djeci vašoj, u skladu s vjerom vašom i dobrim djelima, od ovog vremena nadalje i zauvijek. I tako govorah. Amen."
            },
            "8": {
                "1": "I tad se dogodi da se Alma vrati iz zemlje Gideon, nakon što poduči narod Gideona mnogo toga što ne može biti zapisano, uspostavivši red u crkvi onako kako bijaše prije učinio u zemlji zarahemalskoj, da, on se vrati kući svojoj u Zarahemli da otpočine od djela koja bijaše izvršio.",
                "2": "I tako završi deveta godina vladavine sudaca nad narodom Nefijevim.",
                "3": "I dogodi se da začetkom desete godine vladavine sudaca nad narodom Nefijevim Alma otputova odatle i zaputi se preko u zemlju Melek, na zapadu od rijeke Sidon, na zapadu duž granica divljine.",
                "4": "I on poče podučavati ljude u zemlji Melek u skladu sa svetim redom Božjim, po kojem bijaše pozvan; i poče podučavati ljude diljem cijele zemlje Melek.",
                "5": "I dogodi se da ljudi dolažahu k njemu diljem svih graničnih predjela zemlje koja bijaše na strani divljine. I krštavahu se u cijeloj zemlji;",
                "6": "Tako da kad bijaše dovršio djelo svoje u Meleku, on otputova odande i zaputi se tri dana putovanja na sjever od zemlje Melek; i dođe do grada koji se zvaše Amoniha.",
                "7": "Evo, bijaše običaj naroda Nefijeva da naziva zemlje svoje, i gradove svoje, i sela svoja, da, čak i sva mala sela svoja imenom onoga koji ih prvi posjedovaše; i tako bijaše sa zemljom Amonihinom.",
                "8": "I dogodi se, nakon što Alma bijaše stigao u grad Amonihu, on im poče propovijedati riječ Božju.",
                "9": "Evo, Sotona bijaše veoma obuzeo srca naroda u gradu Amonihi; zato oni ne htjedoše poslušati riječi Almine.",
                "10": "Ipak, Alma se trudio mnogo u duhu, hrvajući se s Bogom u žarkoj molitvi, da on izlije Duh svoj na narod koji bijaše u gradu, također da udijeli da ih on može krstiti na pokajanje.",
                "11": "Ipak, oni otvrdnuše srca svoja govoreći mu: Gle, znademo da si ti Alma; i znademo da si ti veliki svećenik nad crkvom koju uspostavi u mnogim dijelovima zemlje, u skladu s predajom svojom; a mi nismo iz crkve tvoje i ne vjerujemo u takve bezumne predaje.",
                "12": "I evo, znademo da, pošto nismo iz crkve tvoje, znademo da ti nemaš nikakve moći nad nama; a predao si sudačku stolicu Nefihi; zato ti nisi vrhovni sudac nad nama.",
                "13": "Evo, nakon što narod reče to, i odupre se svim riječima njegovim, i pogrdi ga, i popljuje ga, i naredi da bude izbačen iz grada njihova; on otputova odande i zaputi se prema gradu koji se zvaše Aron.",
                "14": "I dogodi se, dok on putovaše onamo pritisnut žalošću, gacajući kroz mnoge tegobe i patnje duše zbog opačine naroda koji bijaše u gradu Amonihi, dogodi se, dok Alma bijaše tako pritisnut žalošću, gle, anđeo mu se Gospodnji ukaza, govoreći:",
                "15": "Blagoslovljen si ti, Alma; zato uzdigni glavu svoju i raduj se, jer imaš velik razlog radovati se; jer ti bijaše vjeran u obdržavanju zapovijedi Božjih od trenutka kad si primio svoju prvu poruku od njega. Gle, ja sam onaj koji je izruči tebi.",
                "16": "I gle, poslan sam zapovjediti tebi da se vratiš u grad Amonihu, i propovijedaš ponovno narodu toga grada; da, propovijedaj im. Da, reci im, osim ako se ne pokaju, Gospod će ih Bog uništiti.",
                "17": "Jer gle, oni razmatraju u ovom trenutku kako bi uništili slobodu naroda tvojega (jer tako govori Gospod), što je protivno propisima, i sudovima, i zapovijedima koje on dade narodu svojemu.",
                "18": "Tad se dogodi, nakon što Alma bijaše primio poruku svoju od anđela Gospodnjega, on se vrati brzo u zemlju Amonihinu. I on uđe u grad drugim putom, da, putom koji je južno od grada Amonihe.",
                "19": "I dok je ulazio u grad bijaše ogladnio, pa reče nekom čovjeku: Hoćeš li dati poniznom sluzi Božjemu nešto za jelo?",
                "20": "I čovjek mu reče: Ja sam Nefijac, i znadem da si ti sveti prorok Božji, jer ti si čovjek za kojega mi anđeo reče u viđenju: Primit ćeš ga. Zato pođi sa mnom u kuću moju i ja ću ti udijeliti od hrane svoje; i znadem da ćeš ti biti blagoslov meni i domu mojemu.",
                "21": "I dogodi se da ga čovjek primi u kuću svoju; a čovjek se zvaše Amulek; i on iznije kruha i mesa i stavi pred Almu.",
                "22": "I dogodi se da Alma blagova kruha i nasiti se; i on blagoslovi Amuleka i dom njegov, te dade zahvale Bogu.",
                "23": "I nakon što blagova i nasiti se, on reče Amuleku: Ja sam Alma, i veliki sam svećenik nad crkvom Božjom diljem zemlje.",
                "24": "I gle, bijah pozvan propovijedati riječ Božju među cijelim ovim narodom, u skladu s duhom objave i proroštva; i bijah u ovoj zemlji, a oni me ne htjedoše primiti, već me izbaciše i upravo htjedoh postaviti leđa svoja prema ovoj zemlji zauvijek.",
                "25": "No gle, zapovjeđeno mi je da se vratim ponovno i prorokujem ovome narodu, da, i da svjedočim protiv njih o bezakonjima njihovim.",
                "26": "A sad, Amuleče, zato što si me nahranio i primio me k sebi, ti si blagoslovljen; jer bijah ogladnio, pošto bijah postio mnogo dana.",
                "27": "I Alma ostade mnogo dana kod Amuleka prije nego što poče propovijedati narodu.",
                "28": "I dogodi se da narod postade još okorjeliji u bezakonjima svojim.",
                "29": "I riječ dođe Almi, govoreći: Idi; a reci i sluzi mojem Amuleku, pođi, i prorokujte ovomu narodu, govoreći — Pokajte se, jer ovako govori Gospod, osim ako se ne pokajete, pohodit ću ovaj narod u srdžbi svojoj; da, i neću odvratiti žestoku srdžbu svoju.",
                "30": "I Alma pođe, a također i Amulek, među narod, navješćivati im riječi Božje; i oni bijahu ispunjeni Duhom Svetim.",
                "31": "I moć im bijaše dana, toliko da ne mogahu biti zatvoreni u tamnice; niti bijaše moguće da ih ijedan čovjek usmrti; ipak, oni ne primijeniše moć svoju sve dok ne bijahu svezani uzama i bačeni u tamnicu. Evo, to bijaše učinjeno da bi Gospod mogao iskazati moć svoju u njima.",
                "32": "I dogodi se da oni pođoše i počeše propovijedati i prorokovati narodu, u skladu s duhom i moći koje im Gospod bijaše dao."
            },
            "9": {
                "intro": "Riječi Almine, a također i riječi Amulekove, što bijahu naviještene narodu koji bijaše u zemlji Amonihinoj. I također, oni su bačeni u tamnicu i izbavljeni čudesnom moću Božjom koja bijaše u njima, prema zapisu Alminu.",
                "1": "I opet ja, Alma, pošto mi zapovjedi Bog da povedem Amuleka te da pođem i propovijedam ponovno ovomu narodu, to jest narodu koji bijaše u gradu Amonihi, dogodi se, kad im počeh propovijedati, oni se počeše sukobljavati sa mnom, govoreći:",
                "2": "Tko si ti? Držiš li da ćemo povjerovati svjedočanstvu jednog čovjeka, iako bi nam on propovijedao da će zemlja uminuti?",
                "3": "Evo, oni ne razumješe riječi koje govorahu; jer ne znadoše da će zemlja uminuti.",
                "4": "I oni rekoše također: Nećemo povjerovati riječima tvojim, iako bi prorokovao da će ovaj moćni grad biti uništen u jednom danu.",
                "5": "Evo, oni ne znadoše da Bog može učiniti takva čudesna djela, jer bijahu narod otvrdnula srca i tvrdoga vrata.",
                "6": "I oni rekoše: Tko je Bog, koji ne šalje više ovlasti od jednog čovjeka među ovaj narod, da im navješćuje istinu o nečemu tako velikom i čudesnom?",
                "7": "I oni istupiše kako bi stavili ruke svoje na me; no gle, ne učiniše to. A ja stajah s odvažnošću kako bih im navješćivao, da, odvažno im posvjedočih, govoreći:",
                "8": "Gle, o vi opaki i pokvareni naraštaju, kako to da zaboraviste predaju otaca svojih; da, kako li brzo zaboraviste zapovijedi Božje.",
                "9": "Ne spominjete li se kako otac naš, Lehi, bijaše izveden iz Jeruzalema rukom Božjom? Ne spominjete li se kako sve njih on vođaše kroz divljinu?",
                "10": "I jeste li zaboravili tako brzo koliko puta on izbavi oce naše iz ruku neprijatelja njihovih, i sačuva ih da ne budu uništeni, i to rukama vlastite braće svoje?",
                "11": "Da, i da ne bijaše nenadmašive moći njegove, i milosrđa njegova, i dugotrpnosti njegove prema nama, bili bismo neizbježno uklonjeni s lica zemaljskoga davno prije ovoga vremenskog razdoblja, a možda i izručeni stanju beskrajne bijede i jada.",
                "12": "Gle, sad vam kažem, on vam zapovijeda da se pokajete; i osim ako se ne pokajete, ne možete nipošto baštiniti kraljevstvo Božje. No gle, to nije sve — on vam je zapovjedio da se pokajete, ili će vas posvema zbrisati s lica zemaljskoga; da, pohodit će vas u srdžbi svojoj, i u žestokoj srdžbi svojoj neće se odvratiti.",
                "13": "Gle, zar se ne spominjete riječi što ih on izreče Lehiju, govoreći: Ukoliko budete obdržavali zapovijedi moje, napredovat ćete u zemlji? I opet rečeno je: Ukoliko ne budete obdržavali zapovijedi moje, bit ćete isključeni iz nazočnosti Gospodnje.",
                "14": "Evo, htio bih da se sjetite, budući da Lamanci ne obdržavahu zapovijedi Božje, bijahu isključeni iz nazočnosti Gospodnje. Evo, vidimo da riječ Gospodnja bijaše potvrđena u tome, i Lamanci bijahu isključeni iz nazočnosti njegove od početka prijestupa svojih u zemlji.",
                "15": "Ipak, kažem vam da će biti podnošljivije za njih u dan suda negoli za vas, ostanete li u grijesima svojim, da, čak i podnošljivije za njih u ovom životu negoli za vas, osim ako se ne pokajete.",
                "16": "Jer ima mnogo obećanja koja su ponuđena Lamancima; jer to je zbog predaja otaca njihovih što učini da oni ostadoše u svojem stanju neznanja; zato će Gospod biti milosrdan prema njima i produžiti postojanje njihovo u zemlji.",
                "17": "I u nekom će vremenskom razdoblju oni biti privedeni da povjeruju u riječ njegovu, i da saznaju o neispravnosti predaja otaca svojih; i mnogi će od njih biti spašeni, jer će Gospod biti milosrdan svima koji prizivaju ime njegovo.",
                "18": "No gle, kažem vam, ustrajete li u opačini svojoj, dani vaši neće biti produženi u zemlji, jer će Lamanci biti poslani na vas; i ne pokajete li se, oni će doći u vrijeme koje vi ne znate, i bit ćete pohođeni posvemašnjim uništenjem; i to će biti u skladu sa žestokom srdžbom Gospodnjom.",
                "19": "Jer on vam neće dopustiti da živite u bezakonjima svojim, te uništite narod njegov. Kažem vam: Ne; on bi radije dopustio da Lamanci unište sav narod njegov koji se naziva narodom Nefijevim, ako je već moguće da oni upadnu u grijehe i prijestupe, nakon što im toliko svjetla i toliko spoznaje dade Gospod Bog njihov;",
                "20": "Da, nakon što bijahu tako visoko povlašten narod Gospodnji; da, nakon što bijahu povlašteni iznad svakog drugog naroda, plemena, jezika i puka; nakon što im sve bijaše otkriveno, u skladu sa željama njihovim, i vjerom njihovom, i molitvama, o onomu što bijaše, i što jest, i što će doći;",
                "21": "Nakon što ih Duh Božji bijaše pohodio; nakon što razgovarahu s anđelima, i nakon što im glas Gospodnji govoraše; i nakon što imadoše duh proroštva, i duh objave, i također mnoge darove, dar govorenja jezicima, i dar propovijedanja, i dar Duha Svetoga, i dar prevođenja;",
                "22": "Da, i nakon što ih Bog izbavi iz zemlje jeruzalemske, rukom Gospodnjom; nakon što bijahu spašeni od gladi, i od bolesti, i od raznolikih oboljenja svih vrsta; i nakon što ojačaše u boju da ne bi bili uništeni; nakon što bijahu izvođeni iz ropstva uvijek iznova, i nakon što bijahu čuvani i očuvani sve do sada; i Bog ih blagoslivljaše napretkom sve dok se ne obogatiše svakovrsnim imetkom —",
                "23": "A sad gle, kažem vam, ako ovaj narod, koji primi toliko mnogo blagoslova iz ruke Gospodnje, prestupi protiv svjetla i spoznaje koje ima, kažem vam, bude li tako, to jest upadnu li oni u prijestup, bit će mnogo podnošljivije za Lamance nego za njih.",
                "24": "Jer gle, obećanja su Gospodnja ponuđena Lamancima, no, nisu vama, prestupite li; jer nije li Gospod izričito obećao i čvrsto proglasio da ćete vi, pobunite li se protiv njega, biti posve zbrisani s lica zemaljskoga?",
                "25": "I evo, iz ovog razloga, da ne biste bili uništeni, Gospod posla anđela svojega da pohodi mnoge od naroda njegova, navješćujući im da moraju poći i vikati snažno ovome narodu, govoreći: Pokajte se, jer kraljevstvo je nebesko posve blizu;",
                "26": "I za malo dana od sada Sin će Božji doći u slavi svojoj; a slava će njegova biti slava Jedinorođenca Očeva, punog milosti, nepristranosti, i istine, punog strpljivosti, milosrđa, i dugotrpnosti, koji brzo čuje vapaje naroda svojega i odgovara na molitve njihove.",
                "27": "I gle, on dolazi otkupiti one koji se budu krstili na pokajanje, vjerom u ime njegovo.",
                "28": "Zato, pripravite put Gospodnji, jer vrijeme je nadomak kad će svi ljudi žeti plaću za djela svoja, u skladu s tim kakva bijahu — ako bijahu pravedna, žet će spasenje duša svojih, u skladu s moću i izbavljenjem Isusa Krista; a ako bijahu zla, žet će prokletstvo duša svojih, u skladu s moću i zasužnjenjem đavlovim.",
                "29": "Evo gle, ovo je glas anđela kako vapi narodu.",
                "30": "A sad, ljubljena braćo moja, jer vi jeste braća moja, i trebate biti ljubljeni, i trebate uroditi djelima što priliče pokajanju, videći da su srca vaša silno otvrdnula protiv riječi Božje, i videći da ste izgubljen i propao narod.",
                "31": "Evo dogodi se, nakon što ja, Alma, izgovorih te riječi, gle, narod se razgnjevi na me zato što im rekoh da su narod otvrdnula srca i tvrdoga vrata.",
                "32": "I također zato što im rekoh da su izgubljen i propao narod, rasrdiše se na me, i pokušaše staviti ruke svoje na me kako bi me bacili u tamnicu.",
                "33": "No dogodi se, Gospod im ne dopusti da me uhvate taj put i bace u tamnicu.",
                "34": "I dogodi se da Amulek istupi, te im poče također propovijedati. I evo, riječi Amulekove nisu sve zapisane, ipak, dio je riječi njegovih zapisan u ovoj knjizi."
            },
            "10": {
                "1": "Evo, ovo su riječi što ih Amulek propovijedaše narodu koji bijaše u zemlji Amonihinoj, govoreći:",
                "2": "Ja sam Amulek; sin sam Gidonin, koji bijaše sin Jišmaelov, a on bijaše potomak Aminadijev; a to bijaše onaj isti Aminadi koji protumači zapis koji bijaše na zidu hrama, što bijaše zapisan prstom Božjim.",
                "3": "A Aminadi bijaše potomak Nefijev, koji bijaše sin Lehija, koji iziđe iz zemlje jeruzalemske, koji bijaše potomak Manašea, koji bijaše sin Josipa koji bijaše prodan u Egipat rukama braće svoje.",
                "4": "I gle, također sam čovjek ne malena ugleda među svima onima koji me poznaju; da, i gle, imam mnogo rodbine i prijatelja, i također stekoh mnogo bogatstva rukom radišnosti svoje.",
                "5": "Ipak, usprkos svemu tome, nikada ne znadoh mnogo o putovima Gospodnjim, ni o otajstvima njegovim ni čudesnoj moći. Rekoh da nikada ne znadoh mnogo o tomu; no gle, griješim, jer vidjeh mnogo od otajstava njegovih i čudesne moći njegove; da, i to u očuvanju životā ovoga naroda.",
                "6": "Ipak, otvrdnuh srce svoje, jer bijah pozvan mnogo puta i ne htjedoh čuti; dakle, znadoh o tomu, ipak ne htjedoh znati; zato se nastavih buniti protiv Boga, u opačini srca svojega, sve do četvrtoga dana ovoga sedmog mjeseca, koji je u desetoj godini vladavine sudaca.",
                "7": "Dok putovah posjetiti vrlo blisku rodbinu, gle, anđeo mi se Gospodnji ukaza i reče: Amuleče, vrati se kući svojoj, jer moraš nahraniti proroka Gospodnjega; da, svetog čovjeka, koji je izabrani čovjek Božji; jer je postio mnoge dane zbog grijeha ovoga naroda, i on ogladnje, a ti ga primi u kuću svoju i nahrani ga, i on će blagosloviti tebe i dom tvoj; i blagoslov će Gospodnji počivati na tebi i domu tvojemu.",
                "8": "I dogodi se da se ja pokorih glasu anđelovu i vratih se kući svojoj. I dok iđah onamo, nađoh čovjeka za koga mi anđeo reče: Primi ga u kuću svoju — i gle, bijaše to ovaj isti čovjek koji vam bijaše govorio o onomu što je Božje.",
                "9": "I anđeo mi reče da je on svet čovjek; stoga znadem da je on svet čovjek, jer to reče anđeo Božji.",
                "10": "I opet, znadem da je ono o čemu on posvjedoči istinito; jer gle, kažem vam, kao što je sigurno da Gospod živi, baš tako on posla anđela svojega da mi to očituje; i to on učini dok ovaj Alma boravljaše u kući mojoj.",
                "11": "Jer gle, on blagoslovi dom moj, on blagoslovi mene, i žene moje, i djecu moju, i oca mojega, i rod moj; da, doista, cijelu rodbinu moju on blagoslovi, i blagoslov Gospodnji ostade na nama u skladu s riječima koje on izgovori.",
                "12": "I evo, nakon što Amulek izgovori te riječi, narod se poče silno čuditi, videći da ih bijaše više od jednog svjedoka koji svjedočahu o onomu za što bijahu optuženi, i također o onomu što će doći, u skladu s duhom proroštva koji bijaše u njima.",
                "13": "Ipak, bijahu neki među njima koji naumiše ispitati ih, da bi ih lukavim spletkama svojim mogli uhvatiti u riječima njihovim, kako bi mogli naći svjedočanstvo protiv njih, da bi ih mogli izručiti sucima svojim da im se sudi u skladu sa zakonom, te da bi mogli biti pogubljeni ili bačeni u tamnicu, u skladu sa zločinom što bi ga oni ishitrili ili učinili da svjedoči protiv njih.",
                "14": "Evo, ti ljudi bijahu oni koji ih nastojahu uništiti, a to bijahu zakonoznanci, koje narod unajmi ili imenova da provode zakon u vrijeme suđenja njihovih, to jest na suđenjima za zločine naroda pred sucima njihovim.",
                "15": "Evo, ti zakonoznanci bijahu učeni u svim umijećima i lukavstvu naroda; i to bijaše tako da bi mogli biti vješti u zvanju svojemu.",
                "16": "I dogodi se da oni počeše ispitivati Amuleka, ne bi li ga tako mogli navesti da ospori riječi svoje, to jest da proturječi riječima koje će govoriti.",
                "17": "Evo, oni nisu znali da Amulek može znati o zamislima njihovim. No dogodi se, kad ga počeše ispitivati, on prozre misli njihove i reče im: O vi opaki i pokvareni naraštaju, vi zakonoznanci i licemjeri, jer polažete temelje đavlove; jer postavljate klopke i zamke da biste uhvatili svece Božje.",
                "18": "Kujete naume kako biste izopačili putove pravednih, i navukli gnjev Božji na glave svoje sve do posvemašnjeg uništenja ovoga naroda.",
                "19": "Da, pravo reče Mosija, koji bijaše posljednji kralj naš, kad htjede predati kraljevstvo, nemajući nikoga kome bi ga podijelio, odredivši da se ovaj narod upravlja vlastitim glasovima svojim — da, pravo on reče, dođe li vrijeme da glas ovoga naroda izabere bezakonje, to jest, dođe li vrijeme da ovaj narod upadne u prijestup, bit će zreo za uništenje.",
                "20": "I sad vam kažem, pravo Gospod sudi o bezakonjima vašim; pravo on viče ovome narodu glasom anđela svojih: Pokajte se, pokajte, jer kraljevstvo je nebesko nadomak.",
                "21": "Da, pravo on viče glasom anđela svojih: Sići ću među narod svoj, s nepristranošću i pravdom u rukama svojim.",
                "22": "Da, i kažem vam, da ne bijaše molitava pravednih što su sada u zemlji, vi biste već sad bili pohođeni posvemašnjim uništenjem; no, to ne bi bilo potopom, kako bijaše narod pohođen u dane Noine, već bi to bilo glađu, i pošašću, i mačem.",
                "23": "No, molitvama pravednih vi ste pošteđeni; evo dakle, budete li izbacili pravedne iz sredine svoje, neće tad Gospod zadržati ruku svoju; već će u svojoj žestokoj srdžbi istupiti protiv vas; tad ćete biti udareni glađu, i pošašću, i mačem; i vrijeme je uskoro tu, osim ako se ne pokajete.",
                "24": "I tad se dogodi da se narod još većma rasrdi na Amuleka, i oni povikaše, govoreći: Taj čovjek govori pogrdno protiv zakona naših koji su pravični, i mudrih zakonoznanaca naših koje izabrasmo.",
                "25": "No, Amulek ispruži ruku svoju i poviče im još snažnije, govoreći: O vi opaki i pokvareni naraštaju, zašto Sotona zadobi tako veliku vlast nad srcima vašim? Zašto mu se prepuštate tako da on može imati moć nad vama, kojom će zaslijepiti oči vaše, tako da nećete shvatiti riječi što se izgovaraju, u skladu s istinitošću njihovom?",
                "26": "Jer gle, posvjedočih li ja protiv zakona vašega? Vi ne razumijete; kažete da govorah protiv zakona vašega; no nije tako, već govorah u prilog zakona vašega, na osudu vašu.",
                "27": "A sad gle, kažem vam da se temelj uništenju ovoga naroda počinje polagati nepravednošću zakonoznanaca vaših i sudaca vaših.",
                "28": "I tad se dogodi, nakon što Amulek izgovori te riječi narod povika protiv njega, govoreći: Sad znademo da je ovaj čovjek dijete đavlovo, jer slaga nama; jer on govoraše protiv zakona našega. A sad kaže da ne govoraše protiv njega.",
                "29": "I opet, on govoraše pogrdno protiv zakonoznanaca naših i sudaca naših.",
                "30": "I dogodi se, zakonoznanci staviše u srca njihova da se spominju toga protiv njega.",
                "31": "I bijaše jedan među njima čije ime bijaše Zezrom. Evo, on bijaše najistaknutiji u optuživanju Amuleka i Alme, a on bijaše jedan od najvještijih među njima, i imaše mnogo poslova među narodom.",
                "32": "Evo, cilj tih zakonoznanaca bijaše stjecati dobitak; i oni stjecahu dobitak u skladu sa zaposlenjem svojim."
            },
            "11": {
                "1": "Evo, bijaše u zakonu Mosijinom da svaki čovjek koji je sudac zakona, to jest oni koji bijahu postavljeni da budu suci, trebaju primati plaću prema vremenu u kojem su radili sudeći onima koji bijahu dovedeni pred njih da im se sudi.",
                "2": "Evo, ako bi čovjek dugovao nekomu, i ne bi htio platiti ono što dugovaše, vjerovnik bi se potužio na njega sucu; i sudac bi provodio vlast, i poslao službenike da bi taj čovjek bio doveden preda nj; i sudio bi čovjeku u skladu sa zakonom i dokazima što bijahu izneseni protiv njega, i tako bi čovjek bio prinuđen platiti ono što dugovaše, ili bi bio lišen imetka, ili bi bio izbačen iz naroda kao lopov i razbojnik.",
                "3": "I sudac primaše kao plaću svoju prema vremenu svojemu — senin zlata za dan, ili senum srebra, što je jednako seninu zlata; a to je u skladu sa zakonom koji bijaše dan.",
                "4": "Evo, ovo su nazivi raznih komada zlata njihova, i srebra njihova, u skladu s vrijednošću njihovom. A nazive dadoše Nefijci, jer oni ne računahu po običaju Židova što bijahu u području Jeruzalema; niti su mjerili po običaju Židova; već oni promijeniše računanje svoje i mjerenje svoje prema prosudbama i prilikama naroda, u svakom naraštaju, sve do vladavine sudaca, a njih uspostavi kralj Mosija.",
                "5": "Evo, računanje je ovakvo — senin zlata, seon zlata, šum zlata, i limna zlata.",
                "6": "Senum srebra, amnor srebra, ezrom srebra, i onti srebra.",
                "7": "Senum srebra bijaše jednak seninu zlata, a oba mjeri ječma, a također i mjeri svake vrste žita.",
                "8": "Evo, iznos seona zlata bijaše dvostruka vrijednost senina.",
                "9": "A šum zlata bijaše dvostruka vrijednost seona.",
                "10": "A limna zlata bijaše vrijednost svih zajedno.",
                "11": "A amnor srebra bijaše koliko i dva senuma.",
                "12": "A ezrom srebra bijaše koliko i četiri senuma.",
                "13": "A onti bijaše koliko i svi zajedno.",
                "14": "Evo, ovo je vrijednost sitnijih brojeva računanja njihova —",
                "15": "Šiblon je polovina senuma; dakle, šiblon za pola mjere ječma.",
                "16": "A šiblum je polovina šiblona.",
                "17": "A lea je polovina šibluma.",
                "18": "Evo, ovo je broj njihov, prema računanju njihovu.",
                "19": "Evo, antion zlata jednak je tri šiblona.",
                "20": "Evo, ovo bijaše s jedinim ciljem da steknu dobitak, zato što primahu plaću svoju prema poslovanju svojemu, zato oni podjarivahu narod na izgrede, te svakovrsne nemire i opačinu, da bi imali više zaposlenja, da bi dobili novac u skladu s tužbama što bijahu iznesene pred njih; zato oni podjarivahu narod protiv Alme i Amuleka.",
                "21": "I ovaj Zezrom poče ispitivati Amuleka, govoreći: Hoćeš li mi odgovoriti na nekoliko pitanja koja ću ti postaviti? Evo, Zezrom bijaše čovjek koji bijaše vješt u spletkama đavlovim, da bi zatro ono što je dobro; zato on reče Amuleku: Hoćeš li odgovoriti na pitanja koja ću ti iznijeti?",
                "22": "A Amulek mu reče: Da, bude li to u skladu s Duhom Gospodnjim koji je u meni; jer neću reći ništa što je protivno Duhu Gospodnjemu. A Zezrom mu reče: Gle, evo šest ontija srebra, i sve ću ti to dati zaniječeš li postojanje Vrhovnog Bića.",
                "23": "Evo, Amulek reče: O dijete pakla, zašto me iskušavaš? Znadeš li da pravedni ne popuštaju takvim iskušenjima?",
                "24": "Vjeruješ li da nema Boga? Kažem ti, ne; ti znadeš da postoji Bog, no ti ljubiš tu dobit više nego njega.",
                "25": "I evo, ti mi slaga pred Bogom. Ti mi kaza — Gle, ovih šest ontija, koji su od velike vrijednosti, dat ću tebi — dok ti bijaše u srcu kako ćeš mi ih uskratiti; a bijaše jedina tvoja želja da ja zaniječem pravoga i živoga Boga, kako bi imao razloga uništiti me. A sad gle, zbog toga velikog zla imat ćeš plaću svoju.",
                "26": "A Zezrom mu reče: Kažeš da ima pravi i živi Bog?",
                "27": "A Amulek reče: Da, ima pravi i živi Bog.",
                "28": "Tad Zezrom reče: Ima li više nego jedan Bog?",
                "29": "A on odgovori: Ne.",
                "30": "Tad mu Zezrom opet reče: Kako znadeš sve ovo?",
                "31": "A on reče: Anđeo mi to otkri.",
                "32": "A Zezrom reče opet: Tko je taj što će doći? Je li to Sin Božji?",
                "33": "A on mu reče: Da.",
                "34": "A Zezrom reče opet: Hoće li on spasiti narod svoj u grijesima njihovim? A Amulek odgovori i reče mu: Kažem ti neće, jer je nemoguće za njega da ospori riječ svoju.",
                "35": "Tad Zezrom reče narodu: Pobrinite se da se sjećate svega ovoga; jer on reče da ima samo jedan Bog; ipak kaže da će Sin Božji doći, ali neće spasiti narod svoj — kao da ima ovlast zapovijedati Bogu.",
                "36": "Tad mu Amulek progovori opet: Gle, ti si lagao, jer kažeš da govorah kao da imam ovlast zapovijedati Bogu, zato što rekoh da on neće spasiti narod svoj u grijesima njihovim.",
                "37": "I kažem vam opet da ih on ne može spasiti u grijesima njihovim; jer ja ne mogu zanijekati riječ njegovu, a on reče da ništa nečisto ne može baštiniti kraljevstvo nebesko; dakle, kako možete biti spašeni, osim ako ne baštinite kraljevstvo nebesko? Zato, ne možete biti spašeni u grijesima svojim.",
                "38": "Tad mu Zezrom reče opet: Je li Sin Božji sam Vječni Otac?",
                "39": "A Amulek mu reče: Da, on je sam Vječni Otac neba i zemlje, i svega što na njima jest; on je početak i svršetak, prvi i posljednji;",
                "40": "I on će doći na svijet da otkupi narod svoj; i uzet će na sebe prijestupe onih koji vjeruju u ime njegovo; i oni su ti koji će imati vječni život, i spasenje ne dolazi nikomu drugom.",
                "41": "Zato opaki ostaju kao da nikakvo otkupljenje ne bijaše izvršeno, osim odrješenja uza smrti; jer gle, dan dolazi kad će svi ustati od mrtvih i stati pred Boga, i bit će im suđeno prema djelima njihovim.",
                "42": "Evo, ima smrt što se zove vremenita smrt; a smrt će Kristova odriješiti uze ove vremenite smrti, te će svi biti uzdignuti od ove vremenite smrti.",
                "43": "Duh i tijelo bit će sjedinjeni ponovno u svom savršenom obliku; i ud i zglob bit će vraćeni svom pravom tijelu, isto kao što sad jesmo u ovom trenutku; i bit ćemo privedeni da stanemo pred Boga, znajući isto kao što znademo sada, i imat ćemo jasno sjećanje na svu krivnju svoju.",
                "44": "Evo, ova će obnova doći svima, i starima i mladima, i zasužnjenima i slobodnima, i muškima i ženskima, i opakima i pravednima; i čak neće koliko ni vlas s glave njihove biti izgubljena; već će sve biti vraćeno savršenom tijelu svojemu, kao što je sad, to jest u tijelu, i bit će privedeni i pozvani odgovarati pred sudom Krista Sina, i Boga Oca, i Svetoga Duha, koji su jedan Vječni Bog, da im se sudi prema djelima njihovim, bila ona dobra ili bila ona zla.",
                "45": "Evo gle, govorah ti o smrti smrtnoga tijela, a također i o uskrsnuću smrtnoga tijela. Kažem ti da je ovo smrtno tijelo uzdignuto u besmrtno tijelo, to jest od smrti, i to od prve smrti u život, te oni više ne mogu umrijeti; dusi se njihovi sjedinjuju s tijelima njihovim, te se nikad više neće odijeliti; tako cjelina postaje duhovna i besmrtna, te oni više ne mogu vidjeti raspadljivost.",
                "46": "Evo, kad Amulek dovrši ove riječi narod se poče ponovno čuditi, a i Zezrom poče drhtati. I tako završiše riječi Amulekove, to jest, ovo je sve što zapisah."
            },
            "12": {
                "1": "Tad Alma, vidjevši da riječi Amulekove utišaše Zezroma, jer on primijeti kako ga Amulek bijaše uhvatio u laganju i obmanjivanju da bi ga uništio, i vidjevši kako on poče drhtati pod sviješću krivnje svoje, on otvori usta svoja i poče mu govoriti, i potkrepljivati riječi Amulekove, i tumačiti povrh toga, to jest razotkrivati Pisma povrh onoga što Amulek bijaše učinio.",
                "2": "Evo, riječi što ih Alma izgovori Zezromu čuše ljudi unaokolo; jer mnoštvo bijaše veliko, a on govoraše na ovaj način:",
                "3": "Evo Zezrome, vidiš da si uhvaćen u laganju i prepredenosti svojoj, jer ti ne slaga samo ljudima, već slaga i Bogu; jer gle, on poznaje sve misli tvoje, a vidiš da su nam misli tvoje otkrivene preko Duha njegova;",
                "4": "I vidiš da znademo kako naum tvoj bijaše veoma lukav naum, prema lukavosti đavlovoj, da lažeš i obmaneš ovaj narod kako bi ih mogao nahuškati protiv nas, kako bi nas oni pogrdili i izbacili —",
                "5": "Evo, to bijaše naum protivnika tvojega, i on oživotvoruje moć svoju kroz tebe. A sad, htio bih da se sjetiš kako ono što govorim tebi govorim svima.",
                "6": "I gle, kažem vam svima da to bijaše zamka protivnika, koju on postavi da bi uhvatio ovaj narod, da bi vas mogao podložiti sebi, da bi vas mogao opasati verigama svojim, da bi vas mogao okovati do vječnog uništenja, u skladu s moću sužanjstva svojega.",
                "7": "Evo, nakon što Alma bijaše izgovorio ove riječi, Zezrom poče drhtati još silnije, jer bijaše uvjeren sve više i više u moć Božju; i bijaše također uvjeren da Alma i Amulek imaju spoznaju o njemu, jer bijaše uvjeren da oni poznaju misli i nakane srca njegova; jer im moć bijaše udijeljena da znaju o tome u skladu s duhom proroštva.",
                "8": "I Zezrom ih poče ispitivati marljivo, kako bi saznao više o kraljevstvu Božjem. I on reče Almi: Što znači ovo što Amulek kaza o uskrsnuću mrtvih, da će svi ustati od mrtvih, i pravedni i nepravedni, i privedeni su da stanu pred Boga kako bi im se sudilo prema djelima njihovim?",
                "9": "I tad mu Alma poče razlagati to, govoreći: Dano je mnogima da spoznaju otajstva Božja; ipak su podvrgnuti strogoj zapovijedi da ne udjeljuju već samo u skladu s dijelom riječi njegove koji on podjeljuje djeci ljudskoj u skladu s pažnjom i marljivošću koje mu daju.",
                "10": "I zato onaj koji otvrdne srce svoje, taj prima manji dio riječi; a onaj koji ne otvrdne srce svoje, njemu se daje veći dio riječi, sve dok mu ne bude dano da spozna otajstva Božja, sve dok ih ne spozna u punini.",
                "11": "A oni koji otvrdnu srca svoja, njima se daje manji dio riječi, sve dok ne budu znali ništa o otajstvima njegovim; i tad ih đavao zasužnjuje i vodi po volji svojoj dolje u uništenje. Evo, to je ono što znače verige pakla.",
                "12": "I Amulek govoraše jasno o smrti, i o uzdizanju iz ove smrtnosti u stanje besmrtnosti, i o privođenju pred sud Božji, da nam se sudi prema djelima našim.",
                "13": "I tad, ako srca naša bijahu otvrdnula, da, ako smo otvrdnuli srca svoja protiv riječi, toliko da se ona ne nalazi u nama, tad će stanje naše biti strašno, jer tad ćemo biti osuđeni.",
                "14": "Jer riječi će nas naše osuditi, da, sva će nas djela naša osuditi; nećemo biti proglašeni neokaljanima; i misli će nas naše također osuditi; i u tom strašnom stanju nećemo se usuditi uzdignuti pogled prema Bogu našemu; i bili bismo zaista sretni kad bismo mogli zapovjediti stijenama i gorama da padnu na nas kako bi nas sakrile od nazočnosti njegove.",
                "15": "No, to ne može biti; moramo izići i stati pred njega u slavi njegovoj, i u moći njegovoj, i u snazi, veličanstvu i gospodstvu njegovu, i priznati na vječnu sramotu svoju da su svi sudovi njegovi pravični; da je on pravičan u svim djelima svojim, i da je milosrdan djeci ljudskoj, i da ima svu moć spasiti svakog čovjeka koji vjeruje u ime njegovo i rađa plodom koji priliči pokajanju.",
                "16": "I evo gle, kažem ti, tada dolazi smrt, i to druga smrt; koja je duhovna smrt; tad je trenutak kad će svatko tko umre u grijesima svojim, gledom na vremenitu smrt, također umrijeti duhovnom smrću; da, umrijet će gledom na ono što se odnosi na pravednost.",
                "17": "Tad je trenutak kad će muke njihove biti poput jezera ognjena i sumporna, čiji se plamen uzdiže u vijeke vjekova, i tad je trenutak kad će oni biti okovani do vječnog uništenja, u skladu s moću i sužanjstvom Sotoninim, jer ih on podloži po volji svojoj.",
                "18": "I tad, kažem vam, bit će im kao da nikakvo otkupljenje ne bijaše izvršeno; jer ne mogu biti otkupljeni u skladu s Božjom pravdom; a ne mogu umrijeti, vidjevši da nema više raspadljivosti.",
                "19": "Tad se dogodi, nakon što Alma okonča govoriti ove riječi, narod se poče još više čuditi;",
                "20": "No, bijaše neki Antiona, koji bijaše vrhovni poglavar među njima, koji istupi i reče mu: Što je ovo što ti reče da će čovjek ustati od mrtvih i biti izmijenjen iz ovog smrtnoga u besmrtno stanje, tako da duša ne može nikad umrijeti?",
                "21": "Što znači Pismo koje kaže da Bog postavi kerubine i plameni mač na istoku Edenskog vrta, da praroditelji naši ne bi ušli i blagovali od ploda stabla života, te živjeli zauvijek? I tako vidimo da ne bijaše nikakva izgleda da bi živjeli zauvijek.",
                "22": "Tad mu Alma reče: To je ono što upravo htjedoh razjasniti. Evo, vidimo da Adam pade zbog blagovanja od zabranjenog ploda, u skladu s riječju Božjom; i tako vidimo da zbog pada njegova sav ljudski rod postade izgubljen i propao narod.",
                "23": "I evo gle, kažem vam, da je Adamu bilo moguće blagovati od ploda sa stabla života u tom trenutku, ne bi bilo nikakve smrti, i riječ bi bila ništetna, što bi učinilo Boga lašcem, jer on reče: Budeš li jeo, zasigurno ćeš umrijeti.",
                "24": "A vidimo da smrt dolazi na ljudski rod, da, smrt o kojoj govoraše Amulek, i to je vremenita smrt; ipak, razdoblje bijaše udijeljeno čovjeku u kojem se on može pokajati; zato ovaj život postade stanje kušnje; vrijeme priprave za susret s Bogom; vrijeme priprave za ono beskrajno stanje o kojemu govorasmo, koje je nakon uskrsnuća mrtvih.",
                "25": "Evo, da ne bijaše nauma otkupljenja, što bijaše uspostavljen od postanka svijeta, ne bi moglo biti uskrsnuća mrtvih; no, naum otkupljenja bijaše uspostavljen, i on će ostvariti uskrsnuće mrtvih, o kojemu bijaše govoreno.",
                "26": "I evo gle, da bijaše moguće za praroditelje naše poći i blagovati sa stabla života, bili bi zauvijek bijedni, nemajući stanja priprave; i tako bi naum otkupljenja bio onemogućen, a riječ Božja bila bi ništetna, nemajući nikakva učinka.",
                "27": "No gle, ne bijaše tako; već bijaše određeno ljudima da moraju umrijeti; a nakon smrti moraju doći na sud, i to onaj isti sud o kojemu govorasmo, a to je svršetak.",
                "28": "I nakon što Bog bijaše odredio da to dođe čovjeku, gle, tad on vidje kako bijaše prikladno da čovjek dozna o onome što im on bijaše odredio;",
                "29": "Zato on posla anđele da razgovaraju s njima, koji učiniše da ljudi vide dio slave njegove.",
                "30": "I oni počeše od tada nadalje prizivati ime njegovo; zato Bog razgovaraše s ljudima, i otkri im naum otkupljenja, što bijaše pripravljen od postanka svijeta; i to im on otkri u skladu s vjerom i pokajanjem njihovim te svetim djelima njihovim.",
                "31": "Stoga, on dade zapovijedi ljudima, jer oni prvo prestupiše protiv prvih zapovijedi gledom na ono što je vremenito, i postadoše poput bogova, raspoznavajući dobro od zla; postaviše se u stanje da djeluju, to jest bijahu postavljeni u stanje da djeluju prema prohtjevima i željama svojim, bilo da čine zlo ili da čine dobro —",
                "32": "Zato im Bog dade zapovijedi, nakon što im otkri naum otkupljenja, kako ne bi činili zla, a kazna za to bijaše druga smrt, koja bijaše vječna smrt gledom na ono što se odnosi na pravednost; jer nad takvima naum otkupljenja ne mogaše imati moći, jer djela pravde ne mogahu biti uništena, u skladu s najuzvišenijom dobrotom Božjom.",
                "33": "No, Bog pozivaše ljude, u ime Sina svojega (ovo bijaše naum otkupljenja što bijaše uspostavljen), govoreći: Pokajete li se, i ne otvrdnete li srca svoja, tad ću vam iskazati milosrđe kroz Jedinorođenog Sina svojega;",
                "34": "Zato, tko se god pokaje i ne otvrdne srce svoje, imat će pravo na milosrđe kroz Jedinorođenog Sina mojega, sve do otpusta grijeha svojih; i ti će ući u počinak moj.",
                "35": "A tko god bude otvrdnuo srce svoje i bude činio bezakonje, gle, kunem se u gnjevu svojemu da on neće ući u počinak moj.",
                "36": "A sad, braćo moja, gle kažem vam, budete li otvrdnuli srca svoja, nećete ući u počinak Gospodnji; dakle, bezakonje ga vaše izaziva te on šalje dolje gnjev svoj na vas kao za prvog izazova, da, prema riječi svojoj za posljednjeg izazova jednako kao i za prvog, sve do vječnog uništenja duša vaših; dakle, prema riječi svojoj, do posljednje smrti kao i do prve.",
                "37": "I sad, braćo moja, vidjevši da mi znademo ovo, i da je to istinito, pokajmo se i nemojmo otvrdnuti srca svoja, kako ne bismo izazivali Gospoda Boga našega te privukli gnjev njegov na nas gledom na te druge zapovijedi njegove koje nam on dade; već uđimo u počinak Božji, što je pripravljen u skladu s riječju njegovom."
            },
            "13": {
                "1": "I opet, braćo moja, usmjerio bih umove vaše unaprijed do vremena kad Gospod Bog dade ove zapovijedi djeci svojoj; i htio bih da se sjetite kako Gospod Bog zaredi svećenike, prema svetomu redu svojemu, koji bijaše prema redu Sina njegova, da poduče o ovomu narod.",
                "2": "A ti svećenici bijahu zaređeni prema redu Sina njegova, na takav način da bi tako narod mogao znati na koji način treba iščekivati Sina njegova za otkupljenje.",
                "3": "I ovo je način prema kojem oni bijahu ređeni — bijahu pozvani i pripremljeni od postanka svijeta u skladu s predznanjem Božjim, zbog silne vjere svoje i dobrih djela; najprije im bijaše prepušteno da izaberu dobro ili zlo; stoga, pošto izabraše dobro, i oživotvoriše silno veliku vjeru, pozvani su svetim pozivom, da, onim svetim pozivom što bijaše pripremljen zajedno i u skladu s pripremnim otkupljenjem za takve.",
                "4": "I tako oni bijahu pozvani na taj sveti poziv na osnovu vjere svoje, dok drugi odbacivahu Duha Božjega zbog tvrdoće srdaca svojih i zaslijepljenosti umova svojih, međutim, da ne bijaše toga, mogli su imati jednako veliku povlasticu kao i braća njihova.",
                "5": "Ili ukratko, najprije oni bijahu u istom položaju kao i braća njihova; tako ovaj sveti poziv bijaše pripravljen od postanka svijeta za takve koji ne budu otvrdnuli srca svoja, i on je kroz pomirenje Jedinorođenoga Sina, koji bijaše pripravljen, i u njemu —",
                "6": "I tako oni bijahu pozvani ovim svetim pozivom, i zaređeni za veliko svećeništvo svetoga reda Božjega, da podučavaju djecu ljudsku zapovijedima njegovim, da bi ona također mogla ući u počinak njegov —",
                "7": "Ovo je veliko svećeništvo prema redu Sina njegova, a taj red bijaše od postanka svijeta; ili drugim riječima, on je bez početka danā ili svršetka godinā, i pripravljen je od vječnosti do sve vječnosti, u skladu s predznanjem njegovim o svemu —",
                "8": "Evo, oni bijahu ređeni na ovaj način — bijahu pozvani svetim pozivom, i zaređeni svetom uredbom, i preuzeše na sebe veliko svećeništvo svetoga reda, a taj su poziv, i uredba, i veliko svećeništvo bez početka ili svršetka —",
                "9": "Tako oni postaju veliki svećenici zauvijek, prema redu Sina, Jedinorođenca Očeva, koji je bez početka danā ili svršetka godinā, koji je pun milosti, nepristranosti i istine. I tako to jest. Amen.",
                "10": "Evo, kao što rekoh o svetomu redu, odnosno ovom velikom svećeništvu, bijaše ih mnogo koji bijahu zaređeni i postadoše veliki svećenici Božji; i to bijaše zbog silne vjere njihove i pokajanja, te pravednosti njihove pred Bogom, jer izabraše pokajati se i postupati pravedno radije nego propasti;",
                "11": "Zato bijahu pozvani na ovaj sveti red, i bijahu posvećeni, i haljine njihove bijahu obijeljene krvlju Jaganjčevom.",
                "12": "Evo oni, nakon što bijahu posvećeni Duhom Svetim, jer haljine njihove bijahu obijeljene, jer bijahu čisti i neokaljani pred Bogom, ne mogahu promatrati grijeh, osim da to bude s gnušanjem; i bijaše ih mnogo, silno veliko mnoštvo, koji bijahu očišćeni i uđoše u počinak Gospoda Boga svojega.",
                "13": "A sad, braćo moja, htio bih da se ponizite pred Bogom, i urodite plodom koji priliči pokajanju, da bi vi također mogli ući u taj počinak.",
                "14": "Da, ponizite se, i to poput naroda u dane Melkisedeka, koji također bijaše veliki svećenik prema tom istom redu o kojemu govorah, koji također preuze na sebe veliko svećeništvo zauvijek.",
                "15": "A to bijaše ovaj isti Melkisedek kojemu Abraham plaćaše desetine; da, čak i otac naš Abraham plaćaše desetine, to jest deseti dio od svega što je posjedovao.",
                "16": "Evo, ove uredbe bijahu dane na ovaj način, da bi time ljudi mogli iščekivati Sina Božjega oslanjajući se na njega, a to bijaše prauzor reda njegova, to jest bijaše red njegov, i sve to bijaše učinjeno da bi ga oni mogli iščekivati oslanjajući se na njega radi otpusta grijeha svojih, da bi mogli ući u počinak Gospodnji.",
                "17": "Evo, ovaj Melkisedek bijaše kralj nad zemljom šalemskom; a narod njegov bijaše ojačao u bezakonju i odvratnosti; da, svi oni bijahu zastranili; bijahu ispunjeni svakovrsnom opačinom;",
                "18": "No Melkisedek, jer oživotvori snažnu vjeru te primi službu velikoga svećeništva prema svetom redu Božjemu, propovijedaše pokajanje narodu svojemu. I gle, oni se pokajaše; i Melkisedek uspostavi mir u zemlji u dane svoje; zato bijaše prozvan knezom mira, jer bijaše kralj šalemski; i on vladaše pod ocem svojim.",
                "19": "Evo, bijaše ih mnogo prije njega, a bijaše ih mnogo i poslije, no nitko ne bijaše veći; zato njega posebice spominjahu.",
                "20": "Evo, ne moram to detaljno izlagati; ono što rekoh treba biti dostatno. Gle, Pisma su pred vama; budete li ih izvrtali, to će biti na vašu vlastitu propast.",
                "21": "I tad se dogodi, nakon što im Alma izgovori te riječi, on ispruži ruku svoju prema njima i povika snažnim glasom, govoreći: Sad je vrijeme da se pokajete, jer se dan spasenja bliži;",
                "22": "Da, i glas Gospodnji, ustima anđelā, navješćuje to svim narodima; da, navješćuje to da bi mogli imati blagovijest velike radosti; da, i on proglašava tu blagovijest među cijelim narodom svojim, da, čak i onima što su raspršeni posvuda po licu zemaljskomu; stoga ona stiže do nas.",
                "23": "I otkrivena nam je jasno, da bismo mogli razumjeti, tako da ne možemo pogriješiti; i to zbog toga što smo lutalice u nepoznatoj zemlji; stoga, tako smo veoma povlašteni, jer nam je ta radosna vijest naviještena u svim dijelovima vinograda našega.",
                "24": "Jer gle, anđeli je navješćuju mnogima ovoga trena u zemlji našoj; i to se događa sa svrhom da priprave srca djece ljudske kako bi primila riječ njegovu u vrijeme dolaska njegova u slavi svojoj.",
                "25": "A sad, mi samo čekamo da čujemo radosnu vijest naviještenu nam ustima anđelā, o dolasku njegovu; jer vrijeme dolazi, ne znamo kako brzo. Dao Bog da to može biti u dane moje; no, bilo to prije ili poslije, tomu ću se radovati.",
                "26": "I bit će to otkriveno pravednim i svetim ljudima, ustima anđelā, u vrijeme dolaska njegova, da bi riječi otaca naših mogle biti ispunjene, u skladu s onim što oni govorahu o njemu, što bijaše u skladu s duhom proroštva koji bijaše u njima.",
                "27": "A sad, braćo moja, želim iz najveće dubine srca svojega, da, s velikom tjeskobom sve do boli, da poslušate riječi moje, i odbacite grijehe svoje, i ne odlažete dan pokajanja svojega;",
                "28": "Već da se ponizite pred Gospodom, i prizivate sveto ime njegovo, i bdijete i molite se neprestance, da ne biste bili iskušani više od onoga što možete podnijeti, i da bi vas tako vodio Sveti Duh, i vi postanete ponizni, krotki, pokorni, strpljivi, puni ljubavi i svake dugotrpnosti;",
                "29": "Imajući vjeru u Gospoda; imajući nadu da ćete primiti vječni život; imajući ljubav Božju uvijek u srcima svojim, da biste mogli biti uzdignuti u posljednji dan i ući u počinak njegov.",
                "30": "I neka vam Gospod udijeli pokajanje, da ne navučete gnjev njegov na se, da ne budete okovani verigama pakla, da ne pretrpite drugu smrt.",
                "31": "I Alma izgovori mnogo više riječi narodu, koje nisu zapisane u ovoj knjizi."
            },
            "14": {
                "1": "I dogodi se, nakon što on okonča govoriti narodu, mnogi od njih povjerovaše u riječi njegove, i počeše se kajati, i istraživati Pisma.",
                "2": "No veći dio njih željaše da može uništiti Almu i Amuleka; jer se oni rasrdiše na Almu zbog jasnoće riječi njegovih Zezromu; i također govorahu da Amulek slaga njima, te da govoraše pogrdno protiv zakona njihova, i također protiv zakonoznanaca i sudaca njihovih.",
                "3": "I oni se također rasrdiše na Almu i Amuleka; i zato što oni posvjedočiše tako jasno protiv opačine njihove, oni ih nastojahu potajno ukloniti.",
                "4": "No dogodi se da oni to ne učiniše; već ih uhvatiše i svezaše ih jakim konopcima, i dovedoše ih pred vrhovnog suca zemlje.",
                "5": "I narod istupaše i svjedočaše protiv njih — svjedočeći da oni govorahu pogrdno protiv zakona, i zakonoznanaca njihovih i sudaca te zemlje, i također svih ljudi koji bijahu u toj zemlji; i oni također posvjedočiše da ima samo jedan Bog, i da će on poslati Sina svojega među narod, ali on ih neće spasiti; i mnogo takvih stvari narod posvjedoči protiv Alme i Amuleka. Evo, ovo bijaše učinjeno pred vrhovnim sucem zemlje.",
                "6": "I dogodi se da Zezrom bijaše zapanjen riječima koje bijahu izrečene; i također je znao o zaslijepljenosti umova koju on prouzroči među narodom lažnim riječima svojim; i duša se njegova poče lomiti pod sviješću vlastite krivnje svoje; da, počeše ga obavijati boli pakla.",
                "7": "I dogodi se da on poče vikati narodu, govoreći: Evo, ja sam kriv, a ovi su ljudi neokaljani pred Bogom. I on poče preklinjati za njih od tog trenutka nadalje; no, oni ga pogrdiše, govoreći: Zar je i tebe opsjeo đavao? I popljuvaše ga i izbaciše ga iz sredine svoje, a također i sve one što povjerovahu u riječi koje Alma i Amulek izrekoše; i izbaciše ih van te poslaše ljude da bacaju kamenje na njih.",
                "8": "I oni okupiše njihove žene i djecu, i tko god vjerovaše ili bijaše podučen da vjeruje u riječ Božju oni narediše da se baci u vatru; i oni također iznesoše zapise njihove koji sadržavahu Sveta pisma, te baciše i njih u vatru, da bi bili spaljeni i uništeni vatrom.",
                "9": "I dogodi se da oni uhvatiše Almu i Amuleka i odvedoše ih na mjesto mučeništva, da budu svjedoci uništenja onih koji bijahu spaljeni vatrom.",
                "10": "A kad Amulek vidje boli žena i djece što su gorili u vatri, on također osjeti bol, te reče Almi: Kako možemo biti svjedoci tom strašnom prizoru? Zato ispružimo ruke svoje i oživotvorimo moć Božju koja je u nama, te ih spasimo od plamena.",
                "11": "No, Alma mu reče: Duh me nagoni te ne smijem ispružiti ruku svoju; jer gle, Gospod ih prima gore k sebi, u slavu; i on dopušta da oni mogu učiniti to, to jest da im narod može učiniti to, u skladu s tvrdoćom srdaca svojih, kako bi sudovi što će ih on izvršiti nad njima u gnjevu svojemu mogli biti pravični; a krv nevinih stajat će kao svjedočanstvo protiv njih, da, i vikat će snažno protiv njih u posljednji dan.",
                "12": "Tad Amulek reče Almi: Gle, možda će i nas spaliti.",
                "13": "A Alma reče: Neka bude po volji Gospodnjoj. No gle, djelo naše nije dovršeno, zato nas neće spaliti.",
                "14": "Tad se dogodi, nakon što tjelesa onih što bijahu bačeni u vatru bijahu izgorjela, a također i zapisi što bijahu ubačeni s njima, vrhovni sudac zemlje dođe i stade pred Almu i Amuleka, dok oni bijahu vezani; i udaraše ih rukom svojom po obrazima njihovim te im reče: Nakon ovoga što vidjeste, hoćete li propovijedati ponovno ovome narodu da će biti bačen u jezero ognjeno i sumporno?",
                "15": "Gle, vidite da niste imali moći spasiti one što bijahu bačeni u vatru; niti ih Bog spasi zbog toga što bijahu od vaše vjere. I sudac ih udari ponovno po obrazima njihovim i upita: Što kažete sebi u prilog?",
                "16": "Evo, ovaj sudac bijaše od reda i vjere Nehora, koji ubi Gideona.",
                "17": "I dogodi se da mu Alma i Amulek ne odgovoriše ništa; i on ih udari ponovno, i predade ih časnicima da budu bačeni u tamnicu.",
                "18": "I nakon što bijahu bačeni u tamnicu i bijahu u njoj tri dana, dođoše mnogi zakonoznanci, i suci, i svećenici, i učitelji, koji bijahu od vjere Nehorove; i oni uđoše u tamnicu da ih vide, i ispitivahu ih o mnogim riječima; no, oni im ne odgovarahu ništa.",
                "19": "I dogodi se da sudac stade pred njih i reče: Zašto ne odgovarate na riječi ovih ljudi? Ne znate li da imam moć predati vas plamenu? I on im zapovjedi da govore; no oni ne odgovarahu ništa.",
                "20": "I dogodi se da oni otiđoše i pođoše svaki svojim putem, no dođoše ponovno sutradan; i sudac ih također udaraše ponovno po obrazima njihovim. I mnogi također istupiše, te ih udarahu, govoreći: Hoćete li ustati ponovno i suditi ovom narodu, i osuđivati zakon naš? Ako imate tako veliku moć, zašto ne izbavite sami sebe?",
                "21": "I mnogo im takvoga rekoše, škrgućući zubima svojim na njih, i pljujući na njih, i govoreći: Kako ćemo izgledati kad budemo prokleti?",
                "22": "I mnogo takvoga, da, svašta im takvoga rekoše; i tako im se oni izrugivahu mnogo dana. I uskratiše im hranu da bi gladovali, i vodu da bi žeđali; i također im uzeše odjeću njihovu tako da bijahu goli; i tako bijahu vezani čvrstim konopcima i zatočeni u tamnici.",
                "23": "I dogodi se, nakon što oni bijahu tako trpjeli mnoge dane (a to bijaše dvanaestoga dana, u desetom mjesecu, u desetoj godini vladavine sudaca nad narodom Nefijevim), vrhovni sudac nad zemljom Amonihinom i mnogi od učitelja njihovih i zakonoznanaca njihovih uđoše u tamnicu gdje Alma i Amulek bijahu vezani konopcima.",
                "24": "I vrhovni sudac stade pred njih, i udari ih ponovno, i reče im: Ako imate moć Božju izbavite sami sebe iz ovih uza, i tad ćemo povjerovati da će Gospod uništiti ovaj narod u skladu s riječima vašim.",
                "25": "I dogodi se da svi oni istupiše i udarahu ih, govoreći iste riječi, sve do posljednjega; i nakon što im posljednji govoraše moć Božja siđe na Almu i Amuleka, te se oni podigoše i stadoše na noge svoje.",
                "26": "I Alma zavapi, govoreći: Koliko ćemo dugo trpjeti ove velike nevolje, o Gospode? O Gospode, daj nam snage u skladu s vjerom našom koja je u Krista, i to sve do izbavljenja. I oni raskinuše konopce kojima bijahu vezani; i kad narod vidje to, poče bježati, jer strah od uništenja dođe na njih.",
                "27": "I dogodi se, toliko velik bijaše strah njihov da oni popadaše na zemlju, i ne domogoše se vanjskih vratiju tamnice; i zemlja se zatrese silno, a zidovi se tamnice raspukoše nadvoje, tako da padoše na zemlju; a vrhovni sudac, i zakonoznanci, i svećenici, i učitelji, koji udarahu Almu i Amuleka, pogiboše padom njihovim.",
                "28": "A Alma i Amulek iziđoše iz tamnice i ne bijahu ozlijeđeni; jer im Gospod udijeli moć, u skladu s vjerom njihovom koja bijaše u Krista. I oni smjesta iziđoše iz tamnice; i bijahu oslobođeni uza svojih; a tamnica se bijaše srušila na zemlju, i svaka duša unutar zidova njezinih, osim Alme i Amuleka, poginu; i oni smjesta uđoše u grad.",
                "29": "Tad narod, jer začu veliku buku, dotrči hrpimice na okup kako bi doznao uzrok toga; i kad oni opaziše Almu i Amuleka kako izlaze iz tamnice, i kako zidovi njezini bijahu pali na zemlju, veoma se uplašiše te pobjegoše iz nazočnosti Alme i Amuleka, i to kao što koza bježi s mladunčadi svojom ispred dva lava; i tako oni pobjegoše iz nazočnosti Alme i Amuleka."
            },
            "15": {
                "1": "I dogodi se, Almi i Amuleku bijaše zapovjeđeno da otiđu iz toga grada; i oni otiđoše, i otputovaše sve do zemlje sidomske; i gle, ondje oni nađoše sav narod što bijaše otišao iz zemlje Amonihine, koji bijaše izbačen i kamenovan, jer povjerova u riječi Almine.",
                "2": "I ispripovjediše im sve što se bijaše dogodilo njihovim ženama i djeci, a također i o sebi, i o moći izbavljenja svojega.",
                "3": "A i Zezrom ležaše bolestan u Sidomu, sa žestokom ognjicom, što bijaše uzrokovana velikim tegobama uma njegova zbog opačine njegove, jer on pretpostavljaše da Alme i Amuleka nema više; i on pretpostavljaše da oni bijahu pogubljeni zbog bezakonja njegova. I taj velik grijeh, te mnogi drugi grijesi njegovi, kidahu um njegov sve dok ne postade silno izmučen, nemajući izbavljenja; zato on poče izgarati žestokom vrućicom.",
                "4": "Evo, kad doču da su Alma i Amulek u zemlji sidomskoj, srce se njegovo poče ohrabrivati; i on posla smjesta poruku njima, želeći da dođu k njemu.",
                "5": "I dogodi se da oni pođoše smjesta, poslušavši poruku koju im on bijaše poslao; i oni uđoše u kuću k Zezromu; i nađoše ga u krevetu, bolesna, veoma slabašna sa žestokom ognjicom; a i um njegov bijaše silno izmučen zbog bezakonja njegovih; i kad ih ugleda, on ispruži ruku svoju, i preklinjaše ih da ga iscijele.",
                "6": "I dogodi se da mu Alma reče, prihvativši ga za ruku: Vjeruješ li u moć Kristovu na spasenje?",
                "7": "I on odgovori i reče: Da, vjerujem svim riječima koje ti poduči.",
                "8": "I Alma reče: Ako vjeruješ u otkupljenje Kristovo možeš biti iscijeljen.",
                "9": "I on reče: Da, vjerujem u skladu s riječima tvojim.",
                "10": "I tad Alma zavapi ka Gospodu, govoreći: O Gospode Bože naš, iskaži milosrđe ovom čovjeku, i iscijeli ga u skladu s vjerom njegovom koja je u Kristu.",
                "11": "I kad Alma izgovori te riječi, Zezrom skoči na noge svoje i poče hodati; i to bijaše učinjeno na veliku zapanjenost svega naroda; a spoznaja o tomu pronije se diljem cijele zemlje sidomske.",
                "12": "I Alma krsti Zezroma za Gospoda; i on poče od toga vremena nadalje propovijedati narodu.",
                "13": "I Alma uspostavi crkvu u zemlji sidomskoj, i posveti svećenike i učitelje u zemlji da krste za Gospoda sve one što željahu biti kršteni.",
                "14": "I dogodi se da ih bijaše mnogo; jer se sjatiše iz svih krajeva uokolo Sidoma, i bijahu kršteni.",
                "15": "No, gledom na narod što bijaše u zemlji Amonihinoj, oni još uvijek ostadoše narod otvrdnula srca i tvrdoga vrata; i ne pokajahu se za grijehe svoje, pripisujući svu moć Alminu i Amulekovu đavlu; jer bijahu od vjere Nehorove, i ne vjerovahu u pokajanje za grijehe svoje.",
                "16": "I dogodi se da Alma i Amulek, jer Amulek bijaše ostavio sve zlato svoje, i srebro, i dragocjenosti svoje, što bijahu u zemlji Amonihinoj, poradi riječi Božje, pošto bijaše odbačen od onih koji mu bijahu jednom prijatelji, a i od oca svojega i roda svojega;",
                "17": "Zato, nakon što Alma bijaše uspostavio crkvu u Sidomu, vidjevši veliko obuzdavanje, da, vidjevši kako se narod obuzdavaše gledom na oholost srdaca svojih i poče se ponizivati pred Bogom, i poče se skupljati zajedno u svetištima svojim da se klanja Bogu pred žrtvenikom, bdijući i moleći se neprestance kako bi mogao biti izbavljen od Sotone, i od smrti, i od uništenja —",
                "18": "Evo, kako rekoh, nakon što Alma vidje sve to, zato on povede Amuleka i prijeđe u zemlju zarahemalsku, i dovede ga u kuću svoju, i posluživaše mu u tegobama njegovim, i jačaše ga u Gospodu.",
                "19": "I tako završi deseta godina vladavine sudaca nad narodom Nefijevim."
            },
            "16": {
                "1": "I dogodi se, jedanaeste godine vladavine sudaca nad narodom Nefijevim, petoga dana drugog mjeseca, nakon što bijaše mnogo mira u zemlji zarahemalskoj, nakon što ne bijaše ni ratova ni sukoba određeni broj godina, i to sve do petoga dana drugog mjeseca jedanaeste godine, poklič se ratni začu diljem zemlje.",
                "2": "Jer gle, čete Lamanaca bijahu provalile na strani divljine unutar granica zemlje, i to u grad Amonihu, te počele ubijati narod i uništavati grad.",
                "3": "I tad se dogodi, prije nego što Nefijci uzmogoše skupiti dostatno vojske da ih istjeraju iz zemlje, oni uništiše narod što bijaše u gradu Amonihi, a i neke uokolo granica Noe, i odvedoše druge zasužnjene u divljinu.",
                "4": "Tad se dogodi da Nefijci poželješe domoći se onih koji bijahu odvedeni zasužnjeni u divljinu.",
                "5": "Zato onaj koji bijaše postavljen za vrhovnog zapovjednika nad četama nefijskim (a ime njegovo bijaše Zoram, i on imaše dva sina, Lehija i Ahu) — evo, Zoram i dva sina njegova, znajući da je Alma veliki svećenik nad crkvom, i čuvši da on ima duh proroštva, zato oni pođoše k njemu i zatražiše od njega saznati kamo Gospod hoće da pođu u divljinu u potrazi za braćom svojom, koju Lamanci bijahu zasužnjili.",
                "6": "I dogodi se da Alma zapita Gospoda o tomu. I Alma se vrati i reče im: Gle, Lamanci će prijeći rijeku Sidon u južnoj divljini, daleko preko granica zemlje Manti. I gle, ondje ćete ih susresti, istočno od rijeke Sidon, i ondje će vam Gospod izručiti braću vašu koju Lamanci zasužnjiše.",
                "7": "I dogodi se da Zoram i sinovi njegovi prijeđoše preko rijeke Sidon, s četama svojim, i pokročiše dalje preko granica mantijskih u južnu divljinu, koja bijaše na istočnoj strani rijeke Sidon.",
                "8": "I oni navališe na čete Lamanaca, te Lamanci bijahu raspršeni i protjerani u divljinu; a oni uzeše braću svoju koju Lamanci bijahu zasužnjili, i ne bijaše nijedna duša od njih izgubljena što bijaše zasužnjena. I braća ih njihova povedoše da zaposjednu zemlje svoje.",
                "9": "I tako završi jedanaesta godina sudaca, Lamanci bijahu protjerani iz zemlje, a narod Amonihe bijaše uništen; da, svaka živa duša Amonihijaca bijaše uništena, a i veliki grad njihov, za kojeg oni rekoše da ga Bog ne može uništiti zbog veličine njegove.",
                "10": "No gle, u jedan dan bijaše ostavljen opustošen, a psi i divlja zvjerad iz divljine razdirahu lješine.",
                "11": "Ipak, nakon mnogo dana mrtva tijela njihova bijahu nagomilana na licu zemaljskom, i bijahu pokrivena tankim pokrovom. I evo, tako jak bijaše zadah njihov da narod ne uđe zaposjesti zemlju Amonihinu mnogo godina. I ona bijaše nazvana Pustoš Nehorska; jer oni bijahu od vjere Nehorove, koji bijahu pobijeni; a zemlje njihove ostadoše puste.",
                "12": "I Lamanci ne dođoše ponovno u rat protiv Nefijaca sve do četrnaeste godine vladavine sudaca nad narodom Nefijevim. I tako tri godine narod Nefijev imaše trajan mir u cijeloj zemlji.",
                "13": "A Alma i Amulek iđahu propovijedajući pokajanje narodu u hramovima njihovim, i u svetištima njihovim, i također u sinagogama njihovim, koje bijahu sagrađene prema običaju židovskom.",
                "14": "I svima onima koji bi poslušali riječi njihove, njima su udjeljivali riječ Božju neprestance, bez ikakve pristranosti prema osobama.",
                "15": "I tako Alma i Amulek iđahu, a i mnogi drugi koji bijahu izabrani za to djelo, propovijedati riječ diljem cijele zemlje. I uspostava crkve postade općenita diljem zemlje, u cijelom području uokolo, među cijelim narodom Nefijaca.",
                "16": "I ne bijaše nejednakosti među njima; Gospod izlijevaše Duh svoj po svemu licu zemlje kako bi pripravio umove djece ljudske, to jest kako bi pripravio srca njihova da prihvate riječ koja će se podučavati među njima u vrijeme dolaska njegova —",
                "17": "Da ne bi otvrdnuli protiv riječi, da ne bi bili nevjerni, i išli dalje sve do uništenja, već da bi prihvatili riječ s radošću, i poput grane bili pricijepljeni na pravi trs, da bi ušli u počinak Gospoda Boga svojega.",
                "18": "Evo, oni svećenici koji iđahu među narod propovijedahu protiv svih laži, i obmana, i zavisti, i razdora, i zlobe, i pogrda, i krađa, razbojstava, pljačke, umorstava, činjenja preljuba i svake vrste pohotnosti, izvikujući da to ne smije biti tako —",
                "19": "Razlažući ono što mora uskoro doći; da, razlažući dolazak Sina Božjega, njegove patnje i smrt, a također i uskrsnuće mrtvih.",
                "20": "A mnogi od naroda ispitivahu gledom na mjesto kamo će Sin Božji doći; i oni bijahu podučeni da će im se on ukazati nakon uskrsnuća svojega; i to narod ču s velikom radošću i veseljem.",
                "21": "I evo, nakon što crkva bijaše uspostavljena diljem cijele zemlje — postigavši pobjedu nad đavlom, a riječ se Božja bijaše propovijedala u svojoj čistoći po cijeloj zemlji, i Gospod izlijevaše blagoslove svoje na narod — tako završi četrnaesta godina vladavine sudaca nad narodom Nefijevim."
            },
            "17": {
                "intro": "Izvješće o sinovima Mosijinim, koji se odrekoše prava svojih na kraljevstvo poradi riječi Božje, te uziđoše u zemlju Nefijevu propovijedati Lamancima; o njihovim patnjama i izbavljenju — prema zapisu Alminom.",
                "1": "I tad se dogodi, dok Alma putovaše iz zemlje Gideon prema jugu, dalje k zemlji Manti, gle, na zapanjenost svoju on susretnu sinove Mosijine koji putovahu prema zemlji zarahemalskoj.",
                "2": "Evo, ti sinovi Mosijini bijahu s Almom u vrijeme kad mu se anđeo prvi put ukaza; zato se Alma obradova silno što vidi braću svoju; a što većma umnoži radost njegovu, oni bijahu još uvijek braća njegova u Gospodu; da, i oni ojačaše u spoznaji istine; jer bijahu ljudi zdrava razuma i istraživahu Pisma marljivo, da bi mogli spoznati riječ Božju.",
                "3": "No, to nije sve; oni se predadoše čestim molitvama i postovima; zato oni imahu duh proroštva, i duh objave, i kad podučavahu, podučavahu s moću i ovlašću od Boga.",
                "4": "I oni bijahu podučavali riječ Božju u razdoblju od četrnaest godina među Lamancima, i imahu mnogo uspjeha u privođenju mnogih k spoznaji istine; da, moću riječi njihovih mnogi bijahu privedeni pred žrtvenik Božji, da prizivlju ime njegovo i priznaju grijehe svoje pred njim.",
                "5": "Evo, ovo su prilike koje su ih pratile na putovanjima njihovim, jer bijahu imali mnogo nevolja; oni pretrpješe mnogo, i tijelom i umom, kao glad, žeđ i umor, i također mnogo napora u duhu.",
                "6": "Evo, ovo bijahu putovanja njihova: Oprostivši se od oca svojega, Mosije, prve godine vladavine sudaca, odrekavši se kraljevstva koje otac njihov željaše podijeliti njima, i to također bijaše volja naroda;",
                "7": "Ipak, oni otiđoše iz zemlje zarahemalske, i uzeše mačeve svoje, i koplja svoja, i lukove svoje, i strijele svoje, i praćke svoje; a to učiniše kako bi mogli pribaviti hranu sebi dok su u divljini.",
                "8": "I tako oni otiđoše u divljinu s grupom svojom koju bijahu odabrali, da uziđu u zemlju Nefijevu propovijedati riječ Božju Lamancima.",
                "9": "I dogodi se da oni putovahu mnoge dane divljinom, i postiše mnogo i moljahu se mnogo da im Gospod udijeli dio Duha svojega da ide s njima, i ostane s njima, kako bi mogli biti oruđe u rukama Božjim da privedu, bude li moguće, braću svoju Lamance k spoznaji istine, k spoznaji o niskosti predaja otaca njihovih, koje ne bijahu ispravne.",
                "10": "I dogodi se da ih Gospod pohodi Duhom svojim, i reče im: Utješite se. I oni se utješiše.",
                "11": "I Gospod im reče također: Pođite među Lamance, braću svoju, i uspostavite riječ moju; ipak, budite strpljivi kroz dugo trpljenje i nevolje, da biste im mogli pokazati dobre primjere u meni, a ja ću učiniti oruđe od vas u rukama svojim na spasenje mnogih duša.",
                "12": "I dogodi se da se srca sinova Mosijinih, a i onih što bijahu s njima, ohrabriše da pođu k Lamancima navješćivati im riječ Božju.",
                "13": "I dogodi se, kad oni stigoše u granične predjele zemlje lamanske, razdijeliše se i raziđoše, uzdajući se u Gospoda da će se susresti ponovno po svršetku žetve svoje; jer oni držahu da je veliko djelo što ga poduzeše.",
                "14": "I sigurno ono bijaše veliko, jer oni poduzeše propovijedati riječ Božju divljem i otvrdnulom i okrutnom narodu; narodu koji uživaše u ubijanju Nefijaca, te u razbojstvima i pljačkama nad njima, a srca se njihova priklanjahu bogatstvu, to jest zlatu i srebru, te dragom kamenju; no, oni se nastojahu domoći toga umorstvima i otimačinom, kako ne bi radili za njih vlastitim rukama svojim.",
                "15": "Tako oni bijahu vrlo neradišan narod, od kojih se mnogi klanjahu kumirima, i kletva Božja bijaše pala na njih zbog predaja otaca njihovih; premda im obećanja Gospodnja bijahu ponuđena uz uvjet pokajanja.",
                "16": "Dakle, ovo bijaše razlog zbog kojega sinovi Mosijini bijahu poduzeli djelo, da bi ih možda mogli privesti k pokajanju; da bi ih možda mogli navesti da upoznaju naum otkupljenja.",
                "17": "Zato se oni razdijeliše i pođoše među njih, svatko zasebno, u skladu s riječju i moću Božjom koja mu bijaše dana.",
                "18": "Evo Amon bijaše glavar među njima, ili točnije, on im posluživaše, i on ode od njih nakon što ih bijaše blagoslovio u skladu s različitim položajima njihovim, nakon što im bijaše udijelio riječ Božju, to jest posluživao im prije odlaska svojega; i tako oni krenuše na različita putovanja svoja diljem zemlje.",
                "19": "A Amon ode u zemlju Jišmaelovu, a zemlja bijaše nazvana po sinovima Jišmaelovim, koji također postadoše Lamanci.",
                "20": "I kad Amon stupi u zemlju Jišmaelovu, Lamanci ga uhvatiše i svezaše, kao što bijaše običaj njihov da svežu sve Nefijce koji im padoše u ruke, te ih odvedu pred kralja; i tako bijaše prepušteno volji kraljevoj da ih pogubi, ili ih zadrži u sužanjstvu, ili ih baci u tamnicu, ili ih protjera iz zemlje svoje, prema volji i želji svojoj.",
                "21": "I tako Amon bijaše doveden pred kralja koji bijaše nad zemljom Jišmaelovom; a ime njegovo bijaše Lamoni; i on bijaše potomak Jišmaelov.",
                "22": "I kralj upita Amona je li njegova želja prebivati u zemlji među Lamancima, to jest među narodom njegovim.",
                "23": "A Amon mu reče: Da, želim prebivati među ovim narodom neko vrijeme; da, i možda sve do dana smrti svoje.",
                "24": "I dogodi se da se kralju Lamoniju veoma svidje Amon, i on naredi da uze njegove budu odriješene; i on htjede da Amon uzme jednu od kćeri njegovih za ženu.",
                "25": "No Amon mu reče: Ne, nego ću biti sluga tvoj. Zato Amon postade sluga kralju Lamoniju. I dogodi se da on bijaše uvršten među ostale sluge da čuva stada Lamonijeva, u skladu s običajem Lamanaca.",
                "26": "I nakon što on bijaše u službi kraljevoj tri dana, dok iđaše s lamanskim slugama sa stadima njihovim na pojilište, što se nazivaše Voda Sebusa, a svi Lamanci gone stada svoja onamo da se napoje —",
                "27": "Dakle, dok Amon i sluge kraljevi gonjahu stada svoja na to pojilište, gle, određeni broj Lamanaca, što bijahu sa stadima svojim na pojilu, ustade i rastjera stada Amona i slugu kraljevih, i oni ih rastjeraše toliko da se ona razbježaše na sve strane.",
                "28": "Tad sluge kraljevi počeše mrmljati, govoreći: Sad će nas kralj pogubiti, kao što je braću našu, zato što stada njihova bijahu rastjerana opačinom ovih ljudi. I oni počeše plakati gorko, govoreći: Gle, stada su naša već rastjerana.",
                "29": "Evo, oni plakahu od straha da će biti pogubljeni. Evo, kad Amon vidje to, srce se njegovo nadme u njemu od radosti; jer, reče on, pokazat ću moć svoju ovim svojim sudruzima slugama, to jest moć koja je u meni, u vraćanju ovih stada kralju, da bih mogao osvojiti srca ovih svojih sudrugova slugu, kako bih ih mogao navesti da povjeruju u riječi moje.",
                "30": "I evo, ovo bijahu misli Amonove, kad on vidje nevolje onih koje nazivaše braćom svojom.",
                "31": "I dogodi se da ih on ohrabrivaše lijepim riječima svojim, govoreći: Braćo moja, budite odvažni i pođimo u potragu za stadima, i skupit ćemo ih i vratiti ih natrag na pojilište; i tako ćemo sačuvati stada za kralja te nas on neće pogubiti.",
                "32": "I dogodi se da oni pođoše u potragu za stadima, i oni iđahu za Amonom, i pohitaše naprijed velikom brzinom i pretekoše stada kraljeva, i skupiše ih ponovno na pojilištu.",
                "33": "A oni ljudi ponovno stadoše rastjerivati stada njihova; no Amon reče braći svojoj: Okružite stada naokolo da ne pobjegnu; a ja ću poći i sukobiti se s tim ljudima koji rastjeruju stada naša.",
                "34": "Stoga oni učiniše kako im Amon zapovjedi, a on pođe naprijed i stade se sukobljavati s onima što stajahu kod Voda Sebusa; a ne bijaše ih malo brojem.",
                "35": "Zato se oni ne bojahu Amona, jer držahu da ga jedan od ljudi njihovih može ubiti po volji njihovoj, jer oni ne znadoše da Gospod bijaše obećao Mosiji da će izbavljati sinove njegove iz ruku njihovih; niti znadoše išta o Gospodu; zato oni uživahu u uništavanju braće svoje; i iz tog razloga oni stajahu rastjerujući stada kraljeva.",
                "36": "No, Amon istupi i poče bacati kamenje na njih praćkom svojom; da, sa silnom moću on izbacivaše kamenje među njih; i tako ubi određen broj njih, toliko da se oni počeše silno čuditi moći njegovoj; ipak, oni bijahu srditi zbog ubijenih od braće svoje, i bijahu odlučni da on mora pasti; zato, vidjevši da ga ne mogu pogoditi kamenjem svojim, oni istupiše s toljagama da ga ubiju.",
                "37": "No gle, svakome tko bi podigao toljagu svoju da udari Amona, on odsiječe ruke njihove mačem svojim; naime, on se odupre udarcima njihovim sijekući ruke njihove oštricom mača svojega, toliko da se oni počeše silno čuditi, i počeše bježati pred njim; da, i ne bijaše ih malo brojem; i on ih natjera u bijeg snagom ruke svoje.",
                "38": "Evo, šestorica od njih padoše od praćke, no, on ne ubije nikoga doli vođu njihova mačem svojim; i odsiječe toliko ruku njihovih koliko se bijaše podiglo protiv njega, a ne bijaše ih malo.",
                "39": "A kad ih bijaše otjerao daleko, on se vrati i oni napojiše stada svoja i vratiše ih na pašnjak kraljev, i tada uđoše pred kralja, noseći ruke koje bijahu odsječene mačem Amonovim, ruke onih koji ga nastojahu ubiti; i one bijahu unesene kralju za svjedočanstvo o onomu što oni učiniše."
            },
            "18": {
                "1": "I dogodi se, kralj Lamoni naredi da sluge njegovi istupe i posvjedoče o svemu što bijahu vidjeli gledom na to.",
                "2": "I nakon što svi oni bijahu posvjedočili o onome što bijahu vidjeli, a on bijaše doznao o vjernosti Amonovoj u čuvanju stada njegovih, a i o velikoj moći njegovoj u sukobljavanju protiv onih koji ga nastojahu ubiti, bijaše zapanjen silno, te reče: Doista, ovo je više nego čovjek. Gle, nije li to Veliki Duh koji šalje takve velike kazne na ovaj narod zbog umorstava njegovih?",
                "3": "A oni odgovoriše kralju i rekoše: Je li on Veliki Duh ili čovjek, to ne znamo; no ovoliko znademo, da ga ne mogu ubiti neprijatelji kraljevi; niti mogu rastjerati stada kraljeva kad je on s nama, zbog vještine njegove i velike snage; zato znademo da je on kraljev prijatelj. A sad, o kralju, ne vjerujemo da čovjek ima tako veliku moć, jer znademo da on ne može biti ubijen.",
                "4": "I evo, kad kralj ču te riječi, reče im: Sad znadem da je to Veliki Duh; i on siđe ovom prilikom da sačuva živote vaše, da vas ja ne bih pogubio kao što učinih braći vašoj. Evo, ovo je Veliki Duh o kojemu oci naši govorahu.",
                "5": "Evo, ovo bijaše predaja Lamonijeva, koju on primi od oca svojega, da postoji Veliki Duh. Premda oni vjerovahu u Velikoga Duha, oni držahu da je sve što god učine ispravno; ipak, Lamoni se poče bojati silno, u strahu da bijaše počinio zlo pogubljujući sluge svoje;",
                "6": "Jer on pogubi mnoge od njih, zato što braća njihova rastjerivahu stada njihova na pojilištu; i tako, zato što im stada bijahu raspršena, bijahu pogubljeni.",
                "7": "Evo, ovo bijaše običaj ovih Lamanaca, da stanu pored Voda Sebusa kako bi rastjerali stada ljudima, da bi tako mogli otjerati mnoge životinje koje bijahu raspršene u zemlju svoju, jer to bijaše običaj pljačkanja među njima.",
                "8": "I dogodi se da kralj Lamoni upita sluge svoje, govoreći: Gdje je taj čovjek što ima tako veliku moć?",
                "9": "A oni mu rekoše: Gle, on hrani konje tvoje. Evo, kralj bijaše zapovjedio slugama svojim prije vremena napajanja stada njihovih, da priprave konje i kočije njegove i odvedu ga u zemlju Nefijevu; jer veliku gozbu zakaza u zemlji Nefijevoj otac Lamonijev, koji bijaše kralj nad cijelom zemljom.",
                "10": "Evo, kad kralj Lamoni ču da Amon priprema konje njegove i kočije njegove, još se većma zapanji zbog vjernosti Amonove, govoreći: Doista, ne bijaše nijednog sluge među svim slugama mojim koji bijaše tako vjeran kao ovaj čovjek; jer on se čak sjeća svih zapovijedi mojih da ih izvrši.",
                "11": "Sad zasigurno znadem da je ovo Veliki Duh, i zatražio bih da on uđe k meni, no ne usuđujem se.",
                "12": "I dogodi se, nakon što Amon bijaše spremio konje i kočije za kralja i sluge njegove, on uđe pred kralja i vidje da se lice kraljevo bijaše izmijenilo; zato se on upravo htjede povući natrag iz nazočnosti njegove.",
                "13": "A jedan mu od kraljevih slugu reče: Rabana, što znači, kad se prevede, moćni ili veliki kralj, jer oni smatrahu kraljeve svoje moćnima; i tako mu on reče: Rabana, kralj želi da ostaneš.",
                "14": "Zato se Amon okrenu kralju i reče mu: Što želiš da učinim za tebe, o kralju? A kralj mu ne odgovori u razdoblju od sat vremena, prema vremenu njihovom, jer nije znao što bi mu rekao.",
                "15": "I dogodi se da mu Amon reče ponovno: Što želiš od mene? No, kralj mu ne odgovori.",
                "16": "I dogodi se da Amon, jer bijaše ispunjen Duhom Božjim, zato on prozre misli kraljeve. I reče mu: Je li to zato što si čuo da obranih sluge tvoje i stada tvoja, i ubih sedmero od braće njihove praćkom i mačem, te odsjekoh ruke ostalima, kako bih obranio stada tvoja i sluge tvoje; gle, je li to ono što uzrokuje divljenje tvoje?",
                "17": "Kažem ti, koji je razlog što je divljenje tvoje tako veliko? Gle, čovjek sam, i sluga sam tvoj; zato, što god zatražiš što je ispravno, to ću učiniti.",
                "18": "Evo, kad kralj začu te riječi, zadivi se ponovno, jer vidje da Amon može razlučiti misli njegove; no unatoč tomu, kralj Lamoni otvori usta svoja i reče mu: Tko si ti? Jesi li ti onaj Veliki Duh koji znade sve?",
                "19": "Amon odgovori i reče mu: Nisam.",
                "20": "I kralj reče: Kako poznaješ misli srca mojega? Možeš govoriti odvažno, i reci mi o tomu; i također mi reci kakvom si moću ubio i odsjekao ruke braći mojoj koja rastjerivahu stada moja —",
                "21": "I evo, budeš li mi rekao o tome, što god zatražiš dat ću ti; i ako bi trebalo, čuvao bih te s četama svojim; no, znadem da si moćniji od svih njih; ipak, što god zatražiš od mene ja ću ti to udijeliti.",
                "22": "Evo Amon, jer bijaše mudar, a ipak bezazlen, on reče Lamoniju: Hoćeš li poslušati riječi moje, ako ti kažem kojom moću ja činim ovo? I to je ono što tražim od tebe.",
                "23": "A kralj mu odgovori i reče: Da, povjerovat ću svim riječima tvojim. I tako bijaše uhvaćen dovitljivošću.",
                "24": "I Amon mu poče govoriti s odvažnošću, i reče mu: Vjeruješ li da postoji Bog?",
                "25": "A on odgovori i reče mu: Ne znam što to znači.",
                "26": "I tad Amon reče: Vjeruješ li da postoji Veliki Duh?",
                "27": "A on odgovori: Da.",
                "28": "I Amon reče: To je Bog. I Amon mu reče ponovno: Vjeruješ li da taj Veliki Duh, koji je Bog, stvori sve što je na nebu i na zemlji?",
                "29": "A on reče: Da, vjerujem da on stvori sve što je na zemlji; no, ne poznajem nebesa.",
                "30": "I Amon mu reče: Nebesa su mjesto gdje Bog prebiva i svi sveti anđeli njegovi.",
                "31": "A kralj Lamoni reče: Je li ono povrh zemlje?",
                "32": "I Amon reče: Da, i on gleda dolje na svu djecu ljudsku; i znade sve misli i nakane srca; jer njegovom rukom bijahu svi oni stvoreni od početka.",
                "33": "A kralj Lamoni reče: Vjerujem svemu tome što ti izreče. Jesi li poslan od Boga?",
                "34": "Amon mu reče: Čovjek sam; a čovjek u početku bijaše stvoren na sliku Božju, i pozvan sam Svetim Duhom njegovim podučavati o tomu ovaj narod, da bi oni mogli biti privedeni k spoznaji o onome što je pravedno i istinito;",
                "35": "A dio toga Duha prebiva u meni, što mi daje spoznaju, a i moć, u skladu s vjerom mojom i željama koje su u Bogu.",
                "36": "Evo, kad Amon izreče te riječi, on započe od stvaranja svijeta, i također stvaranja Adama, te mu kaza sve o padu čovjekovu, i izloži i iznese pred njim zapise i Sveta pisma naroda, koje izrekoše proroci, sve do vremena kad otac njihov, Lehi, napusti Jeruzalem.",
                "37": "I on također izloži njima (naime, to bijaše kralju i slugama njegovim) sva putovanja otaca njihovih u divljini, i sve patnje njihove zbog gladi i žeđi, te muke njihove, i tako dalje.",
                "38": "I on im također izloži o bunama Lamana i Lemuela, te sinova Jišmaelovih, da, sve im bune njihove on ispriča; i razloži im sve zapise i Pisma od vremena kada Lehi napusti Jeruzalem sve do sadašnjega vremena.",
                "39": "No, to nije sve; naime, on im razloži naum otkupljenja, koji bijaše pripravljen od postanka svijeta; i također im otkri o dolasku Kristovu, i sva im djela Gospodnja on otkri.",
                "40": "I dogodi se, nakon što on izgovori sve to, i razloži to kralju, kralj povjerova svim riječima njegovim.",
                "41": "I on poče vapiti Gospodu, govoreći: O Gospode, iskaži milosrđe; u skladu s obilnim milosrđem svojim što si ga iskazao narodu Nefijevu, iskaži ga meni i narodu mojemu.",
                "42": "I evo, kad izreče to, pade na zemlju kao da je mrtav.",
                "43": "I dogodi se da ga sluge njegovi uzeše i odnesoše ženi njegovoj, te ga položiše na postelju; i on ležaše kao da je mrtav u razdoblju od dva dana i dvije noći; a žena njegova, i sinovi njegovi, i kćeri njegove tugovahu nad njim, prema običaju Lamanaca, oplakujući veoma gubitak njegov."
            },
            "19": {
                "1": "I dogodi se, nakon dva dana i dvije noći oni upravo htjedoše uzeti tijelo njegovo i položiti ga u grob, što ga napraviše u svrhu pokapanja mrtvih svojih.",
                "2": "Evo kraljica, čuvši o slavi Amonovoj, zato ona posla glasnike i zatraži da on uđe k njoj.",
                "3": "I dogodi se da Amon učini kako mu bijaše zapovjeđeno, i uđe kraljici, i zaželi saznati što bi ona htjela da on učini.",
                "4": "A ona mu reče: Sluge muža mojega otkriše mi da si ti prorok svetoga Boga, i da imaš moć činiti mnoga moćna djela u ime njegovo;",
                "5": "Zato, ako je tako, htjela bih da uniđeš i pogledaš muža mojega, jer on leži na postelji svojoj već dva dana i dvije noći; i neki kažu da nije mrtav, no drugi kažu da je mrtav i da zaudara, te da treba biti položen u grob; no, što se mene tiče, meni ne zaudara.",
                "6": "Evo, to bijaše ono što Amon željaše, jer on znaše da kralj Lamoni bijaše pod djelovanjem moći Božje; on znaše da se tamni veo nevjere skida s uma njegova, i svjetlo što osvjetljavaše um njegov, a to bijaše svjetlo slave Božje, i to je čudesno svjetlo dobrote njegove — da, to svjetlo uli takvu radost u dušu njegovu, nakon što oblak tame bijaše raspršen, i da svjetlo vječnoga života bijaše upaljeno u duši njegovoj, da, on znaše da to nadvlada naravno tijelo njegovo, te on bijaše ponesen u Bogu —",
                "7": "Zato, ono što kraljica zatraži od njega bijaše njegova jedina želja. Zato on uđe vidjeti kralja kao što kraljica bijaše zatražila od njega; i on vidje kralja, i znaše da nije mrtav.",
                "8": "I on reče kraljici: On nije mrtav, već spava u Bogu, i sutradan će ustati ponovno; zato ga ne pokapajte.",
                "9": "I Amon joj reče: Vjeruješ li to? A ona mu reče: Ne primih nikakva svjedočanstva doli riječi tvoje i riječi slugu naših; ipak, vjerujem da će biti prema onome što ti reče.",
                "10": "I Amon joj reče: Blagoslovljena si ti zbog silne vjere tvoje; kažem ti, ženo, ne bijaše tako velike vjere među cijelim narodom Nefijaca.",
                "11": "I dogodi se da ona bdijaše nad posteljom muža svojega od toga trenutka sve do toga trenutka sutradan u koji je Amon odredio da će on ustati.",
                "12": "I dogodi se da on ustade prema riječima Amonovim; i kad ustade, pruži ruku svoju prema ženi i reče: Blagoslovljeno budi ime Božje i blagoslovljena si ti.",
                "13": "Jer života ti tvoga, gle, vidjeh Otkupitelja svojega; i on će istupiti, i rodit će se od žene, i otkupit će sav ljudski rod koji povjeruje u ime njegovo. Evo, kad on izreče te riječi, srce se njegovo nadme u njemu, i on se obeznani ponovno od radosti; i kraljica se također obeznani, jer bijaše svladana Duhom.",
                "14": "Tad Amon, videći da se Duh Gospodnji izli u skladu s molitvama njegovim na Lamance, braću njegovu, koji bijahu uzrok toliko tugovanja među Nefijcima, to jest među cijelim narodom Božjim zbog bezakonja svojih i predaja svojih, on pade na koljena svoja i poče izlijevati dušu svoju u molitvi i zahvaljivanju Bogu za ono što on bijaše učinio za braću njegovu; i on bijaše također svladan radošću; te se tako svi troje obeznaniše na zemlji.",
                "15": "Evo, kad sluge kraljevi vidješe da oni bijahu popadali, oni također počeše vapiti k Bogu, jer strah Gospodnji dođe na njih također, jer oni bijahu ti koji bijahu stali pred kralja i posvjedočili mu o velikoj moći Amonovoj.",
                "16": "I dogodi se da oni prizivahu ime Gospodnje svom snagom, sve dok svi ne popadaše na zemlju, osim jedne od žena Lamanki, čije ime bijaše Abiš, a ona se bijaše obratila Gospodu prije mnogo godina zbog neobična viđenja oca svojega —",
                "17": "Tako, jer se obratila ka Gospodu, a nikad to nije otkrila, zato, kad vidje kako svi sluge Lamonijevi popadaše na zemlju, a i njezina gospodarica kraljica, i kralj, i Amon leže ispruženi na zemlji, znala je da to bijaše moć Božja; i jer držaše da će ova prilika, ako ona otkrije narodu što se dogodilo među njima, da će ih promatranjem toga prizora ona navesti da povjeruju u moć Božju, zato ona otrči od kuće do kuće, otkrivajući to narodu.",
                "18": "I oni se počeše skupljati prema kući kraljevoj. I dođe mnoštvo, i na zapanjenost svoju, oni ugledaše kralja, i kraljicu, i sluge njihove ispružene na zemlji, i svi oni ležahu tamo kao da su mrtvi; a oni vidješe i Amona, i gle, on bijaše Nefijac.",
                "19": "I tad narod poče mrmljati među sobom; neki govorahu da to bijaše veliko zlo što se oborilo na njih, to jest na kralja i dom njegov, zato što on dopusti da Nefijac ostane u zemlji.",
                "20": "No, drugi ih prekoravahu, govoreći: Kralj navuče to zlo na dom svoj, zato što pobi sluge svoje kojima stada bijahu raspršena kod Voda Sebusa.",
                "21": "A prekoravahu ih također oni ljudi što stajahu kod Voda Sebusa i rastjerivahu stada što pripadahu kralju, jer bijahu srditi na Amona zbog onoliko braće njihove što ih on pobi kod Voda Sebusa, dok je branio stada kraljeva.",
                "22": "Tad jedan od njih, čiji brat bijaše ubijen mačem Amonovim, jer bijaše veoma srdit na Amona, isuče mač svoj i istupi da bi ga spustio na Amona, kako bi ga ubio; i kad on dignu mač da ga udari, gle, pade mrtav.",
                "23": "Evo, vidimo da Amon ne mogaše biti ubijen, jer Gospod bijaše rekao Mosiji, ocu njegovu: Poštedjet ću ga, i bit će mu u skladu s vjerom tvojom — zato ga Mosija povjeri Gospodu.",
                "24": "I dogodi se, kad mnoštvo vidje da taj čovjek pade mrtav, koji podignu mač da bi ubio Amona, strah dođe na sve njih, i oni se ne usudiše ispružiti ruke svoje kako bi dotaknuli njega ili bilo koga od onih što bijahu popadali; i oni se počeše diviti ponovno među sobom što bi mogao biti uzrok te velike moći, ili što bi sve to moglo značiti.",
                "25": "I dogodi se da ih bijaše mnogo među njima koji rekoše da je Amon Veliki Duh, a drugi rekoše da ga posla Veliki Duh;",
                "26": "No, drugi prekoriše sve njih, govoreći da je on čudovište koga im poslaše Nefijci da ih muči.",
                "27": "A bijaše nekih koji rekoše da Amona posla Veliki Duh da ih muči zbog bezakonja njihovih; te da Veliki Duh bijaše onaj koji se uvijek brinuo za Nefijce, koji ih je oduvijek izbavljao iz ruku njihovih; i oni rekoše da taj Veliki Duh bijaše onaj koji bijaše uništio toliko mnogo braće njihove Lamanaca.",
                "28": "I tako se sukob poče silno zaoštravati među njima. I dok se tako sukobljavahu, žena služavka koja učini da se mnoštvo skupi zajedno stigne, i kad vidje sukob što bijaše među mnoštvom silno se ražalosti, sve do suza.",
                "29": "I dogodi se da ona pođe i prihvati kraljicu za ruku, ne bi li je možda podigla s tla; i čim dotaknu ruku njezinu, ona ustade i stade na noge svoje, te zavapi jakim glasom, govoreći: O blagoslovljeni Isuse, koji me spasi od strahovita pakla! O blagoslovljeni Bože, iskaži milosrđe ovome narodu!",
                "30": "I kad reče to, sklopi ruke svoje, jer bijaše ispunjena radošću, govoreći mnogo riječi koje se ne razumijevahu; i kad učini to, prihvati kralja Lamonija za ruku, i gle, on ustade i stade na noge svoje.",
                "31": "A on, videći sukob među narodom svojim, smjesta istupi i poče ih koriti, i podučavati ih riječima koje bijaše čuo iz usta Amonovih; i svi oni koji čuše riječi njegove povjerovaše, i obratiše se ka Gospodu.",
                "32": "No, bijaše ih mnogo među njima koji ne htjedoše čuti riječi njegove; zato oni pođoše svojim putem.",
                "33": "I dogodi se, kad Amon ustade, on im također posluživaše, a također i svi sluge Lamonijevi; i oni svi navješćivahu narodu posve isto — da se srca njihova izmijeniše; da nemaju više želju činiti zlo.",
                "34": "I gle, mnogi navješćivahu narodu da vidješe anđele i razgovarahu s njima; i tako im kazivahu ono što je Božje, te o pravednosti njegovoj.",
                "35": "I dogodi se da bijaše mnogo onih koji povjerovaše u riječi njihove; i svi oni koji povjerovaše bijahu kršteni; i oni postadoše pravedan narod, i oni uspostaviše crkvu među njima.",
                "36": "I tako djelo Gospodnje započe među Lamancima; tako Gospod poče izlijevati Duh svoj na njih; i vidimo da je ruka njegova ispružena prema svim ljudima koji će se pokajati i povjerovati u ime njegovo."
            },
            "20": {
                "1": "I dogodi se, nakon što oni bijahu uspostavili crkvu u toj zemlji, kralj Lamoni zatraži da Amon pođe s njim u zemlju Nefijevu, kako bi ga mogao pokazati ocu svojemu.",
                "2": "I glas Gospodnji dođe Amonu, govoreći: Ne uzlazi u zemlju Nefijevu, jer gle, kralj će tražiti život tvoj; već pođi u zemlju Midoni; jer gle, brat tvoj Aron, a također i Muloki i Ama nalaze se u tamnici.",
                "3": "Tad se dogodi, kad Amon ču to, on reče Lamoniju: Gle, brat moj i braća u tamnici su u Midoniju, pa idem da bih ih mogao izbaviti.",
                "4": "Tad Lamoni reče Amonu: Znadem, u snazi Gospodnjoj ti možeš učiniti sve. No gle, poći ću s tobom u zemlju Midoni, jer je kralj zemlje Midoni, čije je ime Antiomno, prijatelj meni; zato idem u zemlju Midoni, da bih mogao ugoditi kralju te zemlje, i on će izvući braću tvoju iz tamnice. Tad mu Lamoni reče: Tko ti kaza da su braća tvoja u tamnici?",
                "5": "A Amon mu reče: Nitko mi ne kaza, doli Bog; i on mi reče — Pođi i izbavi braću svoju, jer su u tamnici u zemlji Midoni.",
                "6": "Tad Lamoni, kad ču to, naredi slugama svojim da pripreme konje njegove i kočije njegove.",
                "7": "I on reče Amonu: Dođi, sići ću s tobom u zemlju Midoni, i ondje ću se zauzeti kod kralja da izvuče braću tvoju iz tamnice.",
                "8": "I dogodi se, dok Amon i Lamoni putovahu onamo, oni susretoše oca Lamonijeva, koji bijaše kralj nad cijelom zemljom.",
                "9": "I gle, otac Lamonijev reče njemu: Zašto nisi došao na gozbu u onaj velik dan kad spremih gozbu sinovima svojim i narodu svojemu?",
                "10": "I također reče: Kamo ideš s tim Nefijcem, koji je jedan od djece lažljivčeve?",
                "11": "I dogodi se da mu Lamoni izloži kamo ide, jer se bojaše da ga ne uvrijedi.",
                "12": "I iznese mu cijeli razlog svojeg zadržavanja u kraljevstvu svojemu, tako da nije pošao k ocu svojemu na gozbu koju on bijaše spremio.",
                "13": "I evo, kad mu Lamoni izloži sve to, gle, na zapanjenost njegovu otac se njegov rasrdi na nj, te reče: Lamoni, ideš izbavljati ove Nefijce, koji su sinovi lažljivčevi. Gle, on oplijeni oce naše; a sad djeca njegova također stigoše među nas da bi nas mogla lukavstvom svojim i lažima svojim obmanuti, kako bi mogla ponovno oplijeniti imovinu našu.",
                "14": "Tad otac Lamonijev zapovjedi njemu da ubije Amona mačem. I također mu zapovjedi da ne ide u zemlju Midoni, već da se vrati s njim u zemlju Jišmaelovu.",
                "15": "No, Lamoni mu reče: Neću ubiti Amona, niti ću se vratiti u zemlju Jišmaelovu, već idem u zemlju Midoni kako bih pustio na slobodu braću Amonovu, jer znadem da su oni pravedni ljudi i sveti proroci pravoga Boga.",
                "16": "Evo, kad otac njegov ču te riječi, rasrdi se na nj i isuče mač svoj da bi ga oborio na zemlju.",
                "17": "No, Amon istupi i reče mu: Gle, ne ubijaj sina svojega; ipak, bilo bi bolje da on padne negoli ti, jer gle, on se pokaja za grijehe svoje; no, kad bi ti pao u ovom trenu, u srdžbi svojoj, duša tvoja ne bi mogla biti spašena.",
                "18": "I opet, neophodno je da se suzdržiš; jer ubiješ li sina svojega, pošto je on nevin čovjek, krv bi njegova vapila iz zemlje ka Gospodu Bogu njegovu da se osveta obori na te; i možda bi ti izgubio dušu svoju.",
                "19": "Evo, kad mu Amon izreče te riječi, on mu odgovori, govoreći: Znadem da ću, ubijem li sina svojega, proliti nevinu krv; jer ti si onaj koji ga nastojaše uništiti.",
                "20": "I on ispruži ruku svoju da ubije Amona. No, Amon se odupre udarcima njegovim, i također udari ruku njegovu tako da se on ne mogaše služiti njome.",
                "21": "Evo, kad kralj vidje kako ga Amon mogaše ubiti, on poče preklinjati Amona da poštedi život njegov.",
                "22": "No, Amon podignu mač svoj i reče mu: Gle, udarit ću te, osim ako mi ne udijeliš da braća moja budu izvučena iz tamnice.",
                "23": "Tad kralj, bojeći se da će izgubiti život svoj, reče: Poštediš li me, udijelit ću ti što god zaišteš, sve do polovine kraljevstva.",
                "24": "Evo, kad Amon vidje da djelovaše na starog kralja prema želji svojoj, reče mu: Dopustiš li da braća moja budu izvučena iz tamnice, a i da Lamoni može zadržati kraljevstvo svoje, i da nećeš biti nezadovoljan njim, već da ćeš dopustiti da on može činiti prema željama svojim u svemu što god zamisli, tad ću te poštedjeti; inače, oborit ću te na zemlju.",
                "25": "Evo, kad Amon izreče te riječi, kralj se poče radovati zbog života svojega.",
                "26": "I kad vidje da Amon nema želju uništiti ga, i kad također vidje veliku ljubav koju on imaše spram sina njegova Lamonija, zapanji se silno, te reče: Zato što je ovo sve što si zatražio, da pustim na slobodu braću tvoju, i dopustim da sin moj Lamoni zadrži kraljevstvo svoje, gle, udijelit ću ti da sin moj može zadržati kraljevstvo svoje odsada i zauvijek; i neću više vladati njime —",
                "27": "I također ću ti udijeliti da braća tvoja budu izvučena iz tamnice, a ti i braća tvoja možete doći k meni u kraljevstvo moje; jer veoma želim vidjeti te. Jer kralj bijaše veoma zapanjen riječima koje on bijaše izgovorio, a također i riječima što ih bijaše izgovorio sin njegov Lamoni; zato ih on željaše doznati.",
                "28": "I dogodi se da Amon i Lamoni nastaviše putovanje svoje prema zemlji Midoni. I Lamoni nađe naklonost u očima kralja te zemlje; zato braća Amonova bijahu izvedena iz tamnice.",
                "29": "A kad ih Amon susretnu, silno se ražalosti, jer gle, oni bijahu goli, a koža njihova bijaše izguljena silno, zato što bijahu vezani čvrstim konopcima. I oni također pretrpješe glad, žeđ, i svakojake nevolje; ipak, bijahu strpljivi u svim patnjama svojim.",
                "30": "I kako se dogodilo, bijaše njihova sudbina da padnu u ruke okorjelijem i tvrdovratijem narodu; zato oni ne htjedoše poslušati riječi njihove, i istjerivahu ih, i udarahu ih, i ganjahu ih od kuće do kuće, i od mjesta do mjesta, sve dok oni ne stigoše u zemlju Midoni; i ondje bijahu uhvaćeni i bačeni u tamnicu, i vezani čvrstim konopcima, i zadržani u tamnici mnogo dana, a izbaviše ih Lamoni i Amon."
            },
            "21": {
                "intro": "Izvješće o propovijedanju Arona i Mulokija, te braće njihove, Lamancima.",
                "1": "Evo, kad se Amon i braća njegova rastadoše u graničnim predjelima zemlje lamanske, gle, Aron se zaputi prema zemlji koju Lamanci nazivahu Jeruzalem, prozvavši je po zemlji rođenja otaca svojih; a ona bijaše udaljena, dodirujući granična područja Mormona.",
                "2": "Evo, Lamanci i Amalečani te narod Amulonov izgradiše velik grad, koji se nazivaše Jeruzalem.",
                "3": "Evo, Lamanci sami po sebi bijahu dosta okorjeli, no Amalečani i Amulonci bijahu još okorjeliji; zato oni učiniše da Lamanci otvrdnu srca svoja, da ojačaju u opačini i odvratnostima svojim.",
                "4": "I dogodi se da Aron dođe u grad Jeruzalem, i najprije poče propovijedati Amalečanima. I poče im propovijedati u sinagogama njihovim, jer oni bijahu sagradili sinagoge prema redu Nehoraca; jer mnogi od Amalečana i Amulonaca bijahu od reda Nehoraca.",
                "5": "Stoga, kad Aron uđe u jednu od sinagoga njihovih propovijedati narodu, i dok im govoraše, gle, ustade jedan Amalečanin i krene se sukobiti s njime, govoreći: Što je ovo što si posvjedočio? Jesi li vidio anđela? Zašto se anđeli ne ukazuju nama? Gle, nije li ovaj narod jednako dobar kao tvoj narod?",
                "6": "Ti također kažeš, ne pokajemo li se, propast ćemo. Kako znadeš misao i nakanu srdaca naših? Kako znadeš da imamo razloga kajati se? Kako znadeš da mi nismo pravedan narod? Gle, mi izgradismo svetišta i skupljamo se da bismo štovali Boga. Mi stvarno vjerujemo da će Bog spasiti sve ljude.",
                "7": "Tad mu Aron reče: Vjeruješ li da će Sin Božji doći otkupiti ljudski rod od grijeha njihovih?",
                "8": "A čovjek mu reče: Ne vjerujemo da ti znadeš takvo nešto. Ne vjerujemo u te bezumne predaje. Ne vjerujemo da znadeš o onome što će doći, niti vjerujemo da oci tvoji, a ni da oci naši znadoše o onome što govorahu, o onome što će doći.",
                "9": "Tad Aron poče otvarati razumijevanju njihovom Pisma o dolasku Kristovu, i također o uskrsnuću mrtvih, te da ne mogaše biti otkupljenja za ljudski rod osim kroz smrt i patnje Kristove, te pomirenje krvi njegove.",
                "10": "I dogodi se, kad im poče razlagati to, oni se rasrdiše na nj, i počeše mu se rugati; i ne htjedoše čuti riječi koje on govoraše.",
                "11": "Zato, kad vidje da oni ne htjedoše poslušati riječi njegove, on ode iz sinagoge njihove, i prijeđe u selo što se nazivaše Ani-Anti, i ondje nađe Mulokija kako im propovijeda riječ; i također Amu i braću njegovu. I oni se prepirahu s mnogima o riječi.",
                "12": "I dogodi se, oni vidješe da će narod otvrdnuti srca svoja, zato otiđoše i prijeđoše u zemlju Midoni. I propovijedahu riječ mnogima, a malo ih povjerova u riječi koje naučavahu.",
                "13": "Ipak, Aron i određeni broj braće njegove bijahu uhvaćeni i bačeni u tamnicu, a ostali od njih pobjegoše iz zemlje Midoni u krajeve uokolo.",
                "14": "A oni koji bijahu bačeni u tamnicu pretrpješe mnogo toga, i oni bijahu izbavljeni rukom Lamonijevom i Amonovom, i bijahu nahranjeni i odjenuti.",
                "15": "I oni krenuše ponovno navješćivati riječ, i tako bijahu izbavljeni prvi put iz tamnice; i tako oni bijahu trpjeli.",
                "16": "I oni iđahu kamo god bijahu vođeni Duhom Gospodnjim, propovijedajući riječ Božju u svakoj sinagogi Amalečana, ili na svakom skupu Lamanaca gdje bi bili primljeni.",
                "17": "I dogodi se da ih Gospod poče blagoslivljati, toliko da privedoše mnoge k spoznaji istine; da, oni uvjeriše mnoge o grijesima njihovim, i o predajama otaca njihovih koje ne bijahu ispravne.",
                "18": "I dogodi se da se Amon i Lamoni vratiše iz zemlje Midoni u zemlju Jišmaelovu, koja bijaše zemlja baštine njihove.",
                "19": "I kralj Lamoni ne htjede dopustiti da mu Amon služi, niti da mu bude sluga.",
                "20": "Već on naredi da sinagoge budu izgrađene u zemlji Jišmaelovoj; i on naredi da se narod njegov, to jest narod što bijaše pod vladavinom njegovom, treba skupljati.",
                "21": "I on se obradova nad njima, i podučavaše ih mnogo toga. I on im također navijesti da su narod koji je pod njim, i da su slobodan narod, da su slobodni od tlačenja kralja, oca njegova; jer mu otac njegov udijeli da može vladati nad narodom koji je u zemlji Jišmaelovoj, i u svoj zemlji uokolo.",
                "22": "I on im također navijesti da mogu imati slobodu štovanja Gospoda Boga svojega prema željama svojim, na kojem god mjestu bili, bude li to u zemlji koja je pod vladavinom kralja Lamonija.",
                "23": "I Amon propovijedaše narodu kralja Lamonija; i dogodi se da ih on podučavaše sve o onomu što se odnosi na pravednost. I on ih opominjaše danomice, sa svom marljivošću; i oni poklanjahu pažnju riječi njegovoj, i bijahu revni u obdržavanju zapovijedi Božjih."
            },
            "22": {
                "1": "Evo, dok Amon tako podučavaše narod Lamonijev neprestance, vratit ćemo se izvješću o Aronu i braći njegovoj; jer nakon što on otputova iz zemlje Midoni, bijaše odveden Duhom u zemlju Nefijevu, i to u kuću kralja što bijaše nad cijelom zemljom, osim zemljom Jišmaelovom; i on bijaše otac Lamonijev.",
                "2": "I dogodi se da on uđe k njemu u palaču kraljevu, s braćom svojom, i pokloni se pred kraljem, te mu reče: Gle, o kralju, mi smo Amonova braća, koju ti izbavi iz tamnice.",
                "3": "I sad, o kralju, poštediš li živote naše, bit ćemo sluge tvoji. A kralj im reče: Ustanite, jer ću vam udijeliti živote vaše, i neću dopustiti da mi budete sluge; već ću zahtijevati da mi poslužujete; jer bijah ponešto uznemiren u umu zbog velikodušnosti i velebnosti riječi brata tvojega Amona; i želim znati razlog zašto on ne uziđe s tobom iz Midonija.",
                "4": "A Aron reče kralju: Gle, Duh ga Gospodnji pozva drugim putem; otišao je u zemlju Jišmaelovu podučavati narod Lamonijev.",
                "5": "Tad im kralj reče: Što je to što ti reče o Duhu Gospodnjemu? Gle, to je ono što me uznemiruje.",
                "6": "I također, što je to što Amon reče — Pokaješ li se, bit ćeš spašen, a ne pokaješ li se, bit ćeš odbačen u posljednji dan?",
                "7": "I Aron mu odgovori i reče mu: Vjeruješ li da postoji Bog? I kralj reče: Znadem da Amalečani govore kako postoji Bog, i ja im udijelih da grade svetišta, kako bi se mogli skupljati da bi mu se klanjali. A kažeš li sad da postoji Bog, gle, povjerovat ću.",
                "8": "I tad, kad Aron ču to, srce se njegovo poče radovati, i on reče: Gle, sigurno kao što ti živiš, o kralju, postoji Bog.",
                "9": "I kralj reče: Je li Bog onaj Veliki Duh što izvede oce naše iz zemlje jeruzalemske?",
                "10": "I Aron mu reče: Da, on je onaj Veliki Duh, i on stvori sve i na nebu i na zemlji. Vjeruješ li to?",
                "11": "I on reče: Da, vjerujem da Veliki Duh stvori sve, i želim da mi ispripovjediš o svemu tome, i ja ću vjerovati riječima tvojim.",
                "12": "I dogodi se, kad Aron vidje da će kralj povjerovati riječima njegovim, on poče od stvaranja Adama, čitajući Pisma kralju — kako Bog stvori čovjeka na sliku svoju, i da mu Bog dade zapovijedi, te da uslijed prijestupa čovjek pade.",
                "13": "I Aron mu razloži Pisma od stvaranja Adama, izlažući o padu čovjekovu pred njim, i o njihovu tjelesnom stanju, a i naumu otkupljenja, koji bijaše pripravljen od postanka svijeta, kroz Krista, za sve koji god povjeruju u ime njegovo.",
                "14": "A pošto čovjek pade, on ne mogaše zaslužiti ništa sam po sebi; no, Kristove patnje i smrt pomiruju za grijehe njihove kroz vjeru i pokajanje, i tako dalje; i kako on krši uze smrti tako da grobu neće pripasti pobjeda, i kako će žalac smrti biti progutan u nadama o slavi; i Aron razloži sve to kralju.",
                "15": "I dogodi se, nakon što mu Aron bijaše razložio sve to, kralj reče: Što trebam činiti da bih mogao imati taj vječni život o kojemu ti govoraše? Da, što trebam činiti da bih se mogao roditi od Boga, i da ovaj opaki duh bude iščupan iz grudiju mojih, te primiti Duha njegova, kako bih se mogao ispuniti radošću, da ne bih bio odbačen u posljednji dan? Gle, reče on, odreći ću se svega što posjedujem, da, ostavit ću kraljevstvo svoje, da bih mogao primiti tu veliku radost.",
                "16": "No, Aron mu reče: Želiš li to, pokloniš li se pred Bogom, da, pokaješ li se za sve grijehe svoje i pokloniš li se pred Bogom, i prizoveš li ime njegovo u vjeri, vjerujući da ćeš primiti, tad ćeš primiti nadu koju želiš.",
                "17": "I dogodi se, nakon što Aron izreče te riječi, kralj se pokloni pred Gospodom na koljenima svojim; da, štoviše, leže ničice na zemlju, i zavapi snažno, govoreći:",
                "18": "O Bože, Aron mi kaza da postoji Bog; a ako postoji Bog, i ako si ti Bog, hoćeš li mi se otkriti, a ja ću se odreći svih grijeha svojih da bih te upoznao, i da bih mogao biti uzdignut od mrtvih, i biti spašen u posljednji dan. A tad, kad kralj izreče te riječi, bijaše udaren kao da je mrtav.",
                "19": "I dogodi se da sluge njegovi otrčaše i javiše kraljici sve što se bijaše dogodilo kralju. I ona uđe do kralja; i kad ga vidje kako leži kao da je mrtav, a i Arona i braću njegovu kako stoje kao da oni bijahu uzrok pada njegova, ona se rasrdi na njih i zapovjedi da ih sluge njezini, to jest sluge kraljevi, uhvate i pogube.",
                "20": "Evo, sluge bijahu vidjeli uzrok kraljeva pada, zato se ne usudiše staviti ruke svoje na Arona i braću njegovu; i oni preklinjahu kraljicu, govoreći: Zašto nam zapovijedaš da pogubimo ove ljude, kad je, gle, jedan od njih moćniji od svih nas? Stoga, past ćemo pred njima.",
                "21": "Evo, kad kraljica vidje strah slugu, i ona se poče plašiti silno, da ne bi kakvo zlo došlo na nju. I ona zapovjedi slugama svojim da pođu i pozovu narod, kako bi oni pogubili Arona i braću njegovu.",
                "22": "Evo, kad Aron vidje odlučnost kraljičinu, on se, poznavajući također tvrdoću srdaca naroda, preplaši da se mnoštvo ne bi skupilo, i da ne bi nastao veliki sukob i nemir među njima; zato on ispruži ruku svoju i podignu kralja sa zemlje te mu reče: Ustani. I on stade na noge svoje primivši snagu svoju.",
                "23": "Evo, ovo bijaše učinjeno u nazočnosti kraljice i mnogih od slugu. A kad oni to vidješe, veoma se zadiviše i počeše se plašiti. A kralj istupi i poče im posluživati. I on im posluživaše, toliko da se sav dom njegov obrati ka Gospodu.",
                "24": "Evo, mnoštvo se bijaše skupilo zbog zapovijedi kraljičine, i poče se javljati veliko mrmljanje među njima zbog Arona i braće njegove.",
                "25": "No, kralj istupi među njih, te im posluživaše. I oni se umiriše prema Aronu i onima koji bijahu s njim.",
                "26": "I dogodi se, kad kralj vidje da se narod umirio, on naredi da Aron i braća njegova istupe posred mnoštva, i da im propovijedaju riječ.",
                "27": "I dogodi se da kralj posla proglas diljem cijele zemlje, među sav narod svoj što bijaše u cijeloj zemlji njegovoj, što bijaše u svim krajevima uokolo, koja se protezaše sve do mora, na istok i na zapad, i koja bijaše odijeljena od zemlje zarahemalske uzanim pojasom divljine koji se pružaše od istočnoga mora sve do zapadnoga mora, i uokolo u graničnim predjelima morske obale i graničnim predjelima divljine koja bijaše na sjeveru blizu zemlje zarahemalske, kroz granične predjele Mantija, blizu izvora rijeke Sidon, koji se pružaše od istoka prema zapadu — i tako bijahu Lamanci i Nefijci podijeljeni.",
                "28": "Evo, dokoniji dio Lamanaca življaše u divljini i prebivaše u šatorima; i oni se bijahu proširili divljinom na zapadu, u zemlji Nefijevoj; da, i također zapadno od zemlje zarahemalske, u graničnim predjelima blizu morske obale, i na zapadu u zemlji Nefijevoj, u mjestu prvobitne baštine otaca njihovih, i tako granica bijaše uzduž morske obale.",
                "29": "A bijaše također mnogo Lamanaca na istoku blizu morske obale, kamo ih Nefijci protjeraše. I tako Nefijci bijahu gotovo okruženi Lamancima; ipak, Nefijci bijahu uzeli u posjed sve sjeverne dijelove zemlje što graniče s divljinom, kod izvora rijeke Sidon, od istoka do zapada, uokolo sa strane divljine; na sjeveru, sve dok ne stigoše do zemlje koju nazvaše Izobila.",
                "30": "A ona graniči sa zemljom koju oni nazvaše Pustoš, jer ona bijaše tako daleko na sjeveru da ulažaše u zemlju koja bijaše naseljena, i bijaše uništena, o čijim smo kostima govorili, koju otkri narod Zarahemlin, jer to bijaše zemlja prvog iskrcavanja njihova.",
                "31": "I oni uziđoše odande u južnu divljinu. Tako zemlja na sjeveru bijaše nazvana Pustoš, a zemlja na jugu bijaše nazvana Izobila, i ona bijaše divljina koja je puna raznolikih divljih životinja svake vrste, od kojih dio bijaše došao iz zemlje na sjeveru radi hrane.",
                "32": "I evo, bijaše to udaljenost samo dan i pol putovanja za Nefijca, na granici zemlje Izobila i zemlje Pustoši, od istočnoga do zapadnoga mora; i tako zemlja Nefijeva i zemlja zarahemalska bijahu gotovo okružene vodom, i tu bijaše mala prevlaka kopna između zemlje na sjeveru i zemlje na jugu.",
                "33": "I dogodi se da Nefijci bijahu napučili zemlju Izobila, i to od istočnoga do zapadnoga mora, i tako Nefijci u mudrosti svojoj, sa stražama svojim i četama svojim, ograničiše Lamance na jugu, da tako oni ne bi imali više posjeda na sjeveru, da ne bi preplavili zemlju na sjeveru.",
                "34": "Zato Lamanci ne mogahu imati više posjeda, osim u zemlji Nefijevoj i divljini uokolo. Evo, ovo bijaše mudrost kod Nefijaca — pošto im Lamanci bijahu neprijatelji, oni ne htjedoše dopustiti da im nanose patnje sa svake strane, i također da bi mogli imati zemlju kamo mogu pobjeći prema željama svojim.",
                "35": "A sad se ja, nakon što kazah ovo, vraćam ponovno izvješću o Amonu i Aronu, Omneru i Himniju, te braći njihovoj."
            },
            "23": {
                "1": "Gle, tad se dogodi da kralj Lamanaca posla proglas među sav narod svoj, da ne smiju stavljati ruke svoje na Amona, ili Arona, ili Omnera, ili Himnija, niti na ikoga od braće njihove koji će putovati propovijedajući riječ Božju, u kojem god mjestu budu, u bilo kojem dijelu zemlje njihove.",
                "2": "Da, on posla odredbu među njih, da ne smiju stavljati ruke svoje na njih kako bi ih vezali, ili ih bacili u tamnicu; niti smiju pljuvati na njih, niti ih udarati, niti ih izbacivati iz sinagoga svojih, niti ih bičevati; niti smiju bacati kamenje na njih, već oni trebaju imati slobodan pristup u kuće njihove, i također u hramove njihove i svetišta njihova.",
                "3": "I tako oni mogahu putovati i propovijedati riječ prema željama svojim, jer se kralj bijaše obratio ka Gospodu, a i sav dom njegov; zato on posla proglas svoj diljem zemlje narodu svojemu, da riječ Božja ne bi imala zapreke, već da se može pronositi diljem cijele zemlje, kako bi se narod njegov mogao uvjeriti o opakim predajama otaca svojih, i kako bi se oni mogli uvjeriti da su svi braća, te da ne smiju ubijati, ni pljačkati, ni krasti, ni činiti preljub, ni činiti ikakvu opačinu.",
                "4": "I tad se dogodi, nakon što kralj bijaše poslao taj proglas, Aron i braća njegova pođoše od grada do grada, od jednog bogoštovnog doma do drugoga, uspostavljajući crkve i posvećujući svećenike i učitelje diljem zemlje među Lamancima, da propovijedaju i podučavaju riječ Božju među njima; i tako oni počeše imati mnogo uspjeha.",
                "5": "I tisuće bijahu privedene k spoznaji o Gospodu, da, tisuće bijahu privedene k vjerovanju u predaje Nefijaca; i oni bijahu podučeni o zapisima i proroštvima što bijahu predavana sve do sadašnjeg vremena.",
                "6": "I koliko je sigurno da Gospod živi, toliko je sigurno da svi koji god povjerovaše, odnosno svi koji bijahu privedeni k spoznaji istine propovijedanjem Amona i braće njegove, u skladu s duhom objave i proroštva, i moću Božjom koja činjaše čudesa kroz njih — da, kažem vam, živoga mi Gospoda, koji god od Lamanaca povjerovaše u propovijedanje njihovo i obratiše se ka Gospodu, nikada ne otpadoše.",
                "7": "Naime, oni postadoše pravedan narod; položiše oružje pobune svoje, te se više ne borahu protiv Boga, niti protiv ikoga od braće svoje.",
                "8": "Evo, ovo su oni koji se obratiše ka Gospodu:",
                "9": "Narod Lamanaca što bijaše u zemlji Jišmaelovoj;",
                "10": "A i narod Lamanaca što bijaše u zemlji Midoni;",
                "11": "A i narod Lamanaca što bijaše u gradu Nefiju;",
                "12": "A i narod Lamanaca što bijaše u zemlji Šilom, i što bijaše u zemlji Šemlon, i u gradu Lemuelu, i u gradu Šimnilomu.",
                "13": "I to su imena gradova lamanskih koji se obratiše ka Gospodu; i to su oni što položiše oružje pobune svoje, da, sve svoje oružje ratno; i svi oni bijahu Lamanci.",
                "14": "A Amalečani se ne obratiše, osim samo jednoga; niti itko od Amulonaca; nego oni otvrdnuše srca svoja, a također i srca Lamanaca u onom dijelu zemlje gdje god prebivahu, da, i u svim selima svojim i svim gradovima svojim.",
                "15": "Dakle, imenovali smo sve gradove lamanske u kojima se oni pokajaše i dođoše k spoznaji istine, i obratiše se.",
                "16": "I tad se dogodi da kralj i oni koji se obratiše zaželješe da bi mogli dobiti ime, da bi se tako mogli razlikovati od braće svoje; zato se kralj savjetova s Aronom i mnogima od svećenika svojih o imenu koje bi preuzeli na sebe, da bi se mogli razlikovati.",
                "17": "I dogodi se da se oni nazvaše imenom Anti-Nefi-Lehijci; i nazivahu se tim imenom, i više se ne nazivahu Lamancima.",
                "18": "I oni počeše bivati veoma radišan narod; da, i imahu prijateljske osjećaje prema Nefijcima; zato započeše vezu s njima, i kletva Božja nije ih više pratila."
            },
            "24": {
                "1": "I dogodi se da Amalečane, i Amulonce, i Lamance koji bijahu u zemlji Amulon, i također u zemlji Helam, i koji bijahu u zemlji Jeruzalem, i ukratko, u cijeloj zemlji unaokolo, koji se ne bijahu obratili i ne bijahu preuzeli na sebe ime Anti-Nefi-Lehi, podjariše Amalečani i Amulonci na srdžbu protiv braće njihove.",
                "2": "I mržnja njihova postade veoma žestoka protiv njih, i to toliko da se oni počeše buniti protiv kralja svojega, toliko da ne htjedoše da on bude kralj njihov; zato oni podigoše oružje protiv naroda Anti-Nefi-Lehijaca.",
                "3": "Evo, kralj podijeli kraljevstvo sinu svojemu, i dade mu ime Anti-Nefi-Lehi.",
                "4": "I kralj umrije te iste godine kad Lamanci počeše obavljati pripreme za rat protiv naroda Božjega.",
                "5": "Evo, kad Amon i braća njegova, i svi oni što bijahu uzišli s njime, vidješe pripreme lamanske za uništenje braće njihove, oni otiđoše u zemlju Midijan, i ondje se Amon susrete sa svom braćom svojom; i odatle oni dođoše u zemlju Jišmaelovu, da bi održali vijeće s Lamonijem i također s bratom njegovim Anti-Nefi-Lehijem, što trebaju činiti kako bi se obranili protiv Lamanaca.",
                "6": "Evo, ne bijaše ni jedne duše među cijelim narodom što se obrati ka Gospodu, koja bi htjela podignuti oružje protiv braće svoje; ne, oni ne htjedoše čak ni obaviti pripreme za rat; da, a i kralj im njihov zapovjedi da ne čine to.",
                "7": "Evo, ovo su riječi koje on izreče narodu o tome: Zahvaljujem Bogu svojemu, ljubljeni narode moj, što nam naš veliki Bog u dobroti posla ovu braću našu, Nefijce, da nam propovijedaju i da nas uvjere o predajama opakih otaca naših.",
                "8": "I gle, zahvaljujem velikom Bogu svojemu što nam dade dio Duha svojega kako bi smekšao srca naša, tako da započesmo vezu s ovom braćom, Nefijcima.",
                "9": "I gle, također zahvaljujem Bogu svojemu što, započevši tu vezu, bijasmo uvjereni o grijesima svojim i o mnogim umorstvima koja počinismo.",
                "10": "I također zahvaljujem Bogu svojemu, da, velikomu Bogu svojemu, što nam udijeli da se možemo pokajati za to, a i što nam oprosti one naše mnoge grijehe i umorstva što ih počinismo, i skinu krivnju sa srdaca naših kroz zasluge Sina svojega.",
                "11": "A sad gle, braćo moja, pošto ovo bijaše sve što mogasmo učiniti (zato što bijasmo najizgubljeniji od cijelog ljudskog roda) da se pokajemo za sve grijehe svoje i mnoga umorstva koja počinismo, i postignemo od Boga da ih skine sa srdaca naših, jer to bijaše sve što mogasmo učiniti da se pokajemo dostatno pred Bogom, tako da bi on skinuo mrlju našu —",
                "12": "Evo, najljubljenija braćo moja, pošto Bog skinu mrlje naše, a mačevi naši postadoše blistavi, onda ne kaljajmo više mačeve svoje krvlju braće naše.",
                "13": "Gle kažem vam, ne, sačuvajmo mačeve naše da ne budu okaljani krvlju braće naše; jer možda, okaljamo li mačeve naše ponovno, oni više neće moći biti oprani da blistaju kroz krv Sina velikoga Boga našega, koja će biti prolivena radi pomirenja za grijehe naše.",
                "14": "A veliki nam je Bog iskazao milosrđe, i otkrio nam to da ne bismo propali; da, i on nam to otkri prethodno, zato što ljubi duše naše, a ljubi i djecu našu; zato, u milosrđu svojemu on nas pohodi po anđelima svojim, kako bi naum spasenja mogao biti otkriven nama jednako kao i budućim naraštajima.",
                "15": "O, kako li je milosrdan Bog naš! A sad gle, pošto to bijaše sve što mogasmo učiniti kako bismo postigli da mrlje naše budu skinute s nas, a mačevi su naši učinjeni blistavima, sakrijmo ih potpuno, da bi se mogli sačuvati blistavima, kao svjedočanstvo Bogu našemu u posljednji dan, to jest u dan kad ćemo biti privedeni da stanemo pred njega kako bi nam se sudilo, da nismo okaljali mačeve naše u krvi braće naše otkako nam on udijeli riječ svoju i učini nas čistima time.",
                "16": "I evo, braćo moja, iako nas braća naša nastoje uništiti, gle, sakrit ćemo potpuno mačeve naše, da, štoviše, zakopat ćemo ih duboko u zemlju, kako bi mogli biti sačuvani blistavima, kao svjedočanstvo da se nikad ne poslužismo njima, u posljednji dan; i unište li nas braća naša, gle, poći ćemo k Bogu svojemu i bit ćemo spašeni.",
                "17": "I tad se dogodi, nakon što kralj okonča ove besjede, a sav narod bijaše skupljen zajedno, oni uzeše mačeve svoje i sve oružje što bijaše korišteno za prolijevanje ljudske krvi, i zakopaše ga potpuno duboko u zemlju.",
                "18": "I to učiniše, jer to bijaše u očima njihovim svjedočanstvo Bogu, a i ljudima, da nikada više neće koristiti oružje za prolijevanje ljudske krvi; i to učiniše, dajući jamstvo i sklapajući savez s Bogom da će se radije negoli prolijevati krv braće svoje odreći života svojih; i da će radije negoli uzeti bratu svojemu dati njemu; i da će radije negoli provoditi dane svoje u dokonosti raditi obilno rukama svojim.",
                "19": "I tako vidimo, nakon što ti Lamanci bijahu privedeni da povjeruju i spoznaju istinu, oni bijahu čvrsti, i podnijeli bi čak i smrt radije nego da počine grijeh; i tako vidimo da oni zakopaše svoje oružje mira, to jest zakopaše svoje oružje ratno poradi mira.",
                "20": "I dogodi se da braća njihova Lamanci obaviše pripreme za rat, i uziđoše u zemlju Nefijevu s namjerom da ubiju kralja, i postave drugoga na mjesto njegovo, i također da istrijebe narod Anti-Nefi-Lehijaca iz zemlje.",
                "21": "Evo, kad narod vidje da oni navaljuju na njih, oni im iziđoše ususret i legoše ničice pred njima na zemlju, i počeše prizivati ime Gospodnje; i tako oni bijahu u tomu stavu kad se Lamanci počeše obarati na njih, i počeše ih ubijati mačem.",
                "22": "I tako, ne naišavši ni na kakav otpor, oni pobiše tisuću i petero od njih; i znademo da su oni blagoslovljeni, jer otiđoše prebivati s Bogom svojim.",
                "23": "Evo, kad Lamanci vidješe da braća njihova ne bježe od mača, niti da se sklanjaju desno ili lijevo, već da lijegaju i pogibaju, te da hvale Boga čak i u samom činu pogibije od mača —",
                "24": "Evo, kad Lamanci vidješe to, suzdržaše se od toga da ih pobiju; i bijaše ih mnogo čija se srca bijahu ispunila u njima zbog onih od braće njihove koji bijahu pali od mača, jer se oni pokajaše za to što bijahu učinili.",
                "25": "I dogodi se da oni pobacaše svoje oružje ratno, i ne htjedoše ga uzeti ponovno, jer ih zapeče zbog umorstava koja bijahu počinili; i oni se spustiše poput braće svoje, uzdajući se u milosrđa onih čije ruke bijahu podignute da ih pobiju.",
                "26": "I dogodi se da se narodu Božjemu priključi taj dan veći broj od onih što bijahu pobijeni; a oni što bijahu pobijeni bijahu pravedni ljudi, zato nemamo razloga sumnjati da su spašeni.",
                "27": "I ne bijaše opakog čovjeka koji bijaše ubijen među njima; no, bijaše ih više od tisuće privedeno k spoznaji istine; tako vidimo da Gospod djeluje na mnogo načina za spasenje naroda svojega.",
                "28": "Evo, najveći broj onih od Lamanaca koji pobiše tolike mnoge od braće svoje bijahu Amalečani i Amulonci, od kojih najveći broj bijaše od reda Nehoraca.",
                "29": "Evo, među onima što se priključiše narodu Gospodnjemu ne bijaše nikoga koji bijahu Amalečani ili Amulonci, ili koji bijahu od reda Nehorova, već oni bijahu pravi potomci Lamana i Lemuela.",
                "30": "I tako možemo jasno razlučiti kako narod, nakon što bijaše jednom prosvijetljen Duhom Božjim, i imaše veliku spoznaju o onomu što se odnosi na pravednost, i onda otpadne u grijeh i prijestup, on postaje još okorjeliji, i tako stanje njegovo postaje gore nego da nikad nije znao za to."
            },
            "25": {
                "1": "I gle, tad se dogodi da se oni Lamanci još većma srdiše zato što bijahu pobili braću svoju; zato se zakleše na osvetu protiv Nefijaca; i više ne pokušavahu ubijati narod Anti-Nefi-Lehijaca u to vrijeme.",
                "2": "Već oni povedoše čete svoje i prijeđoše u granične predjele zemlje zarahemalske, i oboriše se na narod koji bijaše u zemlji Amonihinoj i uništiše ga.",
                "3": "A nakon toga imadoše mnogo bitaka s Nefijcima, u kojima bijahu protjerani i pobijeni.",
                "4": "A među Lamancima koji bijahu pobijeni bijaše gotovo sve potomstvo Amulona i braće njegove, koji bijahu svećenici Noini, i oni bijahu pobijeni rukama Nefijaca;",
                "5": "A ostali, nakon što pobjegoše u istočnu divljinu i nakon što prigrabiše moć i vlast nad Lamancima, uzrokovaše da mnogi od Lamanaca poginu u vatri zbog vjerovanja svojega —",
                "6": "Jer mnogi od njih počeše, nakon što pretrpješe mnogo gubitaka i toliko mnogo nevolja, bivati potaknuti na sjećanje o riječima koje im Aron i braća njegova bijahu propovijedali u zemlji njihovoj; zato počeše ne vjerovati predajama otaca svojih, i počeše vjerovati u Gospoda, i kako on dade veliku moć Nefijcima; i tako se mnogi od njih obratiše u divljini.",
                "7": "I dogodi se da ti vladari koji bijahu ostatak djece Amulonove narediše da oni budu pogubljeni, da, svi oni koji povjerovaše u to.",
                "8": "Evo, ovo mučeništvo uzrokova da mnogi od braće njihove budu podjareni na srdžbu; i poče se javljati sukob u divljini; i Lamanci počeše loviti potomstvo Amulona i braće njegove, i počeše ih ubijati; a oni pobjegoše u istočnu divljinu.",
                "9": "I gle, još ih danas Lamanci love. Tako se riječi Abinadijeve ispuniše, što ih on izreče o potomstvu svećenika koji narediše da on podnese smrt vatrom.",
                "10": "Jer on im reče: Što vi činite meni bit će prauzor onoga što će doći.",
                "11": "I evo, Abinadi bijaše prvi koji podnije smrt vatrom zbog vjerovanja svojega u Boga; evo, ovo je ono što je mislio, da će mnogi podnijeti smrt vatrom, kao što on podnije.",
                "12": "I on reče svećenicima Noinim kako će potomstvo njihovo uzrokovati da će mnogi biti pogubljeni na isti način kao što on bijaše, te da će biti raspršeni uokolo i ubijani, isto kao što ovcu koja nema pastira tjeraju i ubijaju divlje zvijeri; i evo gle, te riječi bijahu potvrđene, jer ih Lamanci tjerahu, i lovljahu, i udarahu.",
                "13": "I dogodi se, kad Lamanci vidješe da ne mogu nadvladati Nefijce, vratiše se ponovno u zemlju svoju; i mnogi od njih prijeđoše prebivati u zemlji Jišmaelovoj i zemlji Nefijevoj, i priključiše se narodu Božjemu, koji bijaše narod Anti-Nefi-Lehijaca.",
                "14": "I oni također zakopaše svoje oružje ratno, kao što braća njihova učiniše, i počeše bivati pravedan narod; i oni hodahu putovima Gospodnjim, i trudiše se obdržavati zapovijedi njegove i propise njegove.",
                "15": "Da, i oni obdržavahu zakon Mojsijev; jer bijaše neophodno da obdržavaju zakon Mojsijev za sada, jer se sav ne ispuni. No, unatoč zakonu Mojsijevu, oni iščekivahu dolazak Kristov, smatrajući da je zakon Mojsijev prauzor dolaska njegova, i vjerujući da moraju obdržavati te izvanjske čine sve do vremena kad im se on bude objavio.",
                "16": "Evo, oni ne držahu da spasenje dolazi po zakonu Mojsijevu; već zakon Mojsijev služaše da ojača vjeru njihovu u Krista; i tako oni zadržaše nadu kroz vjeru, na vječno spasenje, oslanjajući se na duh proroštva, koji govoraše o onomu što će doći.",
                "17": "I evo gle, Amon, i Aron, i Omner, i Himni, i braća njihova radovahu se silno radi uspjeha kojega bijahu imali među Lamancima, videći da im Gospod bijaše udijelio u skladu s molitvama njihovim, i da im također bijaše potvrdio riječ svoju u svakoj pojedinosti."
            },
            "26": {
                "1": "I sad, ovo su riječi Amonove braći njegovoj, koje glase ovako: Braćo moja rođena i ostala braćo moja, gle kažem vam, kako li veliki razlog imamo radovati se; jer mogasmo li i pomisliti kad krenusmo iz zemlje zarahemalske da će nam Bog udijeliti tako velike blagoslove?",
                "2": "I sad, pitam, koje velike blagoslove on udijeli nama? Možete li reći?",
                "3": "Gle, odgovaram umjesto vas; jer braća naša, Lamanci, bijahu u tami, da, i to u najtamnijem bezdanu, no gle, koliki su mnogi od njih privedeni da vide čudesno svjetlo Božje! I ovo je blagoslov koji nam bijaše udijeljen, da bijasmo učinjeni oruđem u rukama Božjim za ostvarivanje ovoga velikog djela.",
                "4": "Gle, tisuće od njih se raduju, i bijahu privedeni u stado Božje.",
                "5": "Gle, njiva bijaše dozrela, i blagoslovljeni ste vi, jer zamahivali ste srpom i želi ste moću svojom; da, cijeli se dan trudiste, i gle broja snopova vaših! I oni će biti sabrani u žitnice, te neće biti rastepeni.",
                "6": "Da, neće biti izudarani olujom u posljednji dan; da, niti će biti rasijani vihorima; nego će, kad dođe oluja, biti sabrani na mjesto svoje, tako da oluja neće moći prodrijeti do njih; da, niti će biti tjerani žestokim vjetrovima kamo god ih neprijatelj bude želio odnijeti.",
                "7": "No gle, oni su u rukama Gospodara žetve, i njegovi su; i on će ih uzdignuti u posljednji dan.",
                "8": "Blagoslovljeno budi ime Boga našega; zapjevajmo u njegovu čast, da, dajmo zahvale svetomu imenu njegovu, jer on postupa pravedno zauvijek.",
                "9": "Jer da ne uziđosmo iz zemlje zarahemalske, ova naša draga ljubljena braća, koja nas tako nježno zavolješe, još bi uvijek bila razdirana mržnjom prema nama, da, i također bi bili tuđinci Bogu.",
                "10": "I dogodi se, kad Amon izgovori te riječi, brat ga njegov Aron prekori, govoreći: Amone, bojim se da te radost tvoja zanosi u hvastanje.",
                "11": "No, Amon mu reče: Ne hvastam se snagom svojom, ni mudrošću svojom; već gle, radost je moja potpuna, da, srce je moje prepuno radosti, i radovat ću se u Bogu svojemu.",
                "12": "Da, znadem da sam ništa; gledom na snagu svoju slab sam; zato se neću hvastati sobom, već ću se hvastati Bogom svojim, jer u snazi njegovoj mogu učiniti sve; da, gle, mnoga moćna čudesa učinismo u ovoj zemlji, zbog kojih ćemo hvaliti ime njegovo zauvijek.",
                "13": "Gle, koliko tisuća braće naše on oslobodi boli pakla; i privedeni su da opjevaju otkupljujuću ljubav, i to zbog moći riječi njegove koja je u nama; zato, nemamo li veliki razlog da se radujemo?",
                "14": "Da, imamo razlog da ga hvalimo zauvijek, jer on je Svevišnji Bog, i on odriješi braću našu iz veriga pakla.",
                "15": "Da, oni bijahu obavijeni vječnom tamom i uništenjem; no gle, on ih privede u vječno svjetlo svoje, da, u vječno spasenje; i obavijeni su nenadmašivim obiljem ljubavi njegove; da, a mi bijasmo oruđe u rukama njegovim za izvođenje toga velikog i čudesnog djela.",
                "16": "Zato slavimo, da, slavit ćemo u Gospodu; da, radovat ćemo se, jer je radost naša potpuna; da, hvalit ćemo Boga našega zauvijek. Gle, tko može previše slaviti u Gospodu? Da, tko može reći previše o velikoj moći njegovoj, i o milosrđu njegovu, i o dugotrpnosti njegovoj prema djeci ljudskoj? Gle, kažem vam, ne mogu izreći ni najmanji dio onoga što osjećam.",
                "17": "Tko je mogao pomisliti da će Bog naš biti tako milosrdan te nas istrgnuti iz strašnoga, grešnoga i onečišćenog stanja našega?",
                "18": "Gle, iđasmo, i to u gnjevu, s moćnim prijetnjama da uništimo crkvu njegovu.",
                "19": "O dakle, zašto nas ne izruči strahovitu uništenju, da, zašto ne dopusti da se mač pravde njegove obori na nas, i osudi nas na vječni očaj?",
                "20": "O, duša moja gotovo bježi na tu pomisao. Gle, on ne izvrši pravdu svoju nad nama, već nas u velikom milosrđu svojemu prenese preko toga vječnog bezdana smrti i bijede, na spasenje duša naših.",
                "21": "A sad gle, braćo moja, koji naravan čovjek postoji koji znade sve to? Kažem vam, nema nikoga tko znade sve to, osim ako nije raskajan.",
                "22": "Da, onaj koji se pokaje i oživotvori vjeru, i rađa dobrim djelima, i moli se trajno bez prestanka — takvomu se daje da spozna otajstva Božja; da, takvomu će se dati da objavljuje ono što nikad ne bijaše objavljeno; da, i bit će dano takvomu da privede tisuće duša k pokajanju, baš kao što bijaše dano nama da privedemo ovu braću svoju k pokajanju.",
                "23": "Evo, sjećate li se, braćo moja, kako rekosmo braći našoj u zemlji zarahemalskoj da idemo gore u zemlju Nefijevu propovijedati braći svojoj Lamancima, a oni nas ismijaše?",
                "24": "Naime, oni nam rekoše: Držite li da možete privesti Lamance k spoznaji istine? Držite li da možete uvjeriti Lamance o neispravnosti predaja otaca njihovih, kad su tako tvrdovrat narod, čija srca uživaju u prolijevanju krvi, čiji su dani provedeni u najgrubljem bezakonju, čiji putovi bijahu putovi prijestupnika od početka? Evo, braćo moja, sjećate se kako to bijaše govor njihov.",
                "25": "I povrh toga rekoše: Podignimo oružje protiv njih, da istrijebimo njih i bezakonje njihovo sa zemlje, da nas oni ne bi nadvladali i uništili.",
                "26": "No gle, ljubljena braćo moja, ne dođosmo u divljinu s nakanom da uništimo braću našu, već s nakanom da bismo možda spasili nekoliko duša njihovih.",
                "27": "Evo, kad srca naša bijahu potištena, i upravo se htjedosmo vratiti, gle, Gospod nas utješi i reče: Pođite među braću svoju, Lamance, i podnašajte sa strpljivošću nevolje svoje, a ja ću vam dati uspjeha.",
                "28": "I evo gle, mi dođosmo i kretasmo se među njima; i bijasmo strpljivi u patnjama našim, i pretrpjesmo svaku oskudicu; da, putovasmo od kuće do kuće, uzdajući se u milosrđa svijeta — ne samo u milosrđa svijeta, već i u milosrđa Božja.",
                "29": "I ulazili smo u kuće njihove i podučavali smo ih, i podučavali smo ih na ulicama njihovim; da, i podučavali smo ih na bregovima njihovim; i također smo ulazili u hramove njihove i u sinagoge njihove, i podučavali smo ih; i bijasmo istjerivani, i ismijavani, i popljuvani, i udarani po obrazima svojim; i bijasmo kamenovani, i hvatani i vezani čvrstim konopcima, i bacani u tamnicu; i kroz moć i mudrost Božju bijasmo izbavljeni ponovno.",
                "30": "I pretrpjeli smo svakovrsne nevolje, i sve to da bismo možda mogli biti sredstvo spasenja koje duše; i držali smo da će radost naša biti potpuna, budemo li možda bili sredstvo spasenja nekih.",
                "31": "Sad gle, možemo pogledati i vidjeti plodove trudova svojih; i ima li ih malo? Kažem vam, ne, ima ih mnogo; da, možemo se osvjedočiti o iskrenosti njihovoj, zbog ljubavi njihove prema braći njihovoj i također prema nama.",
                "32": "Jer gle, oni bi radije žrtvovali živote svoje negoli da oduzmu život čak i neprijatelju svojemu; i oni zakopaše svoje oružje ratno duboko u zemlju, zbog ljubavi svoje prema braći svojoj.",
                "33": "I sad gle, kažem vam, bijaše li tako velike ljubavi u cijeloj zemlji? Gle, kažem vam, ne, ne bijaše, čak ni među Nefijcima.",
                "34": "Jer gle, oni bi podigli oružje protiv braće svoje; ne bi dopustili da budu pobijeni. No gle, koliki od ovih položiše živote svoje; a znademo da otiđoše k Bogu svojemu, zbog ljubavi svoje i mržnje svoje prema grijehu.",
                "35": "Evo, nemamo li razloga radovati se? Da, kažem vam, nikad ne bijaše ljudi koji imahu tako veliki razlog radovati se kao mi, otkako svijet postade; da, i radost se moja zanosi, sve do hvastanja u Bogu mojemu; jer on ima svu moć, svu mudrost i sve razumijevanje; on shvaća sve, i milosrdno je Biće, sve do spasenja, za one koji se pokaju i povjeruju u ime njegovo.",
                "36": "Evo, ako je ovo hvastanje, onda ću se tako hvastati; jer ovo je život moj i svjetlo moje, radost moja i spasenje moje, i otkupljenje moje od vječnoga »jao«. Da, blagoslovljeno je ime Boga mojega koji se spominje ovoga naroda, koji je ogranak stabla Izraelova, i koji se izgubi od tijela svojega u nepoznatoj zemlji; da, kažem, blagoslovljeno budi ime Boga mojega, koji se spominje nas, lutalica u nepoznatoj zemlji.",
                "37": "Evo, braćo moja, vidimo da se Bog spominje svakog naroda, u kojoj god zemlji on bio; da, on prebrojava narod svoj, i njegova milosrdna nutrina nad svom je zemljom. Evo, ovo je radost moja, i velika zahvalnica moja; da, i davat ću zahvale Bogu svojemu zauvijek. Amen."
            },
            "27": {
                "1": "Tad se dogodi, kad oni Lamanci koji bijahu krenuli u rat protiv Nefijaca otkriše da, nakon mnogih borbi njihovih kako bi ih uništili, bijaše uzalud nastojati uništiti ih, oni se vratiše ponovno u zemlju Nefijevu.",
                "2": "I dogodi se da Amalečani, zbog gubitaka svojih, bijahu silno srditi. A kad vidješe da se ne mogu osvetiti na Nefijcima, oni počeše podjarivati narod na srdžbu protiv braće njihove, naroda Anti-Nefi-Lehijaca; zato ih oni počeše ponovno uništavati.",
                "3": "Evo, taj narod ponovno odbije podignuti oružje svoje, i oni dopustiše da ih neprijatelji njihovi ubijaju prema želji svojoj.",
                "4": "Evo, kad Amon i braća njegova vidješe to djelo uništenja među onima koje tako nježno ljubljahu, i među onima koji tako nježno zavolješe njih — jer s njima postupahu kao da oni bijahu anđeli poslani od Boga da ih spase od vječnoga uništenja — zato, kad Amon i braća njegova vidješe to veliko djelo uništenja, bijahu ganuti samilošću te rekoše kralju:",
                "5": "Skupimo ovaj narod Gospodnji i siđimo u zemlju zarahemalsku k braći našoj Nefijcima, i pobjegnimo iz ruku neprijatelja naših, da ne budemo uništeni.",
                "6": "No, kralj im reče: Gle, Nefijci će nas uništiti, zbog mnogih umorstava i grijeha što ih počinismo protiv njih.",
                "7": "A Amon reče: Poći ću i upitati Gospoda, i rekne li nam da siđemo k braći svojoj, hoćete li poći?",
                "8": "I kralj mu reče: Da, reče li Gospod da pođemo, sići ćemo k braći našoj i bit ćemo robovi njihovi, sve dok im ne nadoknadimo za mnoga umorstva i grijehe što ih počinismo protiv njih.",
                "9": "No, Amon mu reče: Protiv zakona je braće naše, kojega uspostavi otac moj, da bude ikakvih robova među njima; zato siđimo i uzdajmo se u milosrđa braće naše.",
                "10": "No, kralj mu reče: Upitaj Gospoda, i rekne li nam on da pođemo, poći ćemo; inače ćemo izginuti u zemlji.",
                "11": "I dogodi se da Amon pođe i upita Gospoda, i Gospod mu reče:",
                "12": "Izvedi ovaj narod iz ove zemlje da ne izgine; jer Sotona veoma obuze srca Amalečana, koji podjaruju Lamance na srdžbu protiv braće njihove da ih pobiju; zato pođi iz ove zemlje; a blagoslovljen je ovaj narod u ovom naraštaju, jer ću ih sačuvati.",
                "13": "I tad se dogodi da Amon pođe i kaza kralju sve riječi koje mu Gospod izreče.",
                "14": "I oni skupiše sav narod svoj, da, sav narod Gospodnji, i skupiše sve svoje sitno i krupno blago, i otputovaše iz zemlje, i dođoše u divljinu koja razdvajaše zemlju Nefijevu od zemlje zarahemalske, i stigoše blizu granica te zemlje.",
                "15": "I dogodi se da im Amon reče: Gle, ja i braća moja otići ćemo u zemlju zarahemalsku, a vi ćete ostati tu dok se ne vratimo; i ispitat ćemo srca braće svoje, hoće li oni da vi dođete u zemlju njihovu.",
                "16": "I dogodi se, dok Amon iđaše u zemlju, on i braća njegova susretoše Almu, ondje na mjestu o kojem bijaše govoreno; i gle, to bijaše radostan susret.",
                "17": "Evo, radost Amonova bijaše tako velika da on bijaše ispunjen; da, bijaše progutan u radosti Boga svojega, toliko da to iscrpi snagu njegovu; i on pade ponovno na zemlju.",
                "18": "Evo, ne bijaše li to silna radost? Gle, to je radost koju nitko ne prima, osim ako nije istinski raskajan i ponizan tražitelj sreće.",
                "19": "Evo, radost Almina u susretu s braćom njegovom bijaše zaista velika, a također i radost Aronova, i Omnerova, i Himnijeva; no gle, radost njihova ne bijaše tolika da premaši snagu njihovu.",
                "20": "I tad se dogodi da Alma povede braću svoju natrag u zemlju zarahemalsku; i to u kuću svoju. I oni pođoše i kazaše vrhovnomu sucu sve što im se bijaše dogodilo u zemlji Nefijevoj, među braćom njihovom Lamancima.",
                "21": "I dogodi se da vrhovni sudac posla proglas diljem cijele zemlje, želeći glas naroda gledom na primanje braće njihove, koja bijahu narod Anti-Nefi-Lehijaca.",
                "22": "I dogodi se da glas naroda dođe, govoreći: Gle, odstupit ćemo iz zemlje Jeršon, koja je na istoku pored mora, koja graniči sa zemljom Izobila, koja je južno od zemlje Izobila; i ta je zemlja Jeršon zemlja koju ćemo dati braći svojoj za baštinu.",
                "23": "I gle, postavit ćemo čete svoje između zemlje Jeršon i zemlje Nefijeve, kako bismo zaštitili braću našu u zemlji Jeršon; i to činimo za braću našu poradi straha njihova da podignu oružje protiv braće svoje da ne bi počinili grijeh; a taj veliki strah njihov dođe zbog gorkog kajanja njihova, koje iskusiše zbog mnogih umorstava svojih i strahovite opačine svoje.",
                "24": "I sad gle, to ćemo učiniti za braću našu, da bi oni mogli baštiniti zemlju Jeršon; i čuvat ćemo ih od neprijatelja njihovih četama svojim, uz uvjet da nam daju dio imetka svojega kako bi nam pomogli da možemo uzdržavati čete naše.",
                "25": "I tad se dogodi, kad Amon to ču, vrati se k narodu Anti-Nefi-Lehijaca, a i Alma s njime, u divljinu gdje oni bijahu razapeli šatore svoje, i otkri im sve to. A Alma im također ispripovjedi o obraćenju svojemu s Amonom, i Aronom, i braćom njegovom.",
                "26": "I dogodi se da to prouzroči veliku radost među njima. I oni siđoše u zemlju Jeršon, i uzeše u posjed zemlju Jeršon; a Nefijci ih prozvaše narodom Amonovim; stoga se oni razlikovahu tim imenom uvijek poslije toga.",
                "27": "I oni bijahu među narodom Nefijevim, i također bijahu ubrojeni među narod koji bijaše od crkve Božje. I oni se također odlikovahu revnošću svojom prema Bogu, i također prema ljudima; jer bijahu savršeno pošteni i čestiti u svemu; i bijahu čvrsti u vjeri u Krista sve do svršetka.",
                "28": "I oni gledahu na prolijevanje krvi braće svoje s najvećim gnušanjem; i nikada ih se ne mogaše uvjeriti da podignu oružje protiv braće svoje; i nikada ne gledahu na smrt sa stravom u bilo kojoj mjeri, zbog nade svoje i pogledā na Krista i uskrsnuće; zato smrt bijaše progutana za njih pobjedom Kristovom nad njom.",
                "29": "Zato bi oni podnijeli smrt na najbolniji i najmučniji način što ga braća njihova mogahu nanijeti, prije nego što bi uzeli mač ili sablju krivošiju da ih udare.",
                "30": "I tako oni bijahu revan i voljen narod, visoko povlašten narod Gospodnji."
            },
            "28": {
                "1": "I tad se dogodi, nakon što narod Amonov bijaše uspostavljen u zemlji Jeršon, a i crkva bijaše uspostavljena u zemlji Jeršon, a čete nefijske bijahu raspoređene uokolo zemlje Jeršon, da, u svim graničnim predjelima uokolo zemlje zarahemalske; gle, čete Lamanaca bijahu slijedile braću svoju u divljinu.",
                "2": "I tako nastade strahovita bitka; da, i to takva za kakvu se nikad ne znade među cijelim narodom u zemlji od vremena kada Lehi napusti Jeruzalem; da, i na desetke tisuća Lamanaca bijaše pobijeno te raspršeno posvuda.",
                "3": "Da, i također bijaše strahovit pokolj među narodom Nefijevim; ipak, Lamanci bijahu protjerani i raspršeni, a narod se Nefijev vrati ponovno u zemlju svoju.",
                "4": "I evo, to bijaše vrijeme kad se veliko tugovanje i jadikovanje začu diljem cijele zemlje, među cijelim narodom Nefijevim —",
                "5": "Da, vapaj udovica kako tuguju za muževima svojim, i također očeva kako tuguju za sinovima svojim, i kći za bratom, da, brat za ocem; i tako se vapaj tugovanja čuo među svima njima, dok tugovahu za rodbinom svojom koja bijaše pobijena.",
                "6": "I evo, doista to bijaše žalostan dan, da, vrijeme za dostojanstvo, i vrijeme velikog posta i molitve.",
                "7": "I tako završava petnaesta godina vladavine sudaca nad narodom Nefijevim;",
                "8": "I ovo je izvješće o Amonu i braći njegovoj, putovanjima njihovim u zemlji Nefijevoj, patnjama njihovim u zemlji, žalostima njihovim, i nevoljama njihovim, i nepojmljivoj radosti njihovoj, i prihvaćanju i sigurnosti braće u zemlji Jeršon. I evo, neka Gospod, Otkupitelj svih ljudi, blagoslovi duše njihove zauvijek.",
                "9": "I ovo je izvješće o ratovima i sukobima među Nefijcima, i također ratovima između Nefijaca i Lamanaca; i petnaesta je godina vladavine sudaca završena.",
                "10": "A od prve do petnaeste godine bijaše ostvareno uništenje mnogo tisuća života; da, bijaše ostvaren strašan prizor krvoprolića.",
                "11": "I tjelesa mnogih tisuća položena su dolje u zemlju, dok tjelesa mnogih tisuća trunu u gomilama na licu zemaljskomu; da, i mnoge tisuće tuguju zbog gubitka rodbine svoje, zato što imaju razloga strahovati, u skladu s obećanjima Gospodnjim, da su izručeni stanju beskrajnoga jada.",
                "12": "Dok mnoge tisuće drugih istinski tuguju zbog gubitka rodbine svoje, a ipak se raduju i kliču u nadi, pa i znadu, u skladu s obećanjima Gospodnjim, da su oni uzdignuti da prebivaju zdesna Bogu, u stanju beskrajne sreće.",
                "13": "I tako vidimo kako je velika nejednakost čovjekova zbog grijeha i prijestupa, te moći đavolske, koja dolazi kroz lukave naume koje on izmisli kako bi u zamku uhvatio srca ljudska.",
                "14": "I tako vidimo velik poziv ljudima na marljiv rad u vinogradima Gospodnjim, i tako vidimo velik razlog za žalost, i također za radovanje — žalost zbog smrti i uništenja među ljudima, a radost zbog svjetla Kristova koje donosi život."
            },
            "29": {
                "1": "O, kad bih bio anđeo, i mogao primiti želju srca svojega, da mogu poći i govoriti trubljom Božjom, glasom što potresa zemlju, i vikati pokajanje svakom narodu!",
                "2": "Da, navješćivao bih svakoj duši, kao glasom grmljavine, pokajanje i naum otkupljenja, da se moraju pokajati i doći Bogu našemu, da ne bi bilo više žalosti na svemu licu zemaljskomu.",
                "3": "No gle, čovjek sam, i griješim u želji svojoj; jer moram biti zadovoljan onim što mi Gospod dodijeli.",
                "4": "Ne smijem lomiti željama svojim čvrsti proglas pravednoga Boga, jer znadem da on udjeljuje ljudima u skladu sa željom njihovom, bilo to na smrt ili na život; da, znadem da on dodjeljuje ljudima, da, proglašava im proglase koji su nepromjenjivi, u skladu s voljom njihovom, bila ona na spasenje ili na propast.",
                "5": "Da, znadem da dobro i zlo dođoše pred sve ljude; onaj koji ne razaznaje dobro od zla bez krivnje je; no, onaj koji raspoznaje dobro i zlo, njemu se daje u skladu sa željama njegovim, bilo da želi dobro ili zlo, život ili smrt, radost ili grižnju savjesti.",
                "6": "Evo, videći da znadem sve to, zašto bih želio više nego izvršiti djelo na koje sam pozvan?",
                "7": "Zašto bih želio da sam anđeo, da mogu govoriti svim krajevima zemaljskim?",
                "8": "Jer gle, Gospod udjeljuje svim narodima, iz naroda i jezika njihova, da podučavaju riječ njegovu, da, u mudrosti, sve što on smatra prikladnim da imaju; zato vidimo da Gospod savjetuje u mudrosti, u skladu s onim što je pravedno i istinito.",
                "9": "Znadem ono što mi Gospod zapovjedi, i ushićen sam time. Nisam ushićen sam sobom, već sam ushićen onim što mi Gospod zapovjedi; da, i ovo je slava moja, da možda mogu biti oruđe u rukama Božjim, kako bih priveo koju dušu k pokajanju; i to je radost moja.",
                "10": "I gle, kad vidim mnoge od braće svoje istinski raskajane, i kako dolaze Gospodu Bogu svojemu, tad je duša moja ispunjena radošću; tad se sjetim što Gospod učini za me, da, doista kako on ču molitvu moju; da, tad se sjetim milosrdne ruke njegove koju on ispruži prema meni.",
                "11": "Da, i također se sjetim sužanjstva otaca svojih; jer zasigurno znadem da ih Gospod izbavi iz ropstva, i time osnova crkvu svoju; da, Gospod Bog, Bog Abrahamov, Bog Izakov, i Bog Jakovljev izbavi ih iz ropstva.",
                "12": "Da, uvijek se sjećah sužanjstva otaca svojih; i onaj isti Bog koji ih izbavi iz ruku Egipćana izbavi ih iz ropstva.",
                "13": "Da, i onaj isti Bog uspostavi crkvu svoju među njima; da, i onaj me isti Bog pozva svetim pozivom da propovijedam riječ ovomu narodu, i dade mi mnogo uspjeha, u čemu je radost moja potpuna.",
                "14": "No, ne radujem se jedino uspjehu svojemu, već je radost moja potpunija zbog uspjeha braće moje, koja bijahu gore u zemlji Nefijevoj.",
                "15": "Gle, oni se potrudiše silno, i urodiše mnogim plodom; i kako li će velika biti nagrada njihova!",
                "16": "Evo, kad pomislim na uspjeh te braće svoje, duša je moja ponesena, sve do odvajanja njezina od tijela, naizgled, tako je velika radost moja.",
                "17": "I evo, neka Bog udijeli toj braći mojoj da mogu sjesti u kraljevstvu Božjemu; da, i također svi oni koji su plod truda njihovih da ne izađu više nikada, već da ga mogu hvaliti zauvijek. I neka Bog udijeli da to može biti učinjeno u skladu s riječima mojim, i to onako kako govorah. Amen."
            },
            "30": {
                "1": "Gle, tad se dogodi, nakon što narod Amonov bijaše uspostavljen u zemlji Jeršon, da, i također nakon što Lamanci bijahu istjerani iz zemlje, a mrtve njihove pokopa narod te zemlje —",
                "2": "Evo, mrtvi njihovi ne bijahu prebrojani zbog veličine broja njihova; niti mrtvi Nefijaca bijahu prebrojani — no, dogodi se, nakon što oni pokopaše mrtve svoje, i također nakon danā posta, i tugovanja, i molitve (a to bijaše u šesnaestoj godini vladavine sudaca nad narodom Nefijevim), nastade trajan mir diljem cijele zemlje.",
                "3": "Da, i narod se trudio obdržavati zapovijedi Gospodnje; i oni bijahu strogi u poštivanju uredaba Božjih u skladu sa zakonom Mojsijevim; jer bijahu podučeni obdržavati zakon Mojsijev sve dok ne bude ispunjen.",
                "4": "I tako narod nemaše nikakvih nemira cijele šesnaeste godine vladavine sudaca nad narodom Nefijevim.",
                "5": "I dogodi se da začetkom sedamnaeste godine vladavine sudaca bijaše trajan mir.",
                "6": "No, dogodi se, potkraj sedamnaeste godine dođe čovjek u zemlju zarahemalsku, i on bijaše antikrist, jer poče propovijedati narodu protiv proroštava što ih izrekoše proroci o dolasku Kristovu.",
                "7": "Evo, ne bijaše zakona protiv čovjekova vjerovanja; jer bijaše strogo protivno zapovijedima Božjim da postoji zakon koji bi doveo ljude u neravnopravan položaj.",
                "8": "Jer ovako kaže Pismo: Izaberite danas kome ćete služiti.",
                "9": "Evo, želi li čovjek služiti Bogu, to je povlastica njegova; ili zapravo, vjeruje li on u Boga, povlastica je njegova služiti mu; no, ne vjeruje li u njega, nema zakona da ga kazni.",
                "10": "No, počini li umorstvo, kažnjava se smrću; i pljačka li, također se kažnjava; i krade li, također se kažnjava; i počini li preljub, također se kažnjava; da, za svu ovu opačinu oni bijahu kažnjavani.",
                "11": "Jer postojaše zakon da se ljudima sudi u skladu sa zločinima njihovim. Ipak, ne bijaše zakona protiv čovjekova vjerovanja; zato čovjek bijaše kažnjen jedino za zločine koje bijaše počinio; zato svi ljudi bijahu u ravnopravnu položaju.",
                "12": "I taj antikrist, čije ime bijaše Korihor (a zakon ne mogaše imati moći nad njim), poče propovijedati narodu da neće biti nikakva Krista. I na ovaj način on propovijedaše, govoreći:",
                "13": "O vi, što ste vezani bezumnom i ispraznom nadom, zašto se ujarmljujete takvim bezumnostima? Zašto iščekujete Krista? Jer nijedan čovjek ne može znati ni o čemu što će doći.",
                "14": "Gle, ovo što vi nazivate proroštvima, što kažete da sveti proroci predavahu iz naraštaja u naraštaj, gle, to su bezumne predaje otaca vaših.",
                "15": "Kako znadete da su sigurne? Gle, ne možete znati o onome što ne vidite; zato ne možete znati da će biti neki Krist.",
                "16": "Vi razmišljate unaprijed i govorite kako vidite otpust grijeha svojih. No gle, to je učinak pomračena uma; a taj poremećaj umova vaših dolazi zbog predaja otaca vaših, koje vas navode na vjerovanje u ono što nije tako.",
                "17": "I još im mnogo toga takvoga on kaza, govoreći im kako ne može biti nikakvo pomirenje izvršeno za grijehe ljudske, već da se svaki čovjek snalazi u ovom životu prema tome kako se upravlja kao stvorenje; zato svaki čovjek napreduje u skladu s nadarenošću svojom, te da svaki čovjek pobjeđuje u skladu sa snagom svojom; i što god čovjek učini nije zločin.",
                "18": "I tako im on propovijedaše, namamljujući srca mnogih, navodeći ih da uzdižu glave svoje u opačini svojoj, da, namamljujući mnoge žene, a također i muškarce, da počinjaju bludništva — govoreći im kako je, kad je čovjek mrtav, to kraj njegov.",
                "19": "Evo, taj čovjek prijeđe također u zemlju Jeršon propovijedati ovo među narodom Amonovim, koji jednom bijaše narod Lamanaca.",
                "20": "No gle, oni bijahu mudriji od mnogih Nefijaca; jer ga uhvatiše i svezaše, te ga dovedoše pred Amona, koji bijaše veliki svećenik nad tim narodom.",
                "21": "I dogodi se, on naredi da bude izveden iz zemlje. I on prijeđe u zemlju Gideon i poče propovijedati njima također; i ovdje ne imaše mnogo uspjeha, jer bijaše uhvaćen, i svezan, i doveden pred velikoga svećenika, i također pred vrhovnoga suca nad tom zemljom.",
                "22": "I dogodi se da mu veliki svećenik reče: Zašto ideš naokolo izopačujući putove Gospodnje? Zašto podučavaš ovaj narod da neće biti nikakva Krista, kako bi prekinuo radovanja njegova? Zašto govoriš protiv svih proroštava svetih proroka?",
                "23": "Evo, ime velikog svećenika bijaše Gidona. I Korihor mu reče: Zato što ne podučavam bezumne predaje otaca vaših, i zato što ne podučavam ovaj narod da se vezuje pod bezumnim uredbama i činovima koje propisaše drevni svećenici, kako bi prisvojili moć i vlast nad njima, kako bi ih zadržali u neznanju, da oni ne bi uzdizali glave svoje, već da bi bili poniženi u skladu s riječima tvojim.",
                "24": "Kažete da je ovaj narod slobodan narod. Gle, ja kažem da su oni u ropstvu. Kažete da su ona drevna proroštva istinita. Gle, ja kažem da ne znate da su istinita.",
                "25": "Kažete da je ovaj narod kriv i pao narod, zbog prijestupa roditelja. Gle, ja kažem da dijete nije krivo zbog roditelja svojih.",
                "26": "I vi također kažete da će Krist doći. No gle, ja kažem da ne znate da će biti neki Krist. I kažete također da će on biti pogubljen za grijehe svijeta —",
                "27": "I tako zavodite ovaj narod da slijedi bezumne predaje otaca vaših, i u skladu s vlastitim željama vašim; i držite ih u podložnosti, kao da su u ropstvu, da biste se pretrpali naporima ruku njihovih, da se oni ne bi usudili uzdignuti pogled s odvažnošću, i da se ne bi usudili uživati svoja prava i povlastice.",
                "28": "Da, ne usuđuju se poslužiti onim što je njihovo, da ne bi uvrijedili svećenike svoje, koji ih podjarmljuju u skladu sa željama svojim, i navedoše ih da povjeruju, pomoću predaja svojih, i snova svojih, i hirova svojih, i viđenja svojih, i tobožnjih otajstava svojih, kako će, ne budu li činili u skladu s riječima njihovim, uvrijediti neko nepoznato biće, za koje kažu da je Bog — biće koje nikad nitko ne vidje niti upozna, koje nikad ne bijaše niti će ikad biti.",
                "29": "Evo, kad veliki svećenik i vrhovni sudac vidješe tvrdoću srca njegova, da, kad vidješe da on govori pogrdno čak i protiv Boga, ne htjedoše dati ikakva odgovora na riječi njegove; već narediše da bude svezan; i predadoše ga u ruke časnicima, i poslaše ga u zemlju zarahemalsku, da bude izveden pred Almu i vrhovnoga suca koji bijaše upravitelj nad cijelom zemljom.",
                "30": "I dogodi se, nakon što bijaše izveden pred Almu i vrhovnoga suca, on nastavi na isti način kao što je činio u zemlji Gideon; da, on nastavi huliti.",
                "31": "I uzdignu se velikim bujnim riječima pred Almom, i govoraše pogrdno protiv svećenika i učitelja, optužujući ih da zavode narod da slijedi besmislene predaje otaca svojih, kako bi se pretrpavali naporima naroda.",
                "32": "Tad mu Alma reče: Ti znadeš da se mi ne pretrpavamo naporima ovoga naroda; jer gle, ja se trudih još od začetka vladavine sudaca sve do sada vlastitim rukama svojim za uzdržavanje svoje, unatoč mnogim putovanjima mojim diljem zemlje kako bih navješćivao riječ Božju narodu svojemu.",
                "33": "I unatoč mnogim djelima koja izvrših u crkvi, nikada ne primih čak ni jedan senin za trud svoj, kao i nijedan od braće moje, osim na sudačkoj stolici; a tada primismo samo u skladu sa zakonom za utrošeno vrijeme.",
                "34": "I evo, ako ne primamo ništa za rad svoj u crkvi, što nam koristi raditi u crkvi, osim da navješćujemo istinu, kako bismo se mogli radovati zbog radosti braće naše?",
                "35": "Onda zašto govoriš da propovijedamo ovome narodu radi stjecanja dobitka, kad sam znadeš da ne primamo nikakva dobitka? I sad, vjeruješ li da obmanjujemo ovaj narod, što uzrokuje toliku radost u srcima njihovim?",
                "36": "A Korihor mu odgovori: Da.",
                "37": "I tad mu Alma reče: Vjeruješ li da postoji Bog?",
                "38": "A on odgovori: Ne.",
                "39": "Tad mu Alma reče: Hoćeš li nijekati ponovno da postoji Bog, a i nijekati Krista? Jer gle, kažem ti, ja znadem da postoji Bog, i također da će Krist doći.",
                "40": "A sad, kakve dokaze imaš ti da nema Boga, ili da Krist neće doći? Kažem ti, nemaš nikakve doli jedino riječ svoju.",
                "41": "No gle, ja imam sve kao svjedočanstvo da je ovo istinito, i ti također imaš sve to kao svjedočanstvo tebi da je ovo istinito; i hoćeš li zanijekati to? Vjeruješ li da je ovo istinito?",
                "42": "Gle, znadem da vjeruješ, no opsjednut si lažljivim duhom, i odbacio si Duha Božjega te on nema mjesta u tebi; no, đavao ima moć nad tobom, i on te nosi unaokolo, izvodeći spletke kako bi uništio djecu Božju.",
                "43": "I tad Korihor reče Almi: Pokažeš li mi znak, kako bih se uvjerio da postoji Bog, da, pokaži mi da on ima moć, i tad ću se uvjeriti u istinitost riječi tvojih.",
                "44": "No, Alma mu reče: Već si imao dovoljno znakova; hoćeš li kušati Boga svojega? Hoćeš li reći: Pokaži mi znak, kad imaš svjedočanstvo sve ove braće svoje, a i svih svetih proroka? Pisma su izložena pred tobom, da, i sve odaje da postoji Bog; da, čak i zemlja i sve što je na licu njezinomu, da, i kretanje njezino, da, a i svi planeti koji se kreću svojim uobičajenim putem svjedoče da postoji Vrhovni Stvoritelj.",
                "45": "A ipak, ideš li naokolo zavodeći srca ovoga naroda, svjedočeći im da nema Boga? I ipak, hoćeš li nijekati protiv svih tih svjedoka? I on reče: Da, nijekat ću, osim ako mi ne pokažeš znak.",
                "46": "I tad se dogodi da mu Alma reče: Gle, žalostan sam zbog tvrdoće srca tvojega, da, što se još uvijek opireš duhu istine, tako da bi duša tvoja bila uništena.",
                "47": "No gle, bolje je da tvoja duša bude izgubljena, negoli da budeš sredstvo dovođenja mnogih duša do uništenja laganjem svojim i laskavim riječima svojim; zato, budeš li nijekao ponovno, gle, Bog će te udariti te ćeš zanijemiti, i nikada više nećeš otvoriti usta svoja, i nećeš više obmanjivati ovaj narod.",
                "48": "Tad mu Korihor reče: Ne niječem postojanje Božje, no ne vjerujem da postoji Bog; i kažem također da ti ne znaš da postoji Bog; i osim ako mi ne pokažeš znak, neću vjerovati.",
                "49": "Tad mu Alma reče: Ovo ću ti dati za znak, bit ćeš udaren nijemošću u skladu s riječima mojim; i kažem da ćeš, u ime Božje, biti udaren nijemošću te više nikad nećeš prozboriti.",
                "50": "Evo, kad Alma izreče ove riječi, Korihor bijaše udaren nijemošću, te više ne mogaše prozboriti, u skladu s riječima Alminim.",
                "51": "I tad, kad vrhovni sudac vidje to, on ispruži ruku svoju te napisa Korihoru, govoreći: Jesi li se uvjerio u moć Božju? Na kome si želio da Alma pokaže svoj znak? Jesi li želio da on muči druge, kako bi ti pokazao znak? Gle, on ti pokaza znak; i sad, hoćeš li još osporavati?",
                "52": "I Korihor ispruži ruku svoju i napisa, govoreći: Znadem da sam nijem, jer ne mogu govoriti; i znadem da ništa doli moći Božje ne mogaše to svaliti na me; da, i oduvijek znadoh da postoji Bog.",
                "53": "No gle, đavao me obmanu; jer mi se ukaza u obličju anđela i reče mi: Pođi i vrati natrag ovaj narod, jer oni svi zastraniše za nepoznatim Bogom. I on mi reče: Nema Boga; da, i nauči me što trebam govoriti. I ja podučavah riječi njegove; i podučavah ih jer bijahu ugodne tjelesnome umu; i podučavah ih sve dok ne ostvarih mnogo uspjeha, toliko da doista povjerovah da su istinite; i iz tog se razloga opirah istini, sve dok ne navukoh ovu veliku kletvu na se.",
                "54": "Evo, nakon što izreče to, on usrdno zamoli da se Alma pomoli Bogu, kako bi kletva mogla biti skinuta s njega.",
                "55": "No, Alma mu reče: Kad bi ova kletva bila skinuta s tebe, ti bi ponovno zavodio srca ovoga naroda; zato, bit će ti onako kako Gospod htjedne.",
                "56": "I dogodi se da kletva ne bijaše skinuta s Korihora; već on bijaše odbačen, i iđaše naokolo od kuće do kuće proseći hranu svoju.",
                "57": "Tad priča o onomu što se bijaše dogodilo Korihoru bijaše odmah razglašena diljem cijele zemlje; da, vrhovni sudac posla proglas svim ljudima u zemlji, navješćujući onima koji bijahu povjerovali u riječi Korihorove da se moraju brzo pokajati, kako isti sudovi ne bi došli na njih.",
                "58": "I dogodi se da se svi oni uvjeriše u opačinu Korihorovu; zato se svi obratiše ponovno Gospodu; i to dokrajči bezakonje po uzoru na Korihora. A Korihor obilažaše od kuće do kuće proseći hranu za uzdržavanje svoje.",
                "59": "I dogodi se, dok se on kretaše među narodom, da, među narodom koji se bijaše odijelio od Nefijaca i prozvao se Zoramcima, jer ih predvođaše čovjek čije ime bijaše Zoram — i dok se on kretaše među njima, gle, naletiše na njega i izgaziše ga, sve dok ne bijaše mrtav.",
                "60": "I tako vidimo svršetak onoga koji izopači putove Gospodnje; i tako vidimo da đavao neće podržati djecu svoju u posljednji dan, već ih brzo odvlači dolje u pakao."
            },
            "31": {
                "1": "Evo, dogodi se nakon kraja Korihorova, pošto Alma primi vijesti da Zoramci izopačuju putove Gospodnje, te da Zoram, koji bijaše vođa njihov, navodi srca ljudi da se klanjaju nijemim kumirima, srce ga njegovo ponovno poče boljeti zbog bezakonja naroda.",
                "2": "Jer bijaše razlogom velike žalosti za Almu saznati o bezakonju među narodom njegovim; zato srce njegovo bijaše silno žalosno zbog odvajanja Zoramaca od Nefijaca.",
                "3": "Evo, Zoramci se bijahu sabrali u zemlji koju nazvaše Antionum, koja bijaše istočno od zemlje zarahemalske, koja se prostiraše gotovo granično uz morsku obalu, koja bijaše južno od zemlje Jeršon, koja je također graničila s južnom divljinom, a ta divljina bijaše puna Lamanaca.",
                "4": "Evo, Nefijci se veoma bojahu da Zoramci ne uđu u vezu s Lamancima, i da bi to bilo uzrokom velikog gubitka na strani Nefijaca.",
                "5": "I evo, pošto propovijedanje riječi imaše veliku sposobnost navesti narod da čini ono što je pravično — da, ono imaše moćniji učinak na umove ljudi negoli mač, ili bilo što drugo što im se bijaše dogodilo — zato Alma pomisli kako je potrebno da iskušaju snagu riječi Božje.",
                "6": "Zato on povede Amona, i Arona, i Omnera; a Himnija ostavi u crkvi u Zarahemli; no, prvu trojicu on povede sa sobom, a također i Amuleka i Zezroma koji bijahu u Meleku; i on također povede dvojicu od sinova svojih.",
                "7": "Evo, najstarijega od sinova svojih ne povede sa sobom, a ime njegovo bijaše Helaman; no, imena onih koje povede sa sobom bijahu Šiblon i Korijanton; i ovo su imena onih koji pođoše s njime među Zoramce propovijedati im riječ.",
                "8": "Evo, Zoramci bijahu odmetnici od Nefijaca; dakle, riječ Božja bijaše im se propovijedala.",
                "9": "No, oni upadoše u velike zablude, jer se ne htjedoše truditi obdržavati zapovijedi Božje, niti propise njegove prema zakonu Mojsijevu.",
                "10": "Niti htjedoše poštivati obrede crkve, da ustraju u molitvi i prošnji Bogu svakodnevno, kako ne bi upali u napast.",
                "11": "Da, ukratko, oni izopačiše putove Gospodnje u veoma mnogim prilikama; zato, iz tog razloga Alma i braća njegova pođoše u zemlju propovijedati im riječ.",
                "12": "Evo, kad oni stigoše u zemlju, gle, na zapanjenost svoju otkriše da Zoramci bijahu sagradili sinagoge, i da se skupljahu jedan dan u tjednu, a taj dan nazivahu dan Gospodnji; i klanjahu se na način koji Alma i braća njegova nikad ne vidješe;",
                "13": "Jer oni odrediše da mjesto bude izgrađeno posred sinagoge njihove, mjesto za stajanje, koje bijaše visoko povrh glava; a vrh njegov primio bi samo jednu osobu.",
                "14": "Zato, tko bi se god želio klanjati, morao bi istupiti i stati na vrh njegov, te ispružiti ruke svoje prema nebu i zavapiti jakim glasom, govoreći:",
                "15": "Sveti, sveti Bože; vjerujemo da si Bog, i vjerujemo da si svet, i da si bio duh, i da jesi duh, i da ćeš biti duh zauvijek.",
                "16": "Sveti Bože, vjerujemo da nas ti odvoji od braće naše; i ne vjerujemo u predaju braće naše, što im bijaše predana djetinjarijama otaca njihovih; već vjerujemo da si nas odabrao da budemo sveta djeca tvoja; i također, ti nam otkri da neće biti Krista.",
                "17": "No, ti si isti jučer, danas i zauvijek; i ti nas odabra da budemo spašeni, dok su svi oko nas odabrani da budu bačeni gnjevom tvojim dolje u pakao; za koju ti svetost, o Bože, zahvaljujemo; i također ti zahvaljujemo što si nas odabrao da ne budemo zavedeni da slijedimo bezumne predaje braće naše, što ih vežu uz vjerovanje u Krista, što navodi srca njihova da lutaju daleko od tebe, Boga našega.",
                "18": "I ponovno ti zahvaljujemo, o Bože, što smo izabran i svet narod. Amen.",
                "19": "Tad se dogodi, nakon što Alma i braća njegova, te sinovi njegovi bijahu čuli ove molitve, zapanjiše se vrhu svake mjere.",
                "20": "Jer gle, svaki čovjek istupi i prinese ove iste molitve.",
                "21": "Evo, to mjesto oni nazvaše Rameumptom, što znači, kad se prevede, sveto stajalište.",
                "22": "Evo, s tog stajališta oni prinašahu, svaki čovjek, posve istu molitvu Bogu, zahvaljujući Bogu svojemu što ih on izabra, i što ih ne zavede da slijede predaje braće njihove, i što srca njihova ne bijahu namamljena da vjeruju u ono što će doći, o čemu oni ne znahu ništa.",
                "23": "Evo, nakon što sav narod prinese zahvale na taj način, oni se vratiše domovima svojim, nikada ne govoreći o Bogu svojemu ponovno, sve dok se ne skupiše ponovno kod svetog stajališta, kako bi prinijeli zahvale na svoj način.",
                "24": "Evo, kad Alma vidje to, srce se njegovo rastuži; jer on vidje da su oni opak i pokvaren narod; da, on vidje da im se srca priklanjaju zlatu, i srebru, i svakovrsnim vrijednim dobrima.",
                "25": "Da, i on također vidje kako su srca njihova uznesena sve do velika hvastanja, u oholosti njihovoj.",
                "26": "I on uzdignu glas svoj do neba, te zavapi, govoreći: O koliko ćeš dugo, o Gospode, dopuštati da sluge tvoji prebivaju ovdje dolje u tijelu, da promatraju tako grubu opačinu među djecom ljudskom?",
                "27": "Gle, o Bože, oni vape k tebi, a ipak su srca njihova zaokupljena ohološću. Gle, o Bože, oni vape k tebi ustima svojim, dok su naduti, sve do golemosti, ispraznostima svjetskim.",
                "28": "Pogledaj, o Bože moj, skupocjenu odjeću njihovu, i prstenčiće njihove, i narukvice njihove, i zlatne ukrase njihove, i sve dragocjenosti njihove kojima su ukrašeni; i gle, srca se njihova priklanjaju njima, a ipak vape k tebi i kažu — Zahvaljujemo ti, o Bože, jer smo izabran narod pred tobom, dok će drugi propasti.",
                "29": "Da, i kažu kako si im otkrio da neće biti Krista.",
                "30": "O Gospode Bože, koliko ćeš dugo dopuštati da tolika opačina i nevjernost budu među ovim narodom? O Gospode, hoćeš li mi dati snage da mogu podnijeti slabosti svoje. Jer slab sam, a tolika opačina među ovim narodom zadaje bol duši mojoj.",
                "31": "O Gospode, srce je moje silno žalosno; hoćeš li utješiti dušu moju u Kristu. O Gospode, hoćeš li mi udijeliti da mogu imati snage, da mogu trpjeti sa strpljivošću ove nevolje koje će doći na me, zbog bezakonja ovoga naroda.",
                "32": "O Gospode, hoćeš li utješiti dušu moju i dati mi uspjeha, i također suradnicima mojim koji su sa mnom — da, Amonu, i Aronu, i Omneru, i također Amuleku i Zezromu, i također dvama sinovima mojim — da, i sve njih hoćeš li utješiti, o Gospode. Da, hoćeš li utješiti duše njihove u Kristu.",
                "33": "Hoćeš li im udijeliti da mogu imati snage, da mogu podnijeti nevolje svoje koje će doći na njih zbog bezakonjā ovoga naroda.",
                "34": "O Gospode, hoćeš li nam udijeliti da možemo imati uspjeha privodeći ih ponovno k tebi u Kristu.",
                "35": "Gle, o Gospode, duše su njihove dragocjene, a mnogi su od njih braća naša; zato podaj nam, o Gospode, moć i mudrost da možemo dovesti ove, braću svoju, ponovno k tebi.",
                "36": "Tad se dogodi, kad Alma izreče te riječi, on položi ruke svoje na sve one što bijahu s njime. I gle, kako on položi ruke svoje na njih, oni se ispuniše Svetim Duhom.",
                "37": "I nakon toga oni se odijeliše jedan od drugoga, ne pomišljajući na sebe, što će jesti, ili što će piti, ili što će odjenuti.",
                "38": "I Gospod providje za njih da ne gladuju, niti da žeđaju; da, i također im dade snage da ne trpe nikakve nevolje, osim da to bude progutano u radosti Kristovoj. Evo, ovo bijaše u skladu s molitvom Alminom; i to zato što se on molio u vjeri."
            },
            "32": {
                "1": "I dogodi se da oni krenuše i počeše propovijedati riječ Božju narodu, ulazeći u sinagoge njihove i u kuće njihove; da, i štoviše, oni propovijedahu riječ na ulicama njihovim.",
                "2": "I dogodi se, nakon mnogo truda među njima, oni počeše imati uspjeha među siromašnim slojem ljudi; jer gle, oni bijahu izbačeni iz sinagoga zbog grubosti odjeće svoje —",
                "3": "Zato im ne bijaše dopušteno ulaziti u sinagoge njihove da se klanjaju Bogu, jer ih smatrahu prljavštinom; dakle, oni bijahu siromašni; da, braća ih njihova smatrahu troskom; dakle, bijahu siromašni gledom na ono što je od svijeta, i također bijahu siromašni u srcu.",
                "4": "Evo, dok Alma podučavaše i govoraše narodu na brijegu Onidi, dođe veliko mnoštvo k njemu, što bijahu oni o kojima govorasmo, što bijahu siromašni u srcu, zbog siromaštva svojega gledom na ono što je od svijeta.",
                "5": "I oni dođoše Almi; a onaj koji bijaše najistaknutiji među njima reče mu: Gle, što da čine ova braća moja, jer su prezreni od svih ljudi zbog siromaštva svojega, da, a naročito od svećenika naših; jer oni nas izbaciše iz sinagoga naših za koje radismo obilno da ih izgradimo vlastitim rukama svojim; i oni nas izbaciše zbog velikog siromaštva našega, i nemamo nikakva mjesta da se klanjamo Bogu svojemu; i gle, što da činimo?",
                "6": "I evo, kad Alma ču to, okrenu se, licem svojim izravno prema njemu, i gledaše s velikom radošću; jer opazi da ih nevolje njihove istinski poniziše, te da su pripravni čuti riječ.",
                "7": "Zato on ne reče ništa više ostalom mnoštvu, već ispruži ruku svoju i povika onima koje gledaše, koji bijahu istinski raskajani, i reče im:",
                "8": "Vidim da ste ponizni u srcu; a ako je tako, blagoslovljeni ste vi.",
                "9": "Gle, brat tvoj reče: Što da činimo? — jer smo izbačeni iz sinagoga naših, te se ne možemo klanjati Bogu našemu.",
                "10": "Gle, kažem vam, držite li da se ne možete klanjati Bogu doli jedino u sinagogama svojim?",
                "11": "I povrh toga pitao bih, držite li da ne smijete štovati Boga doli samo jednom u tjednu?",
                "12": "Kažem vam, dobro je što ste izbačeni iz sinagoga vaših, da biste mogli biti ponizni i da biste mogli naučiti mudrost; jer je nužno da naučite mudrost; jer ste, zato što ste izbačeni, zato što ste prezreni od braće svoje zbog velikog siromaštva vašega, privedeni k skromnosti srca; jer ste neizbježno navedeni da budete ponizni.",
                "13": "A sad, zato što ste prisiljeni biti ponizni blagoslovljeni ste vi; jer čovjek ponekad, ako je prisiljen biti ponizan, traži pokajanje; a sad zasigurno, tko se god pokaje naći će milosrđe; a onaj tko nađe milosrđe i ustraje do svršetka, taj će biti spašen.",
                "14": "I sad, kako vam rekoh da bijaste blagoslovljeni zato što bijaste prisiljeni biti ponizni, ne držite li da su još većma blagoslovljeni oni koji se istinski ponize zbog riječi?",
                "15": "Da, onaj koji se istinski ponizi, i pokaje se za grijehe svoje, i ustraje do svršetka, taj će biti blagoslovljen — da, mnogo više blagoslovljen nego oni koji su prisiljeni biti ponizni zbog velikog siromaštva svojega.",
                "16": "Zato, blagoslovljeni su oni koji se ponize, a nisu prisiljeni biti ponizni; ili zapravo, drugim riječima, blagoslovljen je onaj koji povjeruje u riječ Božju, i krsti se bez tvrdoglavosti srca, da, bez da je priveden k spoznaji riječi, ili čak prisiljen spoznati, prije nego što će povjerovati.",
                "17": "Da, ima ih mnogo što govore: Ako nam pokažeš znak s neba, tad ćemo znati zasigurno; tad ćemo povjerovati.",
                "18": "Sad pitam, je li to vjera? Gle, kažem vam: Ne; jer ako čovjek znade nešto, nema razloga vjerovati, jer to znade.",
                "19": "I sad, koliko li je većma proklet onaj tko poznaje volju Božju, a ne čini je, nego onaj koji samo vjeruje, ili samo ima razloga vjerovati, i upada u prijestup?",
                "20": "Evo, o ovome morate suditi. Gle, kažem vam da je s jedne strane kao što je s druge; i bit će svakom čovjeku prema djelu njegovu.",
                "21": "A sad, kao što rekoh o vjeri — vjera je ne imati savršenu spoznaju o nečemu; zato, ako imaš vjeru, nadaš se onomu što se ne vidi, što je istinito.",
                "22": "I sad gle, kažem vam, i htio bih da se sjetite kako je Bog milosrdan svima koji povjeruju u ime njegovo; zato on želi, prije svega, da povjerujete, da, i to u riječ njegovu.",
                "23": "I evo, on udjeljuje riječ svoju muškarcima po anđelima, da, ne samo muškarcima već i ženama. Evo, to nije sve; malenoj su djeci riječi dane mnogo puta, koje postiđuju mudre i učene.",
                "24": "A sad, ljubljena braćo moja, kako vi zaželjeste doznati od mene što da činite zato što ste izmučeni i izbačeni — evo, ne želim da držite kako vam mislim suditi, osim prema onomu što je istinito —",
                "25": "Jer ne mislim da vi, svi vi bijaste prisiljeni poniziti se; jer uistinu vjerujem da ima nekih među vama koji bi se ponizili bez obzira u kakvim prilikama oni bili.",
                "26": "Evo, kako rekoh o vjeri — da ona nije savršena spoznaja — isto je tako s riječima mojim. Ne možete znati o sigurnosti njihovoj na početku, sve do savršenstva, kao što ni vjera nije savršena spoznaja.",
                "27": "No gle, probudite li se i razbudite li sposobnosti svoje, i to za pokus gledom na riječi moje, i oživotvorite dijelak vjere, da, čak i ne možete li više nego zaželjeti vjerovati, nek ta želja djeluje u vama, sve dok ne povjerujete na način da možete dati mjesta dijelu riječi mojih.",
                "28": "Evo, usporedit ćemo riječ sa sjemenom. Evo, dadete li mjesta da sjeme može biti posijano u srce vaše, gle, bude li to pravo sjeme, to jest dobro sjeme, ne izbacite li ga nevjerom svojom tako da se oduprete Duhu Gospodnjemu, gle, ono će početi bubriti u grudima vašim; a kad osjetite te pokrete bubrenja, počet ćete govoriti u sebi — Mora svakako biti da je ovo dobro sjeme, to jest da je riječ dobra, jer ona počinje uvećavati dušu moju; da, počinje prosvjetljavati razumijevanje moje, da, počinje mi biti slasna.",
                "29": "Evo gle, neće li to povećati vjeru vašu? Kažem vam: Da; ipak, ona nije izrasla u savršenu spoznaju.",
                "30": "No gle, kako sjeme bubri, i klija, i počinje rasti, tad morate svakako reći da je sjeme dobro; jer gle, ono bubri, i klija, i počinje rasti. I evo gle, neće li to ojačati vjeru vašu? Da, to će ojačati vjeru vašu; jer ćete reći: Znadem da je ovo dobro sjeme; jer gle, ono klija i počinje rasti.",
                "31": "I sad gle, jeste li sigurni da je ovo dobro sjeme? Kažem vam: Da; jer svako sjeme rađa na sliku svoju.",
                "32": "Zato, ako sjeme raste, dobro je, no ne raste li, gle, nije dobro, zato se odbacuje.",
                "33": "A sad gle, zato što iskušaste pokus, i posijaste sjeme, i ono bubri i klija, te počinje rasti, morate svakako znati da je sjeme dobro.",
                "34": "I sad gle, je li spoznaja vaša savršena? Da, spoznaja je vaša savršena u tomu, a vjera je vaša uspavana; i to zato što znadete, jer znadete da riječ proširi duše vaše, i također znadete da ona proklija, da razumijevanje vaše počinje biti prosvijetljeno, i um se vaš počinje širiti.",
                "35": "O, dakle, nije li to stvarno? Kažem vam: Da, jer je svjetlo; i što je god svjetlo, dobro je, zato što je razlučivo, zato morate znati da je dobro; a sad gle, nakon što okusiste ovo svjetlo, je li spoznaja vaša savršena?",
                "36": "Gle, kažem vam: Ne; niti smijete odložiti vjeru svoju, jer vi samo oživotvoriste vjeru svoju tako da posijaste sjeme, da biste mogli iskušati pokus kako biste saznali je li sjeme dobro.",
                "37": "I gle, kako stablo počinje rasti, reći ćete: Njegujmo ga s velikom brižnošću, da može uhvatiti korijen, da može izrasti i uroditi plodom za nas. I evo gle, budete li ga njegovali s mnogo brižnosti uhvatit će korijen, i izrasti, i uroditi plodom.",
                "38": "No, zanemarite li stablo i ne brinete se o njegovanju njegovu, gle, ono neće uhvatiti nikakav korijen; i kad vrelina sunca dođe i spali ga, zato što nema korijena ono vene, a vi ga čupate i izbacujete van.",
                "39": "Evo, to nije zato što sjeme ne bijaše dobro, niti je to zato što plod njegov ne bi bio poželjan; već je to zato što je tlo vaše neplodno, a vi nećete njegovati stablo, zato ne možete imati plod njegov.",
                "40": "I tako, ako ne želite njegovati riječ, iščekujući s okom vjere plod njezin, nećete nikada moći ubirati ploda sa stabla života.",
                "41": "No, budete li njegovali riječ, da, njegovali stablo dok počinje rasti, vjerom svojom i s velikom marljivošću, i sa strpljivošću, iščekujući plod njegov, ono će uhvatiti korijen; i gle, to će biti stablo što uzrasta u vječni život.",
                "42": "A zbog marljivosti svoje, i vjere svoje, i strpljivosti svoje u njegovanju riječi, da bi ona mogla uhvatiti korijen u vama, gle, uskoro ćete ubirati plod njezin, koji je najdragocjeniji, koji je slađi od svega što je slatko, i koji je bjelji od svega što je bijelo, da, i čistiji od svega što je čisto; i gostit ćete se ovim plodom sve dok ne budete siti, tako da ne gladujete, niti ćete žeđati.",
                "43": "Tada, braćo moja, žet ćete nagrade za vjeru svoju, i marljivost svoju, i strpljivost, i dugotrpnost, čekajući da vam stablo urodi plodom."
            },
            "33": {
                "1": "Evo, nakon što Alma bijaše izgovorio ove riječi, oni poslaše k njemu želeći saznati trebaju li vjerovati u jednoga Boga, da bi mogli steći ovaj plod o kojemu on bijaše govorio, ili kako trebaju zasijati sjeme, to jest riječ o kojoj bijaše govorio, za koju reče da mora biti posijana u srcima njihovim; ili na koji način trebaju započeti živjeti vjeru svoju.",
                "2": "I Alma im reče: Gle, rekoste da ne mogaste štovati Boga svojega zato što ste izbačeni iz sinagoga svojih. No gle, kažem vam, držite li da ne možete štovati Boga, ozbiljno griješite, i trebate istraživati Pisma; držite li da su vas ona podučila tome, ne razumijete ih.",
                "3": "Sjećate li se kako čitaste što Zenos, prorok iz davnine, reče o molitvi, to jest štovanju?",
                "4": "On, naime, reče: Milosrdan si, o Bože, jer ti usliša molitvu moju čak i kad bijah u divljini; da, ti bijaše milosrdan kad se moljah o onima koji bijahu neprijatelji moji, i ti ih okrenu k meni.",
                "5": "Da, o Bože, i ti bijaše milosrdan prema meni kad sam vapio k tebi na njivi svojoj; kad sam vapio k tebi u molitvi svojoj, i ti me usliša.",
                "6": "I opet, o Bože, kad se uputih kući svojoj, ti me usliša u molitvi mojoj.",
                "7": "I kad se uputih u sobicu svoju, o Gospode, i pomolih se tebi, ti me usliša.",
                "8": "Da, milosrdan si prema djeci svojoj kada vape k tebi, da bi ih čuo ti, a ne ljudi, i uslišat ćeš ih.",
                "9": "Da, o Bože, bio si milosrdan prema meni, i čuo si vapaje moje usred zborova svojih.",
                "10": "Da, i također si me čuo kad bijah izbačen i kad me prezreše neprijatelji moji; da, uslišao si vapaje moje i rasrdio se na neprijatelje moje, i pohodio si ih u srdžbi svojoj brzim uništenjem.",
                "11": "I čuo si me zbog nevolja mojih i iskrenosti moje; i zbog Sina svojega bio si tako milosrdan prema meni, zato ću vapiti k tebi u svim nevoljama svojim, jer u tebi je radost moja; jer ti odvrati sudove svoje od mene, zbog Sina svojega.",
                "12": "I tad im Alma reče: Vjerujete li tim Pismima koja napisaše oni iz davnine?",
                "13": "Gle, ako vjerujete, morate vjerovati što Zenos reče; jer gle, on reče: Ti odvrati sudove svoje zbog Sina svojega.",
                "14": "Sad gle, braćo moja, zapitao bih jeste li čitali Pisma? Ako jeste, kako možete ne vjerovati u Sina Božjega?",
                "15": "Jer nije zapisano da Zenos jedini govoraše o tomu, već i Zenok također govoraše o tomu —",
                "16": "Jer gle, on reče: Srdit si, o Gospode, na ovaj narod, jer ne žele razumjeti milosrđa tvoja koja ti udijeli njima zbog Sina svojega.",
                "17": "I evo, braćo moja, vidite da drugi prorok iz davnine svjedočaše o Sinu Božjemu, i zato što narod ne htjede razumjeti riječi njegove, oni ga kamenovaše do smrti.",
                "18": "No gle, to nije sve; ovi nisu jedini koji govorahu o Sinu Božjemu.",
                "19": "Gle, o njemu govoraše Mojsije; da, i gle, prauzor bijaše podignut u divljini, da bi svatko tko bi pogledao u nj mogao živjeti. I mnogi pogledaše i preživješe.",
                "20": "No, malo ih shvati značenje toga, i to zbog tvrdoće srdaca svojih. No, bijaše ih mnogo koji bijahu toliko otvrdnuli da ne htjedoše pogledati, zato izginuše. Evo, razlog što ne htjedoše pogledati jest zato što ne vjerovahu da će ih to iscijeliti.",
                "21": "O braćo moja, kad biste mogli biti iscijeljeni samo svrnuvši pogled svoj da možete biti iscijeljeni, zar ne biste pogledali brzo, ili biste li radije otvrdnuli srca svoja u nevjeri, i bili lijeni, te ne biste svrnuli pogled svoj tako da poginete?",
                "22": "Ako je tako, jao će doći na vas; no ako nije tako, tad svrnite pogled svoj i počnite vjerovati u Sina Božjega, da će on doći otkupiti narod svoj, i da će trpjeti i umrijeti kako bi pomirio za grijehe njihove; i da će ustati ponovno od mrtvih, što će ostvariti uskrsnuće, te će svi ljudi stati pred njega da im bude suđeno u posljednji i sudnji dan prema djelima njihovim.",
                "23": "I sad, braćo moja, želim da posijete ovu riječ u srca svoja, i dok ona počinje bubriti, isto je tako njegujte vjerom svojom. I gle, ona će postati stablo što uzrasta u vama u vječni život. I tad nek vam Bog udijeli da bremena vaša mogu biti laka kroz radost Sina njegova. I doista, sve to možete učiniti ako želite. Amen."
            },
            "34": {
                "1": "I tad se dogodi, nakon što im Alma bijaše izgovorio ove riječi, on sjedne na zemlju, i Amulek ustade i poče ih podučavati, govoreći:",
                "2": "Braćo moja, mislim da je nemoguće da budete u neznanju o onome što bijaše rečeno o dolasku Kristovu, za koga podučavamo da je Sin Božji; da, znadem da bijaste o tome podučeni obilato prije odmetanja vašega od nas.",
                "3": "I pošto zatražiste od ljubljenoga brata mojega da vam otkrije što trebate činiti zbog nevolja vaših; i on vam govoraše ponešto kako bi pripravio umove vaše; da, i on vas usrdno potaknu na vjeru i strpljivost —",
                "4": "Da, štoviše, na to da imate toliko vjere kako biste barem posijali riječ u srca svoja, da biste mogli iskušati pokus o dobroti njezinoj.",
                "5": "I mi vidjesmo da je veliko pitanje koje je u umovima vašim je li riječ u Sinu Božjemu, ili neće biti nikakva Krista.",
                "6": "I vi također vidjeste kako vam brat moj dokaza, u mnogim prilikama, da riječ jest u Kristu na spasenje.",
                "7": "Moj se brat pozva na riječi Zenosove, da otkupljenje dolazi po Sinu Božjemu, a također i na riječi Zenokove; i također se on pozva na Mojsija, da dokaže kako je ovo istinito.",
                "8": "I sad gle, posvjedočit ću vam sam da je ovo istinito. Gle, kažem vam kako uistinu znadem da će Krist doći među djecu ljudsku, kako bi uzeo na sebe prijestupe naroda svojega, te da će pomiriti za grijehe svijeta; jer Gospod Bog reče to.",
                "9": "Jer potrebno je da pomirenje bude izvršeno; jer prema velikom naumu Vječnoga Boga mora biti pomirenje izvršeno, inače bi sav ljudski rod morao neizbježno propasti; da, svi su otvrdnuli; da, svi su pali i izgubljeni su, i moraju propasti osim ako ne bude pomirenja koje je potrebno da bude izvršeno.",
                "10": "Jer potrebno je da bude velika i posljednja žrtva; da, ne žrtva čovjeka, niti životinje, niti bilo kakve ptice; naime, to neće biti čovjekova žrtva; već mora biti beskonačna i vječna žrtva.",
                "11": "Evo, nema nijednoga čovjeka koji može žrtvovati vlastitu krv svoju koja će pomiriti za grijehe drugoga. Evo, počini li netko umorstvo, gle, hoće li zakon naš, koji je pravedan, uzeti život brata njegova? Kažem vam: Ne.",
                "12": "Već zakon traži život onoga koji počini umorstvo; zato ne može biti ničega što je manje od beskonačnog pomirenja što će biti dostatno za grijehe svijeta.",
                "13": "Zato je potrebno da bude velika i posljednja žrtva, i tad će biti, ili je potrebno da bude, kraj prolijevanju krvi; tad će zakon Mojsijev biti ispunjen; da, sav će biti ispunjen, svaka jota i kovrčica, i nijedno neće proći.",
                "14": "I gle, ovo je cijelo značenje zakona, svaki djelić ukazuje na tu veliku i posljednju žrtvu; a ta će velika i posljednja žrtva biti Sin Božji, da, beskonačna i vječna.",
                "15": "I tako će on donijeti spasenje svima onima koji povjeruju u ime njegovo; a ovo je svrha te posljednje žrtve, da ostvari milosrdnu nutrinu, što nadvladava pravdu i ostvaruje sredstvo ljudima da mogu imati vjeru na pokajanje.",
                "16": "I tako milosrđe može zadovoljiti zahtjeve pravde, i obujmljuje ih u naručje sigurnosti, dok je onaj koji ne oživotvoruje vjeru na pokajanje izložen cijelom zakonu zahtjevā pravde; zato je samo za onoga koji ima vjeru na pokajanje ostvaren veliki i vječni naum otkupljenja.",
                "17": "Zato neka vam Bog udijeli, braćo moja, da možete početi živjeti vjeru svoju na pokajanje, da počnete prizivati sveto ime njegovo, kako bi vam on iskazao milosrđe;",
                "18": "Da, vapite k njemu za milosrđe; jer on je moćan da spasi.",
                "19": "Da, ponizite se i ustrajte u molitvi k njemu.",
                "20": "Vapite k njemu kad ste na njivama svojim, da, za sva stada svoja.",
                "21": "Vapite k njemu u kućama svojim, da, za sav dom svoj, i izjutra, i o podnevu, i navečer.",
                "22": "Da, vapite k njemu protiv moći neprijatelja svojih.",
                "23": "Da, vapite k njemu protiv đavla, koji je neprijatelj sve pravednosti.",
                "24": "Vapite k njemu za usjeve njiva svojih, da možete napredovati zbog njih.",
                "25": "Vapite za stada njiva svojih, da se mogu umnožiti.",
                "26": "No, to nije sve; morate izlijevati dušu svoju u sobicama svojim, i na tajnim mjestima svojim, i u divljini svojoj.",
                "27": "Da, a kad ne vapite ka Gospodu, nek srca vaša budu puna, trajno privučena u molitvi njemu za dobrobit vašu, i također za dobrobit onih koji su oko vas.",
                "28": "A sad gle, ljubljena braćo moja, kažem vam, ne mislite da je to sve; jer nakon što učinite sve to, odvratite li potrebite, i gole, i ne pohodite li bolesne i izmučene, i ne udijelite li od imetka svojega, ako imate, onima koji su u potrebi — kažem vam, ne budete li činili ništa od toga, gle, molitva je vaša uzaludna, i ne vrijedi vam ništa, a vi ste poput licemjera koji niječu vjeru.",
                "29": "Zato, ne sjetite li se iskazivati dobrotvornost, vi ste kao troska koju oni koji tope metal odbacuju (jer nema vrijednosti), i izgažena je nogom ljudskom.",
                "30": "A sad, braćo moja, želio bih, nakon što primiste tolika svjedočanstva, vidjevši da Sveta pisma svjedoče o tome, da istupite i donesete plod na pokajanje.",
                "31": "Da, želio bih da istupite i da ne otvrdnjujete više srca svoja; jer gle, sad je vrijeme i dan spasenja vašega; i zato, pokajete li se i ne otvrdnete li srca svoja, smjesta će veliki naum otkupljenja biti ostvaren za vas.",
                "32": "Jer gle, ovaj je život vrijeme da se ljudi priprave za susret s Bogom; da, gle, dan ovoga života dan je u kojem ljudi trebaju obaviti djela svoja.",
                "33": "I evo, kao što vam rekoh ranije, budući da imadoste tolika svjedočanstva, zato vas preklinjem da ne odlažete dan pokajanja svojega za svršetak; jer nakon ovoga dana života, koji nam je dan da se pripravimo za vječnost, gle, ne iskoristimo li bolje vrijeme svoje dok smo u ovomu životu, tad dolazi noć tame u kojoj ne može biti nikakvo djelo izvršeno.",
                "34": "Ne možete reći, kad budete dovedeni do toga strašnog trenutka, ja ću se pokajati, vratit ću se Bogu svojemu. Ne, ne možete reći to; jer onaj isti duh koji bude zaposjeo tijela vaša u trenutku kad budete izlazili iz ovoga života, onaj će isti duh imati moć da zaposjedne tijelo vaše u onom vječnom svijetu.",
                "35": "Jer gle, budete li odlagali dan pokajanja svojega sve do smrti, gle, postat ćete podvrgnuti duhu đavlovom, i on vas pečati kao svoje; dakle, Duh se Gospodnji povlači od vas, i nema mjesta u vama, a đavao ima svu moć nad vama; i ovo je konačno stanje opakih.",
                "36": "I ovo znadem zato što Gospod reče da on ne prebiva u nesvetim hramovima, već u srcima pravednih on prebiva; da, i on također reče da će pravedni sjesti u kraljevstvu njegovu, da više ne iziđu; no, haljine njihove bit će obijeljene kroz krv Jaganjčevu.",
                "37": "I sad, ljubljena braćo moja, želim da upamtite ovo, i da ostvarite spasenje svoje sa strahom pred Bogom, i da više ne niječete dolazak Kristov;",
                "38": "Da se ne sukobite više s Duhom Svetim, već da ga primite, i preuzmete na sebe ime Kristovo; da se ponizite sve do praha, i štujete Boga na kojem god mjestu bili, u duhu i u istini; i da živite u zahvaljivanju danomice, za mnoga milosrđa i blagoslove koje vam on udjeljuje.",
                "39": "Da, i također vas usrdno potičem, braćo moja, da budete budni u molitvi neprestance, kako ne biste bili zavedeni napastima đavlovim, da vas on ne bi nadvladao, da ne biste postali podanici njegovi u posljednji dan; jer gle, on vas ne nagrađuje ničim dobrim.",
                "40": "I sad, ljubljena braćo moja, usrdno bih vas potaknuo da imate strpljivosti, i da podnašate svakovrsne nevolje; da ne govorite pogrdno protiv onih koji vas izbacuju zbog velikog siromaštva vašega, da ne biste postali grešnici poput njih;",
                "41": "Već da imate strpljivosti, i podnašate one nevolje s čvrstom nadom da ćete jednoga dana otpočinuti od svih nevolja svojih."
            },
            "35": {
                "1": "Tad se dogodi, nakon što Amulek bijaše okončao ove riječi, oni se povukoše iz mnoštva i prijeđoše u zemlju Jeršon.",
                "2": "Da, i ostala braća, nakon što bijahu propovijedala riječ Zoramcima, također prijeđoše u zemlju Jeršon.",
                "3": "I dogodi se, nakon što se ugledniji dio Zoramaca savjetovaše uzajamno o riječima koje im bijahu propovijedane, oni se rasrdiše zbog riječi, jer ona uništi spletkarenje njihovo; zato oni ne htjedoše poslušati riječi.",
                "4": "I oni poslaše i sabraše zajedno diljem cijele zemlje sav narod, i savjetovahu se s njima o riječima koje bijahu izgovorene.",
                "5": "Evo, vladari njihovi i svećenici njihovi i učitelji njihovi ne obavijestiše narod o željama svojim; zato oni otkriše potajno mišljenja svega naroda.",
                "6": "I dogodi se, nakon što oni otkriše mišljenja svega naroda, oni koji bijahu za riječi što ih izrekoše Alma i braća njegova bijahu izbačeni iz zemlje; i bijaše ih mnogo; i oni prijeđoše također u zemlju Jeršon.",
                "7": "I dogodi se da im Alma i braća njegova posluživahu.",
                "8": "Evo, narod Zoramaca rasrdi se na narod Amonov koji bijaše u Jeršonu, a vrhovni vladar Zoramaca, jer bijaše veoma opak čovjek, posla k narodu Amonovu tražeći od njih da izbace iz zemlje svoje sve one što prijeđoše od njih u zemlju njihovu.",
                "9": "I on izusti mnoge prijetnje protiv njih. I evo, narod se Amonov ne uplaši riječi njihovih; zato ih oni ne izbaciše, već primiše sve siromašne od Zoramaca koji prijeđoše k njima; i nahraniše ih, i zaodjenuše ih, i dadoše im zemlje za baštinu njihovu; i posluživahu im u skladu sa željama njihovim.",
                "10": "Evo, ovo podjari Zoramce na srdžbu protiv naroda Amonova, i oni se počeše miješati s Lamancima, te ih podjarivati također na srdžbu protiv njih.",
                "11": "I tako Zoramci i Lamanci počeše obavljati pripreme za rat protiv naroda Amonova, a također i protiv Nefijaca.",
                "12": "I tako završi sedamnaesta godina vladavine sudaca nad narodom Nefijevim.",
                "13": "I narod Amonov otiđe iz zemlje Jeršon i prijeđe u zemlju Melek, i ustupi mjesto u zemlji Jeršon četama Nefijaca, da bi se oni mogli sukobiti s četama Lamanaca i četama Zoramaca; i tako otpoče rat između Lamanaca i Nefijaca u osamnaestoj godini vladavine sudaca; a izvješće će biti dano poslije o ratovima njihovim.",
                "14": "A Alma, i Amon, i braća njihova, a i dva sina Almina, vratiše se u zemlju zarahemalsku, nakon što bijahu oruđa u rukama Božjim u privođenju mnogih od Zoramaca k pokajanju; i svi oni koji bijahu privedeni k pokajanju bijahu protjerani iz zemlje svoje; no, oni imaju zemlje za baštine svoje u zemlji Jeršon, i oni podigoše oružje da brane sebe, i žene svoje, i djecu svoju, i zemlje svoje.",
                "15": "Evo Alma, jer bijaše ražalošćen zbog bezakonja naroda svojega, da, zbog ratova, i krvoprolića, i sukoba što bijahu među njima; i jer bijaše navješćivao riječ, to jest bijaše poslan navješćivati riječ među cijelim narodom u svakom gradu; i jer vidje da srca naroda počeše tvrdnuti, i da se oni počeše osjećati uvrijeđenima zbog strogosti riječi, srce njegovo bijaše silno žalosno.",
                "16": "Zato on naredi da se sinovi njegovi saberu, da bi im svakom napose predao zaduženje njegovo gledom na ono što se odnosi na pravednost. I imamo izvješće o zapovijedima njegovim, koje im on dade prema vlastitom zapisu njegovu."
            },
            "36": {
                "intro": "Zapovijedi Almine sinu njegovu Helamanu.",
                "1": "Sine moj, prikloni uho riječima mojim; jer kunem ti se da ćeš, ukoliko budeš obdržavao zapovijedi Božje, napredovati u zemlji.",
                "2": "Htio bih da činiš kao što sam ja činio, spominjući se sužanjstva otaca naših; jer oni bijahu u ropstvu, i nitko ih ne mogaše izbaviti osim da to bijaše Bog Abrahamov, i Bog Izakov, i Bog Jakovljev; i on ih doista izbavi u nevoljama njihovim.",
                "3": "I evo, o sine moj Helamane, gle, ti si u mladosti svojoj, i zato te preklinjem da poslušaš riječi moje i učiš od mene; jer uistinu znadem da će svatko tko stavi uzdanje svoje u Boga biti podržan u kušnjama svojim, i tegobama svojim, i nevoljama svojim, i bit će uzdignut u posljednji dan.",
                "4": "I ne bih htio da pomisliš kako ja znadem sam od sebe — ne od vremenitoga, već od duhovnoga, ne od tjelesnog uma, već od Boga.",
                "5": "Evo gle, kažem ti, da ne bijah rođen od Boga, ne bih znao to; no, Bog mi ustima svetoga anđela svojega otkri to, ne zbog kakve dostojnosti u meni;",
                "6": "Jer iđah naokolo sa sinovima Mosijinim nastojeći uništiti crkvu Božju; no gle, Bog posla svetog anđela svojega da nas zaustavi uz put.",
                "7": "I gle, on nam govoraše, kao da to bijaše glasom grmljavine, i cijela zemlja zadrhti pod nogama našim; i svi mi padosmo na zemlju, jer strah Gospodnji dođe na nas.",
                "8": "No gle, glas mi reče: Ustani. I ja ustadoh i stadoh na noge, i ugledah anđela.",
                "9": "I on mi reče: Ako ti želiš sam od sebe biti uništen, više ne pokušavaj uništiti crkvu Božju.",
                "10": "I dogodi se da ja padoh na zemlju; i u razdoblju od tri dana i tri noći ne mogah otvoriti usta svoja, niti mogah koristiti udove svoje.",
                "11": "I anđeo mi govoraše više toga, što čuše braća moja, ali ja ne čuh to; jer kad čuh riječi — Ako želiš biti uništen sam od sebe, više ne pokušavaj uništiti crkvu Božju — bijah udaren tolikim strahom i zapanjenošću neću li možda biti uništen, da padoh na zemlju i ne čuh ništa više.",
                "12": "No, bijah raspet vječnom mukom, jer duša moja bijaše uznemirena u najvećoj mjeri i raspeta zbog svih grijeha mojih.",
                "13": "Da, spominjah se svih grijeha i bezakonja svojih, zbog kojih bijah mučen bolima pakla; da, vidjeh kako se bijah pobunio protiv Boga svojega, i kako ne bijah obdržavao svete zapovijedi njegove.",
                "14": "Da, i umorih mnoge od djece njegove, ili zapravo, zavedoh ih k uništenju; da, i ukratko, tako velika bijahu bezakonja moja, da i sama pomisao na dolazak u nazočnost Boga mojega razapinjaše dušu moju neizrecivom stravom.",
                "15": "O, mišljah ja, kad bih mogao biti prognan i iščeznuti i dušom i tijelom, da ne budem priveden stati u nazočnosti Boga mojega da mi se sudi po djelima mojim.",
                "16": "I evo, tri dana i tri noći bijah raspet, i to bolima proklete duše.",
                "17": "I dogodi se, dok bijah tako raspet mukom, dok bijah silno uznemiren sjećanjem na mnoge grijehe svoje, gle, sjetih se također da čuh oca svojega kako prorokuje narodu o dolasku nekog Isusa Krista, Sina Božjega, da pomiri za grijehe svijeta.",
                "18": "Evo, čim um moj uhvati ovu misao, ja zavapih u srcu svojemu: O Isuse, ti Sine Božji, iskaži milosrđe prema meni, koji sam u žuči gorčine, i opasan sam vječnim verigama smrti.",
                "19": "I evo gle, kad to pomislih, ne mogah se više sjetiti boli svojih; da, ne bijah više silno uznemiren sjećanjem na grijehe svoje.",
                "20": "I o, kakve li radosti, i kakvo li čudesno svjetlo vidjeh; da, duša se moja ispuni radošću tako silnom kakva bijaše moja bol!",
                "21": "Da, kažem ti, sine moj, da ne mogaše biti ništa tako silovito i tako gorko kao što bijahu boli moje. Da, i opet kažem ti, sine moj, da s druge strane ne može biti ništa tako silovito i slatko kao što bijaše radost moja.",
                "22": "Da, shvatih da vidjeh, i to kao što otac naš Lehi vidje, Boga kako sjedi na svom prijestolju, okružen bezbrojnim zborovima anđela koji pjevahu i slavljahu Boga svoga; da, i duša je moja čeznula biti ondje.",
                "23": "No gle, udovi moji primiše snagu svoju ponovno, i ja stadoh na noge svoje, i očitovah narodu da bijah rođen od Boga.",
                "24": "Da, i od toga vremena pa sve do sada trudih se bez prestanka, kako bih priveo duše k pokajanju; kako bih ih priveo da okuse od silne radosti od koje ja okusih; kako bi oni također bili rođeni od Boga, i bili ispunjeni Duhom Svetim.",
                "25": "Da, i evo gle, o sine moj, Gospod mi daje silno veliku radost u plodovima trudova mojih;",
                "26": "Jer zbog riječi koju mi on udijeli, gle, mnogi bijahu rođeni od Boga, i okusiše kao što ja okusih, i vidješe vlastitim očima kao što ja vidjeh; zato oni znadu o ovome o čemu govorah, kao što ja znadem; a znanje koje imam od Boga je.",
                "27": "I bijah podržan usred kušnja i tegoba svakojakih, da, i u svakovrsnim nevoljama; da, Bog me izbavi iz tamnice, i iz uza, i od smrti; da, i stavljam uzdanje svoje u njega, i on će me još izbavljati.",
                "28": "I znadem da će me on uzdignuti u posljednji dan da prebivam s njim u slavi; da, i hvalit ću ga zauvijek, jer on izvede oce naše iz Egipta, i proguta Egipćane u Crvenom moru; i on ih dovede moću svojom u obećanu zemlju; da, i izbavljaše ih iz ropstva i iz sužanjstva s vremena na vrijeme.",
                "29": "Da, i on također izvede oce naše iz zemlje jeruzalemske; i on ih također, svojom vječnom moću, izbavljaše iz ropstva i sužanjstva s vremena na vrijeme, pa sve do današnjega dana; i ja uvijek držah u sjećanju sužanjstvo njihovo; da, i ti također trebaš zadržati u sjećanju, kao što ja učinih, sužanjstvo njihovo.",
                "30": "No gle, sine moj, ovo nije sve; jer ti trebaš znati kao što ja znadem, da ćeš, ukoliko budeš obdržavao zapovijedi Božje, napredovati u zemlji; i trebaš znati također da ćeš, ukoliko ne budeš obdržavao zapovijedi Božje, biti isključen iz nazočnosti njegove. Evo, ovo je u skladu s riječju njegovom."
            },
            "37": {
                "1": "I sad, sine moj Helamane, zapovijedam ti da uzmeš zapise koji mi bijahu povjereni;",
                "2": "I također ti zapovijedam da vodiš zapis o ovome narodu, isto kao što sam ja to činio, na pločama Nefijevim, i čuvaš sve ove predmete svetima koje ja čuvah, isto onako kako ih ja čuvah; jer u mudru se svrhu oni čuvaju.",
                "3": "I ove mjedene ploče, koje sadrže ove ureze, koje imaju zapise Svetih pisama na sebi, koje imaju rodoslovlje predaka naših još od početka —",
                "4": "Gle, oci naši prorokovaše da se one trebaju čuvati i predavati od jednog naraštaja drugom, i biti čuvane i sačuvane rukom Gospodnjom sve dok ne budu trebale otići svakom narodu, plemenu, jeziku i puku, tako da oni doznaju za otajstva sadržana na njima.",
                "5": "I evo gle, budu li se one čuvale, moraju zadržati sjaj svoj; da, i one će zadržati sjaj svoj; da, a također i sve ploče koje sadrže ono što je sveti spis.",
                "6": "Evo, možeš držati da je to ludost u meni; no gle, kažem ti da se malim i jednostavnim veliko ostvaruje; a malena sredstva u mnogim slučajevima postiđuju mudre.",
                "7": "I Gospod Bog djeluje sredstvima kako bi ostvario velike i vječne nakane svoje; i posve malim sredstvima Gospod postiđuje mudre i ostvaruje spasenje mnogih duša.",
                "8": "I evo, bijaše dosad mudrost u Bogu da ovi predmeti budu sačuvani; jer gle, oni proširiše pamćenje ovoga naroda, da, i uvjeriše mnoge o pogrešnosti puteva njihovih, i privedoše ih k spoznaji o Bogu njihovu na spasenje duša njihovih.",
                "9": "Da, kažem ti, da ne bijaše onoga što ovi zapisi sadrže, što je na ovim pločama, Amon i braća njegova ne bi mogli uvjeriti tolike tisuće Lamanaca o neispravnoj predaji otaca njihovih; da, ovi zapisi i riječi njihove privedoše ih k pokajanju; to jest, privedoše ih k spoznaji o Gospodu Bogu njihovu, te da se raduju u Isusu Kristu, Otkupitelju svojemu.",
                "10": "A tko zna neće li oni biti sredstvo privođenja mnogih tisuća od njih, da, i također mnogih tisuća od tvrdovrate braće naše Nefijaca, koji sada otvrdnjuju srca svoja u grijehu i bezakonjima, k spoznaji o Otkupitelju njihovom?",
                "11": "Evo, ova mi otajstva još nisu u potpunosti otkrivena, zato ću se suzdržati.",
                "12": "I može biti dostatno ako samo kažem da se oni čuvaju u mudru svrhu, a ta je svrha poznata Bogu; jer on savjetuje u mudrosti nad svim djelima svojim, i staze su njegove ravne, a tijek je njegov jedan vječiti slijed.",
                "13": "O sjeti se, sjeti se, sine moj Helamane, koliko su stroge zapovijedi Božje. I on reče: Budete li obdržavali zapovijedi moje, napredovat ćete u zemlji — no, ne budete li obdržavali zapovijedi njegove, bit ćete isključeni iz nazočnosti njegove.",
                "14": "A sad, sjeti se, sine moj, da ti Bog povjeri ove predmete, koji su sveti, koje on očuva svetima, i također koje će čuvati i sačuvati za mudru svrhu znanu njemu, da bi mogao pokazati moć svoju budućim naraštajima.",
                "15": "I evo gle, govorim ti duhom proroštva, prekršiš li zapovijedi Božje, gle, ovi predmeti koji su sveti bit će ti oduzeti moću Božjom, i bit ćeš izručen Sotoni da te rešeta kao pljevu na vjetru.",
                "16": "No, budeš li obdržavao zapovijedi Božje i postupao s ovim predmetima koji su sveti u skladu s onim što ti Gospod zapovijeda (jer moraš se molbom obraćati Gospodu za sve što god moraš činiti s njima), gle, nikakva moć zemlje ni pakla ne može ti ih oduzeti, jer je Bog moćan tako da ispunjava sve riječi svoje.",
                "17": "Jer će on ispuniti sva obećanja svoja koja će ti dati, jer on ispuni svoja obećanja koja dade ocima našim.",
                "18": "Jer on im obeća da će sačuvati ove predmete za mudru svrhu znanu njemu, kako bi mogao pokazati moć svoju budućim naraštajima.",
                "19": "I evo gle, jednu svrhu on ispuni, i to u obnovi mnogih tisuća Lamanaca k spoznaji istine; i on pokaza moć svoju kroz njih, i također će i dalje pokazivati moć svoju kroz njih budućim naraštajima; zato će oni biti sačuvani.",
                "20": "Zato ti zapovijedam, sine moj Helamane, da budeš marljiv u ispunjavanju svih riječi mojih, i da budeš marljiv u obdržavanju zapovijedi Božjih onako kako su zapisane.",
                "21": "I evo, govorit ću ti o one dvadeset i četiri ploče, da ih čuvaš, kako bi otajstva i djela tame, i tajna djela njihova, to jest tajna djela onih ljudi koji bijahu uništeni, mogla biti očitovana ovome narodu; da, sva umorstva njihova, i razbojstva, i pljačke njihove, i sva opačina njihova i odvratnosti mogli biti očitovani ovome narodu; da, i da sačuvaš ove tumače.",
                "22": "Jer gle, Gospod vidje da ovaj narod poče raditi u tami, da, raditi tajna umorstva i odvratnosti; zato Gospod reče, ne pokaju li se, bit će zbrisani s lica zemaljskoga.",
                "23": "I Gospod reče: Pripravit ću za slugu svojega Gazelema kamen, koji će zasjati u tami sve do svjetlosti, da mogu otkriti narodu svojemu koji mi služi, da mu mogu otkriti djela braće njihove, da, tajna djela njihova, njihova djela tame, i opačinu njihovu i odvratnosti.",
                "24": "I evo, sine moj, ovi tumači bijahu pripravljeni da bi riječ Božja mogla biti ispunjena, koju on izreče, govoreći:",
                "25": "Iznijet ću iz tame na svjetlo sva tajna djela njihova i odvratnosti njihove; i osim ako se ne pokaju, zbrisat ću ih s lica zemaljskoga; i iznijet ću na svjetlo sve tajne i odvratnosti njihove, svakom narodu koji će poslije posjedovati zemlju.",
                "26": "I evo, sine moj, vidimo da se oni ne pokajaše; zato bijahu uništeni, i do sada se riječ Božja ispuni; da, tajne odvratnosti njihove bijahu iznesene iz tame i otkrivene nama.",
                "27": "A sad, sine moj, zapovijedam ti da zatajiš sve prisege njihove, i saveze njihove, i dogovore njihove u tajnim odvratnostima njihovim; da, i uskrati sve znakove njihove i čudesa njihova ovome narodu, da ih oni ne bi doznali, kako ne bi kojim slučajem također upali u tamu i bili uništeni.",
                "28": "Jer gle, kletva je nad svom ovom zemljom, da će uništenje doći na sve one djelatnike tame, u skladu s moću Božjom, kad potpuno ogreznu; dakle, želim da ovaj narod ne bude uništen.",
                "29": "Zato uskrati te tajne naume prisega njihovih i saveza njihovih ovome narodu, i samo im otkrij opačinu njihovu, i umorstva njihova i odvratnosti njihove; i poduči ih da se gnušaju nad takvom opačinom, i odvratnostima, i umorstvima; i također ih poduči da ti ljudi bijahu uništeni zbog opačine svoje i odvratnostī i umorstava svojih.",
                "30": "Jer gle, oni umoriše sve proroke Gospodnje koji dođoše među njih navješćivati im o bezakonjima njihovim; a krv onih koje umoriše vapijaše ka Gospodu Bogu njihovu za osvetu nad onima koji bijahu ubojice njihove; i tako sudovi Božji dođoše na te djelatnike tame i tajnih zavjera.",
                "31": "Da, i prokleta neka bude zemlja u vijeke vjekova za one djelatnike tame i tajnih zavjera, sve do uništenja, osim ako se ne pokaju prije nego što potpuno ogreznu.",
                "32": "A sad, sine moj, sjeti se riječi koje ti izrekoh; ne povjeravaj te tajne naume ovome narodu, već ih poduči vječnoj mržnji prema grijehu i bezakonju.",
                "33": "Propovijedaj im pokajanje i vjeru u Gospodina Isusa Krista; poduči ih da se ponize te budu krotki i ponizni u srcu; poduči ih da se odupru svakoj napasti đavlovoj, s vjerom svojom u Gospodina Isusa Krista.",
                "34": "Poduči ih da nikad ne budu umorni od dobrih djela, već da budu krotki i ponizni u srcu; jer će takvi naći počinak dušama svojim.",
                "35": "O sjeti se, sine moj, i nauči mudrost u mladosti svojoj; da, nauči u mladosti svojoj obdržavati zapovijedi Božje.",
                "36": "Da, i vapi k Bogu za svu potporu svoju; da, nek sva djela tvoja budu za Gospoda, i kamo god pođeš nek to bude u Gospodu; da, nek sve misli tvoje budu upravljene ka Gospodu; da, nek nježni osjećaji srca tvojega budu usmjereni na Gospoda zauvijek.",
                "37": "Savjetuj se s Gospodom u svim djelima svojim, i on će te upraviti na dobro; da, kad liježeš navečer, liježi za Gospoda, da on može bdjeti nad tobom u snu tvojemu; a kad ustaješ jutrom, nek srce tvoje bude ispunjeno zahvalnošću Bogu; i budeš li činio to, bit ćeš uzdignut u posljednji dan.",
                "38": "A sad, sine moj, imam nešto reći o onomu što oci naši nazivaju kuglom, ili smjerokazom — ili oci naši nazvaše to Lijahonom, što znači, kad se prevede, kompas; i Gospod je pripravi.",
                "39": "I gle, nijedan čovjek ne može raditi po uzoru na tako složenu izradbu. I gle, ona bijaše pripravljena da pokaže ocima našim smjer kojim trebaju putovati u divljini.",
                "40": "I ona djelovaše za njih u skladu s vjerom njihovom u Boga; zato, ako bi oni imali vjeru povjerovati da Bog može učiniti da te okretaljke pokažu put kojim trebaju ići, gle, to bijaše učinjeno; zato imahu ovo čudo, a i mnoga druga čudesa učinjena moću Božjom, dan za danom.",
                "41": "Ipak, budući da ta čudesa bijahu učinjena malim sredstvima, ona im pokazivaše čudesna djela. Oni bijahu lijeni, i zaboraviše živjeti vjeru svoju i marljivost, i tad ta čudesna djela prestadoše, i oni ne napredovahu na putovanju svojemu;",
                "42": "Zato se oni zadržaše u divljini, to jest ne putovahu ravnim smjerom, i bijahu mučeni glađu i žeđu zbog prijestupa svojih.",
                "43": "A sad, sine moj, htio bih da shvatiš kako ovo nije bez pralika; jer kada oci naši bijahu lijeni poklanjati pažnju ovome kompasu (evo, ovo bijaše vremenito), oni ne napredovahu; isto je tako s onim što je duhovno.",
                "44": "Jer gle, jednako je lako poklanjati pažnju riječi Kristovoj, koja će ti pokazati ravni smjer prema vječnom blaženstvu, kao što bijaše ocima našim poklanjati pažnju ovom kompasu, koji im je pokazivao ravni smjer prema obećanoj zemlji.",
                "45": "I sad kažem, nije li prauzor u tome? Jer jednako sigurno kao što ovaj smjerokaz dovede oce naše, dok su slijedili smjer njegov, u obećanu zemlju, tako će nas riječi Kristove, budemo li slijedili smjer njihov, prenijeti preko ove doline žalosti u mnogo bolju zemlju obećanu.",
                "46": "O sine moj, ne dozvoli da budemo lijeni zbog lakoće puta; jer tako bijaše s ocima našim; naime, bijaše pripravljeno za njih da će, budu li gledali, živjeti; isto je tako s nama. Put je pripravljen, i budemo li gledali, živjet ćemo zauvijek.",
                "47": "A sad, sine moj, gledaj da se pobrineš za ove svete predmete, da, gledaj da se osloniš na Boga i živiš. Pođi k ovome narodu i navješćuj riječ, i budi razborit. Sine moj, zbogom."
            },
            "38": {
                "intro": "Zapovijedi Almine sinu njegovu Šiblonu.",
                "1": "Sine moj, prikloni uho riječima mojim, jer kažem ti, i to kako rekoh Helamanu, da ćeš, ukoliko budeš obdržavao zapovijedi Božje, napredovati u zemlji; a ukoliko ne budeš obdržavao zapovijedi Božje, bit ćeš isključen iz nazočnosti njegove.",
                "2": "I evo, sine moj, uzdam se da ću imati veliku radost u tebi zbog postojanosti tvoje i vjernosti tvoje Bogu; jer kao što ti započe u mladosti svojoj oslanjati se na Gospoda Boga svojega, isto se tako nadam da ćeš nastaviti obdržavati zapovijedi njegove; jer blagoslovljen je onaj koji ustraje do svršetka.",
                "3": "Kažem ti, sine moj, da već imadoh veliku radost u tebi zbog vjernosti tvoje, i marljivosti tvoje, i strpljivosti tvoje, i dugotrpnosti tvoje među narodom Zoramaca.",
                "4": "Jer znadem da ti bijaše u uzama; da, i također znadem da ti bijaše kamenovan zbog riječi; i ti podnije sve to sa strpljivošću, zato što Gospod bijaše s tobom; i sad znadeš da te Gospod izbavi.",
                "5": "A sad, sine moj Šiblone, htio bih da se sjetiš kako ćeš, koliko god staviš uzdanje svoje u Boga, utoliko biti izbavljen iz kušnja svojih, i tegoba svojih, i nevolja svojih, i bit ćeš uzdignut u posljednji dan.",
                "6": "Evo sine moj, ne bih htio da pomisliš kako ja znadem ovo sam od sebe, već je to Duh Božji koji je u meni, koji mi otkriva ovo; jer da ne bijah rođen od Boga, ne bih saznao sve ovo.",
                "7": "No gle, Gospod u velikom milosrđu svojemu posla anđela svojega da mi navijesti kako moram prekinuti djelo uništenja među narodom njegovim; da, i vidjeh anđela licem u lice, i on govoraše sa mnom, i glas njegov bijaše poput grmljavine, i on potrese cijelu zemlju.",
                "8": "I dogodi se da bijah tri dana i tri noći u najgorčoj boli i patnji duše; i ni u kojem trenutku, sve dok ne zavapih Gospodinu Isusu Kristu za milosrđe, ne primih otpust grijeha svojih. No gle, ja zavapih k njemu i nađoh mir duši svojoj.",
                "9": "I evo, sine moj, rekoh ti ovo da naučiš mudrost, da naučiš od mene kako nema drugoga puta niti sredstva kojim čovjek može biti spašen, jedino kroz Krista i u njemu. Gle, on je život i svjetlo svijeta. Gle, on je riječ istine i pravednosti.",
                "10": "I evo, kao što ti započe podučavati riječ, isto bih tako htio da nastaviš podučavati; i htio bih da budeš marljiv i umjeren u svemu.",
                "11": "Gledaj da ne budeš uznesen do oholosti; da, gledaj da se ne hvastaš vlastitom mudrošću svojom ni velikom snagom svojom.",
                "12": "Upotrijebi odvažnost, ali ne drskost; i također gledaj da zauzdaš sve strasti svoje, kako bi mogao biti ispunjen ljubavlju; gledaj da se uzdržiš od dokonosti.",
                "13": "Ne moli se kao što to Zoramci čine; jer si vidio da se mole kako bi ih ljudi čuli, te kako bi ih hvalili zbog mudrosti njihove.",
                "14": "Ne govori: O Bože, zahvaljujem ti što smo bolji od braće naše; već radije govori: O Gospode, oprosti mi nedostojnost moju i spomeni se braće moje u milosrđu — da, priznaj nedostojnost svoju pred Bogom u svakom trenutku.",
                "15": "I nek Gospod blagoslovi dušu tvoju, i primi te u posljednji dan u kraljevstvo svoje, da sjedneš u miru. Sad pođi, sine moj, i podučavaj riječi ovaj narod. Budi razborit. Sine moj, zbogom."
            },
            "39": {
                "intro": "Zapovijedi Almine sinu njegovu Korijantonu.",
                "1": "A sad, sine moj, imam nešto više reći tebi, nego što rekoh bratu tvojemu; jer gle, zar ne vidje postojanost brata svojega, vjernost njegovu i marljivost njegovu u obdržavanju zapovijedi Božjih? Gle, zar ti on ne pruži dobar primjer?",
                "2": "Naime, ti ne pokloni toliko pažnje riječima mojim kao brat tvoj, među narodom Zoramaca. Evo, to je ono što imam protiv tebe; ti nastavi sve do hvastanja snagom svojom i mudrošću svojom.",
                "3": "I to nije sve, sine moj. Ti učini ono što bijaše bolno za mene; jer si odbacio službeništvo i prešao u zemlju Siron, u graničnim predjelima lamanskim, za bludnicom Izabelom.",
                "4": "Da, ona ukrade srca mnogima; no, to ne bijaše isprika za te, sine moj. Ti si se trebao brinuti za službeništvo koje ti bijaše povjereno.",
                "5": "Ne znaš li, sine moj, da je to odvratnost u očima Gospodnjim; da, najodvratniji od svih grijeha osim prolijevanja nevine krvi ili nijekanja Duha Svetoga?",
                "6": "Jer gle, zaniječeš li Duha Svetoga nakon što on jednom imaše mjesto u tebi, i ti znadeš da ga niječeš, gle, to je grijeh koji je neoprostiv; da, i tko god počini umorstvo protivno svjetlu i spoznaji Božjoj, nije mu lako zadobiti oprost; da, kažem ti, sine moj, nije mu lako zadobiti oprost.",
                "7": "I evo, sine moj, želio bih od Boga da ti ne bijaše kriv za tako velik zločin. Ne bih se zadržavao na zločinima tvojim, da lomim dušu tvoju, kad to ne bi bilo za dobro tvoje.",
                "8": "No gle, ne možeš prikriti zločine svoje pred Bogom; i osim ako se ne pokaješ, oni će stajati kao svjedočanstvo protiv tebe u posljednji dan.",
                "9": "Evo, sine moj, htio bih da se pokaješ i odbaciš grijehe svoje, i ne ideš više za požudama očiju svojih, već da spriječiš sebe u svemu tome; jer osim ako to ne učiniš, ne možeš nipošto baštiniti kraljevstvo Božje. O sjeti se, i preuzmi to na sebe, i spriječi sebe u tome.",
                "10": "I zapovijedam ti da preuzmeš na sebe savjetovati se sa starijom braćom svojom u pothvatima svojim; jer gle, ti si u mladosti svojoj, i u potrebi si da te njeguju braća tvoja. I poklanjaj pažnju savjetima njihovim.",
                "11": "Ne dopusti da budeš zaveden ičim ispraznim ili bezumnim; ne dopusti đavlu da zavede srce tvoje ponovno za onim opakim bludnicama. Gle, o sine moj, koliko li si bezakonje doveo na Zoramce; jer kad oni vidješe ponašanje tvoje, ne htjedoše vjerovati u riječi moje.",
                "12": "I evo, Duh mi Gospodnji govori: Zapovjedi djeci svojoj da čine dobro, da ne bi zaveli srca mnogih ljudi u propast; zato ti zapovijedam, sine moj, u strahu Božjemu, da se uzdržiš od bezakonja svojih;",
                "13": "Da se okreneš Gospodu svim umom svojim, moću i snagom; da ne zavodiš više ničije srce da čini što je opako; naprotiv, radije se vrati k njima i priznaj mane svoje i ono zlo što ga učini.",
                "14": "Ne traži bogatstva niti ispraznosti ovoga svijeta; jer gle, ne možeš ih ponijeti sa sobom.",
                "15": "A sad, sine moj, rekao bih ti nešto o dolasku Kristovu. Gle, kažem ti da je on onaj koji će zasigurno doći da odnese grijehe svijeta; da, on dolazi navijestiti radosnu vijest spasenja narodu svojemu.",
                "16": "I evo, sine moj, ovo bijaše službeništvo na koje ti bijaše pozvan, navješćivati tu radosnu vijest ovome narodu, da bi pripravili umove svoje; ili štoviše, da bi spasenje moglo doći k njima, kako bi oni mogli pripraviti umove djece svoje da čuju riječ u vrijeme dolaska njegova.",
                "17": "A sad, smirit ću um tvoj ponešto u tom pitanju. Gle, čudiš se zašto to treba biti poznato tako daleko unaprijed. Gle, kažem ti, nije li duša ovoga trena isto tako dragocjena Bogu kao što će biti duša u vrijeme dolaska njegova?",
                "18": "Nije li jednako nužno da naum otkupljenja bude otkriven ovome narodu kao i djeci njihovoj?",
                "19": "Nije li u ovom trenu jednako lako za Gospoda poslati anđela svojega da navijesti tu radosnu vijest nama kao i djeci našoj, ili kao nakon vremena dolaska njegova?"
            },
            "40": {
                "1": "Evo sine moj, ovo je nešto više što bih ti htio reći; jer uviđam da ti je um zabrinut zbog uskrsnuća mrtvih.",
                "2": "Gle, kažem ti da nema uskrsnuća — ili, rekao bih, drugim riječima, da ovo smrtno ne odijeva besmrtnost, ova raspadljivost ne odijeva neraspadljivost — sve do nakon dolaska Kristova.",
                "3": "Gle, on ostvaruje uskrsnuće mrtvih. No gle, sine moj, uskrsnuća još nema. Evo, otkrivam ti otajstvo; ipak, ima mnogo otajstava koja se čuvaju, tako da ih nitko ne zna doli Bog sâm. No, pokazujem ti nešto što marljivo ispitah kod Boga kako bih saznao — to je gledom na uskrsnuće.",
                "4": "Gle, postoji vrijeme određeno kad će svi ustati od mrtvih. Evo, kad to vrijeme dolazi nitko ne zna; no Bog znade vrijeme koje je određeno.",
                "5": "Evo, hoće li to biti jedan put, ili drugi put, ili treći put, kad će ljudi ustati od mrtvih, nije važno; jer Bog znade sve to; i dostatno mi je znati da je to tako — da postoji vrijeme određeno kad će svi ustati od mrtvih.",
                "6": "Evo, mora svakako biti razmak između trenutka smrti i trenutka uskrsnuća.",
                "7": "A sad bih zapitao, što se zbiva s dušama ljudskim od toga trenutka smrti do trenutka određenog za uskrsnuće?",
                "8": "Evo, postoji li više od jednog vremena određenog da ljudi uskrsnu, to nije važno; jer svi odjednom ne umiru, i ovo nije važno; sve je kao jedan dan za Boga, a vrijeme se jedino mjeri za ljude.",
                "9": "Dakle, postoji vrijeme određeno ljudima da ustanu od mrtvih; i postoji razmak između trenutka smrti i uskrsnuća. I evo, gledom na taj vremenski razmak, što se zbiva s dušama ljudskim ono je što marljivo ispitah kod Gospoda kako bih saznao; i to je ono o čemu znadem.",
                "10": "A kad vrijeme dođe da svi uskrsnu, tad će oni znati da Bog znade sva vremena koja su određena čovjeku.",
                "11": "A sad, gledom na stanje duše između smrti i uskrsnuća — Gle, anđeo mi otkri da su dusi svih ljudi, čim napuste ovo smrtno tijelo, da, dusi svih ljudi, bili oni dobri ili zli, odvedeni kući k tomu Bogu koji im dade život.",
                "12": "I tad će se dogoditi da se dusi onih koji su pravedni primaju u stanje sreće, koje se naziva raj, stanje počinka, stanje mira, gdje će oni otpočinuti od svih nevolja svojih, i od svake brige i žalosti.",
                "13": "I tad će se dogoditi da će dusi opakih, da, koji su zli — jer gle, oni nemaju dijela ni udjela u Duhu Gospodnjemu; jer gle, oni izabraše zla djela radije nego dobra; zato duh đavlov uđe u njih i uze u posjed kuću njihovu — i oni će biti izbačeni u krajnju tamu; ondje će biti plač, i lelek, i škrgut zubi, i to zbog bezakonja njihova, jer su vođeni zasužnjeni voljom đavlovom.",
                "14": "Evo, to je stanje duša opakih, da, u tami, i stanje strašnog, jezivog iščekivanja ognjene jarosti gnjeva Božjega prema njima; tako oni ostaju u tom stanju, kao i pravedni u raju, sve do vremena uskrsnuća svojega.",
                "15": "Evo, ima nekih koji razumješe da je ovo stanje sreće i ovo stanje bijede duše prije uskrsnuća prvo uskrsnuće. Da, priznajem, to se može nazvati uskrsnućem, uzdizanje duha, ili duše, i njihovo izručenje sreći ili bijedi, u skladu s riječima koje bijahu izgovorene.",
                "16": "I gle, nadalje bijaše izgovoreno da ima prvo uskrsnuće, uskrsnuće svih onih koji bijahu, ili koji jesu, ili koji će biti, sve do uskrsnuća Kristova od mrtvih.",
                "17": "Evo, mi ne držimo da ovo prvo uskrsnuće, o kojemu se govori na ovaj način, može biti uskrsnuće duša i njihovo izručenje sreći ili bijedi. Ne možeš držati da je ovo ono što to znači.",
                "18": "Gle, kažem ti: Ne; već to znači ponovno ujedinjenje duše s tijelom onih od dana Adamovih sve do uskrsnuća Kristova.",
                "19": "Evo, hoće li duše i tijela onih o kojima bijaše govoreno sve biti ponovno ujedinjene odjednom, opakih kao i pravednih, ne kažem; nek bude dosta što kažem da oni svi ustaju; ili drugim riječima, uskrsnuće njihovo događa se prije uskrsnuća onih koji umiru nakon uskrsnuća Kristova.",
                "20": "Evo, sine moj, ne kažem da uskrsnuće njihovo dolazi za uskrsnuća Kristova; no gle, dajem to kao mišljenje svoje, da se duše i tijela pravednih ponovno ujedinjuju za uskrsnuća Kristova, i uzašašća njegova na nebo.",
                "21": "No, hoće li to biti za uskrsnuća njegova ili poslije, ne kažem; no ovoliko kažem, da postoji razmak između smrti i uskrsnuća tijela, i stanje duše u sreći ili u bijedi sve do vremena koje je određeno od Boga da mrtvi ustanu i budu ponovno ujedinjeni, i duša i tijelo, i budu privedeni da stanu pred Boga, i bit će im suđeno prema djelima njihovim.",
                "22": "Da, to ostvaruje obnovu onoga o čemu govorahu usta prorokā.",
                "23": "Duša će biti obnovljena k tijelu, a tijelo k duši; da, i svaki ud i zglob bit će obnovljen k tijelu svojemu; da, čak ni vlas s glave neće biti izgubljena; već će sve biti obnovljeno k svojem pravom i savršenom tijelu.",
                "24": "I evo, sine moj, ovo je obnova o kojoj govorahu usta prorokā —",
                "25": "I tad će pravedni zasjati u kraljevstvu Božjemu.",
                "26": "No gle, strašna smrt dolazi na opake; jer oni umiru gledom na ono što se odnosi na pravednost; jer su nečisti, a ništa nečisto ne može baštiniti kraljevstvo Božje; već su izbačeni, i izručeni blagovanju plodova trudova svojih ili djela svojih, koja bijahu zla; i oni piju taloge gorke čaše."
            },
            "41": {
                "1": "A sad, sine moj, imam nešto reći o obnovi o kojoj bijaše govoreno; jer gle, neki iskriviše Pisma, i zastraniše daleko zbog nje. I uviđam da ti um bijaše zabrinut također gledom na nju. No gle, ja ću ti to objasniti.",
                "2": "Kažem ti, sine moj, da je naum obnove nužan prema pravdi Božjoj; jer je nužno da sve bude vraćeno svome pravome redu. Gle, nužno je i pravično, u skladu s moću i uskrsnućem Kristovim, da duša čovječja bude pripojena svome tijelu, i da svaki dio tijela bude pripojen sebi.",
                "3": "I nužno je prema pravdi Božjoj da ljudima bude suđeno prema djelima njihovim; i ako djela njihova bijahu dobra u ovome životu, i želje srdaca njihovih bijahu dobre, da oni također, u posljednji dan, budu vraćeni onome što je dobro.",
                "4": "A ako su djela njihova zla, ona će im se vratiti za zlo. Zato, sve će biti vraćeno pravom redu svojemu, sve naravnom tijelu svojemu — smrtnost uzdignuta u besmrtnost, raspadljivost u neraspadljivost — uzdignuto u beskrajnu sreću da baštini kraljevstvo Božje, ili u beskrajnu bijedu da baštini kraljevstvo đavlovo, jedno s jedne strane, drugo s druge —",
                "5": "Jedan uzdignut u sreću u skladu sa željama svojim za srećom, ili u dobro u skladu sa željama svojim za dobrom; a drugi u zlo u skladu sa željama svojim za zlom; jer kako on željaše činiti zlo cijeli dan, isto će tako imati svoju naplatu u zlu kada noć dođe.",
                "6": "I tako je s druge strane. Ako li se pokajao za grijehe svoje, i ako je želio pravednost sve do svršetka dana svojih, isto će tako biti nagrađen pravednošću.",
                "7": "To su oni koje Gospod otkupi; da, to su oni koji su izneseni, koji su izbavljeni iz te beskrajne noći tame; i tako oni stoje ili padaju; jer gle, sami su svoji suci, bilo da će činiti dobro ili zlo.",
                "8": "Evo, odredbe su Božje nepromjenjive; dakle, put je pripravljen da svatko tko god želi može hoditi njime i biti spašen.",
                "9": "A sad gle, sine moj, ne izlaži se pogibelji još jedne uvrede protiv Boga svojega u onim pojedinostima nauka, u kojima si se dosad izlagao pogibelji da počiniš grijeh.",
                "10": "Nemoj držati da ćeš, zato što bijaše govoreno o obnovi, biti obnovljen od grijeha u sreću. Gle, kažem ti, opačina nikad ne bijaše sreća.",
                "11": "I evo, sine moj, svi ljudi koji su u stanju naravi, ili bih rekao, u tjelesnom stanju, u žuči su gorčine i u uzama bezakonja; oni su bez Boga u svijetu, i iđahu protivno naravi Božjoj; dakle, oni su u stanju protivnom naravi sreće.",
                "12": "A sad gle, je li značenje riječi obnova uzeti nešto u naravnom stanju i smjestiti to u nenaravno stanje, ili smjestiti to u stanje suprotno naravi njegovoj?",
                "13": "O, sine moj, to nije tako; već je značenje riječi obnova vratiti natrag ponovno zlo za zlo, ili tjelesno za tjelesno, ili đavolsko za đavolsko — dobro za ono što je dobro; pravedno za ono što je pravedno; pravično za ono što je pravično; milosrdno za ono što je milosrdno.",
                "14": "Zato, sine moj, gledaj da budeš milosrdan prema braći svojoj; postupaj pravično, sudi pravedno, i čini dobro neprestance; i budeš li činio sve to, tada ćeš primiti nagradu svoju; da, milosrđe će ti biti vraćeno ponovno; pravda će ti biti vraćena ponovno; pravedan će ti sud biti vraćen ponovno; i dobro će ti biti naplaćeno ponovno.",
                "15": "Jer će ti se ono što šalješ vratiti ponovno, i biti obnovljeno; zato, riječ obnova još potpunije osuđuje grešnika, i ne opravdava ga nipošto."
            },
            "42": {
                "1": "A sad, sine moj, uviđam da ima nešto više što uznemiruje um tvoj, što ne možeš razumjeti — a to se odnosi na pravdu Božju u kažnjavanju grešnika; jer ti pokušavaš pretpostaviti da je nepravda da grešnik bude izručen stanju bijede.",
                "2": "Evo gle, sine moj, ja ću ti to objasniti. Jer gle, nakon što Gospod Bog istjera praroditelje naše iz Edenskog vrta da obrađuju zemlju iz koje bijahu uzeti — da, on izvuče čovjeka, i postavi na istočnom kraju Edenskog vrta kerubine i plameni mač koji se okretaše u svakom smjeru, da čuvaju stablo života —",
                "3": "Evo, vidimo kako čovjek postade poput Boga, poznavajući dobro i zlo; i da ne bi pružio ruku svoju, i uzeo također sa stabla života, pa jeo i živio zauvijek, Gospod Bog postavi kerubine i plameni mač, da on ne bi blagovao od ploda —",
                "4": "I tako vidimo da bijaše vrijeme udijeljeno čovjeku da se pokaje, da, vrijeme kušnje, vrijeme da se pokaje i služi Bogu.",
                "5": "Jer gle, da je Adam ispružio ruku odmah, i blagovao sa stabla života, živio bi zauvijek, prema riječi Božjoj, ne imajući vrijeme za pokajanje; da, i također bi riječ Božja bila beskorisna, a veliki naum spasenja bio bi osujećen.",
                "6": "No gle, bijaše određeno čovjeku da umre — zato, kao što oni bijahu uklonjeni od stabla života, bit će uklonjeni s lica zemaljskoga — i čovjek postade izgubljen zauvijek, da, oni postadoše pali čovjek.",
                "7": "I sad, po tome vidiš kako praroditelji naši bijahu isključeni i vremenito i duhovno iz nazočnosti Gospodnje; i tako vidimo da oni postadoše podložni slijediti vlastitu volju svoju.",
                "8": "Evo gle, ne bijaše prikladno da čovjek bude spašen od te vremenite smrti, jer to bi uništilo veliki naum sreće.",
                "9": "Zato, pošto duša ne mogaše nikad umrijeti, a pad dovede na cijeli ljudski rod duhovnu smrt, kao i vremenitu, to jest, oni bijahu isključeni iz nazočnosti Gospodnje, bijaše prikladno da ljudski rod bude spašen od te duhovne smrti.",
                "10": "Dakle, pošto oni postadoše tjelesni, sjetilni i đavolski po naravi, ovo stanje kušnje postade stanje za njih da se priprave; to postade stanje priprave.",
                "11": "A sad sjeti se, sine moj, da ne bijaše nauma otkupljenja (ostavljajući ga po strani), čim bi oni umrli, duše bi njihove bile bijedne, jer bi bile isključene iz nazočnosti Gospodnje.",
                "12": "I evo, ne bijaše nikakva sredstva da se ljudi spase iz toga paloga stanja, što ga čovjek navuče na sebe zbog vlastite neposlušnosti svoje;",
                "13": "Zato, u skladu s pravdom, naum otkupljenja ne bi se mogao ostvariti, osim uz uvjete pokajanja ljudi u ovom stanju kušnje, da, ovom stanju priprave; jer da nije tih uvjeta, milosrđe ne bi moglo imati učinka, a da ne uništi djelo pravde. Evo, djelo pravde ne mogaše biti uništeno; ako bi bilo tako, Bog bi prestao biti Bogom.",
                "14": "I tako vidimo da sav ljudski rod bijaše pao, i oni bijahu u rukama pravde; da, pravde Božje, koja ih izruči da zauvijek budu isključeni iz nazočnosti njegove.",
                "15": "I evo, naum milosrđa ne bi se mogao ostvariti, osim ako pomirenje ne bude izvedeno; zato sâm Bog pomiruje za grijehe svijeta, da se ostvari naum milosrđa, da se udovolji zahtjevima pravde, da bi Bog mogao biti savršen, pravičan Bog, a i milosrdan Bog.",
                "16": "Evo, pokajanje ne mogaše doći ljudima osim ako ne bijaše kazne, koja također bijaše vječna kao što će život duše biti, pripojena nasuprot naumu sreće, koji također bijaše vječan kao i život duše.",
                "17": "Evo, kako bi se čovjek mogao pokajati, ako ne bi sagriješio? Kako bi mogao sagriješiti, kad ne bi bilo zakona? Kako bi moglo biti zakona, osim ako ne bi bilo kazne?",
                "18": "Evo, bijaše kazna pripojena, i pravičan zakon dan, koji donese grižnju savjesti čovjeku.",
                "19": "Evo, da zakon ne bijaše dan — počini li čovjek umorstvo, treba umrijeti — zar bi se on plašio da će umrijeti, počini li umorstvo?",
                "20": "I također, da zakon ne bijaše dan protiv grijeha ljudi se ne bi plašili griješiti.",
                "21": "I ako ne bi bio zakon dan, ako bi ljudi sagriješili, što bi pravda mogla učiniti, pa i milosrđe, jer oni ne bi imali pravo na stvorenje?",
                "22": "No, zakon jest dan, i kazna pripojena, i pokajanje udijeljeno; a na to pokajanje milosrđe polaže pravo; u protivnom, pravda polaže pravo na stvorenje i provodi zakon, a zakon zadaje kaznu; ako ne bi bilo tako, djela pravde bila bi uništena, i Bog bi prestao biti Bogom.",
                "23": "No Bog ne prestaje biti Bogom, i milosrđe polaže pravo na raskajane, a milosrđe dolazi zbog pomirenja; a pomirenje ostvaruje uskrsnuće mrtvih; a uskrsnuće mrtvih vraća ljude natrag u nazočnost Božju; i tako su oni vraćeni u nazočnost njegovu da im bude suđeno prema djelima njihovim, u skladu sa zakonom i pravdom.",
                "24": "Jer gle, pravda provodi sve svoje zahtjeve, a i milosrđe polaže pravo na sve što je njegovo, i tako nitko doli istinski raskajani nije spašen.",
                "25": "Što, držiš li da milosrđe može orobiti pravdu? Kažem ti: Ne; ni najmanje. Ako bi bilo tako, Bog bi prestao biti Bogom.",
                "26": "I tako Bog ostvaruje svoje velike i vječne nakane, što bijahu pripravljene od postanka svijeta. I tako nastaje spasenje i otkupljenje ljudi, a također i njihovo uništenje i bijeda.",
                "27": "Zato, o sine moj, tko god želi doći, može doći i piti od voda života slobodno; a tko god ne želi doći, taj nije prisiljen doći; ali će mu u posljednji dan biti vraćeno prema djelima njegovim.",
                "28": "Ako je želio činiti zlo, i nije se pokajao u dane svoje, gle, zlo će mu biti učinjeno u skladu s obnovom Božjom.",
                "29": "A sad, sine moj, želim da ne dopustiš više da te to uznemiruje, i samo nek te grijesi tvoji uznemiruju onim nemirom koji će te dovesti dolje k pokajanju.",
                "30": "O sine moj, želim da više ne niječeš pravdu Božju. Ne nastoj ispričavati sebe ni malčice radi grijeha svojih niječući pravdu Božju; već dopusti da pravda Božja, i milosrđe njegovo, i dugotrpnost njegova imaju potpunu prevlast u srcu tvojemu; i dopusti da te to dovede dolje u prah u poniznosti.",
                "31": "I evo, o sine moj, pozvan si od Boga propovijedati riječ ovome narodu. A sad, sine moj, nastavi s poslom svojim, navješćuj riječ u istini i trezvenosti, kako bi mogao privesti duše k pokajanju, da bi veliki naum milosrđa mogao imati pravo na njih. I neka ti Bog udijeli u skladu s riječima mojim. Amen."
            },
            "43": {
                "1": "I tad se dogodi da sinovi Almini pođoše među narod navješćivati im riječ. A i Alma, sam, ne mogaše počinuti, te i on pođe.",
                "2": "Evo, nećemo reći ništa više o propovijedanju njihovu, osim da oni propovijedahu riječ, i istinu, u skladu s duhom proroštva i objave; i oni propovijedahu u skladu sa svetim redom Božjim po kojemu bijahu pozvani.",
                "3": "A sad se vraćam izvješću o ratovima između Nefijaca i Lamanaca u osamnaestoj godini vladavine sudaca.",
                "4": "Jer gle, dogodi se da Zoramci postadoše Lamanci; dakle, začetkom osamnaeste godine narod Nefijaca vidje kako Lamanci navaljuju na njih; zato oni obaviše pripreme za rat; da, oni skupiše čete svoje u zemlji Jeršon.",
                "5": "I dogodi se da Lamanci dođoše sa svojim tisućama; i oni dođoše u zemlju Antionum, koja je zemlja Zoramaca; i čovjek po imenu Zerahemna bijaše vođa njihov.",
                "6": "I evo, pošto Amalečani bijahu skloniji opačini i umorstvima nego što bijahu Lamanci, sami po sebi, zato Zerahemna postavi vrhovne časnike nad Lamancima, i oni svi bijahu Amalečani i Zoramci.",
                "7": "Evo to on učini da bi mogao sačuvati mržnju njihovu prema Nefijcima, da bi ih mogao dovesti pod vlast radi ostvarenja namjera svojih.",
                "8": "Jer gle, namjere njegove bijahu podjariti Lamance na srdžbu protiv Nefijaca; to on učini da bi mogao prisvojiti veliku moć nad njima, i također da bi mogao steći moć nad Nefijcima dovodeći ih u ropstvo.",
                "9": "I evo, namjera Nefijaca bijaše podržati zemlje svoje, i kuće svoje, i žene svoje, i djecu svoju, da bi ih mogli sačuvati od ruku neprijatelja svojih; i također da bi mogli sačuvati prava svoja i povlastice svoje, da, i također slobodu svoju, da bi mogli štovati Boga prema željama svojim.",
                "10": "Jer oni znadoše, padnu li u ruke Lamancima, tko god bude štovao Boga u duhu i u istini, pravoga i živoga Boga, njega će Lamanci uništiti.",
                "11": "Da, i oni također poznavahu žestoku mržnju Lamanaca prema braći njihovoj, koja bijahu narod Anti-Nefi-Lehija, koji bijaše nazvan narodom Amonovim — a oni ne htjedoše podignuti oružje, da, oni uđoše u savez i ne htjedoše ga prekršiti — zato, padnu li u ruke Lamancima, bit će uništeni.",
                "12": "A Nefijci ne htjedoše dopustiti da oni budu uništeni; zato im dadoše zemlje za baštinu njihovu.",
                "13": "A narod Amonov davaše Nefijcima velik dio imetka svojega za uzdržavanje četa njihovih; i tako Nefijci bijahu prinuđeni, sami, odolijevati protiv Lamanaca, koji bijahu mješavina Lamana i Lemuela, i sinova Jišmaelovih, i svih onih koji se bijahu odmetnuli od Nefijaca, a to bijahu Amalečani i Zoramci, te potomci svećenika Noinih.",
                "14": "Evo, ti potomci bijahu toliko brojni, gotovo koliko bijahu Nefijci; i tako Nefijci bijahu prisiljeni sukobljavati se s braćom svojom, i to sve do prolijevanja krvi.",
                "15": "I dogodi se, pošto se čete lamanske bijahu skupile u zemlji Antionum, gle, čete nefijske bijahu pripravne dočekati ih u zemlji Jeršon.",
                "16": "Evo, vođa Nefijaca, to jest čovjek koji bijaše postavljen za vrhovnoga zapovjednika nad Nefijcima — evo, vrhovni zapovjednik preuze zapovjedništvo nad svim četama nefijskim — i ime njegovo bijaše Moroni;",
                "17": "I Moroni preuze sve zapovjedništvo, te upravu nad ratovima njihovim. A bijaše mu samo dvadeset i pet godina kad bijaše postavljen za vrhovnog zapovjednika nad četama nefijskim.",
                "18": "I dogodi se da on dočeka Lamance u graničnim predjelima Jeršona, a narod njegov bijaše naoružan mačevima, i sabljama krivošijama, i svakovrsnim oružjem ratnim.",
                "19": "I kad čete lamanske vidješe da narod Nefijev, odnosno da Moroni pripremi narod svoj s prsnim oklopima, i štitovima u rukama, da, i također kacigama za zaštitu glava njihovih, i oni također bijahu odjeveni debelom odjećom —",
                "20": "Evo, vojska Zerahemnina ne bijaše pripremljena ničim takvim; oni imahu samo mačeve svoje, i sablje krivošije svoje, lukove svoje i strijele svoje, kamenove svoje i praćke svoje; i oni bijahu goli, osim kože koja bijaše opasana oko bokova njihovih; da, svi bijahu goli, osim Zoramaca i Amalečana;",
                "21": "Ali oni ne bijahu naoružani prsnim oklopima, niti štitovima — zato se silno bojahu četa nefijskih zbog oklopa njihovih, usprkos tome što broj njihov bijaše toliko veći od Nefijaca.",
                "22": "Gle, tad se dogodi da se oni ne usudiše navaliti na Nefijce u graničnim predjelima Jeršona; zato oni otiđoše iz zemlje Antionum u divljinu, i zaputiše se naokolo divljinom, dalje pored izvora rijeke Sidon, da bi mogli ući u zemlju Manti i uzeti u posjed tu zemlju; jer ne držahu da će čete Moronijeve znati kamo su otišli.",
                "23": "No dogodi se, čim oni bijahu otišli u divljinu, Moroni posla uhode u divljinu da motre tabor njihov; i Moroni također, znajući za proroštva Almina, posla neke ljude k njemu, tražeći od njega da zapita Gospoda kamo čete nefijske trebaju poći da se obrane od Lamanaca.",
                "24": "I dogodi se da riječ Gospodnja dođe k Almi, i Alma obavijesti glasnike Moronijeve da čete lamanske koračaju naokolo divljinom, da bi mogle prijeći u zemlju Manti, da bi mogle otpočeti napad na slabiji dio naroda. I ti glasnici pođoše i predadoše poruku Moroniju.",
                "25": "Tad Moroni, ostavivši dio vojske svoje u zemlji Jeršon, da ne bi kojim slučajem dio Lamanaca ušao u tu zemlju i uzeo grad u posjed, povede ostali dio vojske svoje i pokroči preko u zemlju Manti.",
                "26": "I on naredi da se sav narod u tom predjelu zemlje skupi za boj protiv Lamanaca, da bi obranio zemlje svoje i domovinu svoju, prava svoja i sloboštine svoje; zato oni bijahu pripravni za trenutak dolaska Lamanaca.",
                "27": "I dogodi se, Moroni naredi da vojska njegova bude skrivena u dolini koja bijaše blizu obale rijeke Sidon, koja bijaše zapadno od rijeke Sidon u divljini.",
                "28": "I Moroni postavi uhode unaokolo kako bi doznao kad će tabor Lamanaca doći.",
                "29": "I evo, pošto Moroni poznavaše namjeru Lamanaca, da namjera njihova bijaše uništiti braću svoju, ili ih podložiti i dovesti ih u ropstvo kako bi mogli uspostaviti kraljevstvo za sebe nad cijelom zemljom;",
                "30": "I pošto također znaše kako jedina želja Nefijaca bijaše sačuvati zemlje svoje, i slobodu svoju, i crkvu svoju, zato on ne smatraše grijehom da ih brani lukavim naumom; zato on otkri preko uhoda svojih kojim će smjerom Lamanci krenuti.",
                "31": "Zato on razdijeli vojsku svoju i odvede dio preko u dolinu, i sakri ih istočno, te južno od brda zvanog Ripla;",
                "32": "A ostatak sakri u zapadnu dolinu, zapadno od rijeke Sidon, i tako dolje do graničnih predjela zemlje Manti.",
                "33": "I tako, nakon što smjesti vojsku svoju po želji svojoj, bijaše pripravan dočekati ih.",
                "34": "I dogodi se da Lamanci uziđoše sjeverno od brda, gdje dio vojske Moronijeve bijaše skriven.",
                "35": "A kad Lamanci prođoše brdo Riplu, i dođoše u dolinu, i počeše prelaziti rijeku Sidon, vojska koja bijaše skrivena južno od brda, koju vođaše čovjek čije ime bijaše Lehi, i on povede vojsku svoju naprijed i opkoli Lamance na istoku u pozadini njihovoj.",
                "36": "I dogodi se da se Lamanci, kad vidješe Nefijce kako navaljuju na njih u pozadini njihovoj, okrenuše natrag i započeše sukob s vojskom Lehijevom.",
                "37": "I djelo smrti otpoče na obje strane, no ono bijaše stravičnije na strani Lamanaca, jer golotinja njihova bijaše izložena teškim udarcima Nefijaca mačevima njihovim i sabljama krivošijama njihovim, koji uzrokovahu smrt gotovo pri svakom udarcu.",
                "38": "Dok s druge strane bijaše tu i tamo čovjek koji pade među Nefijcima, zbog mačeva njihovih i gubitka krvi, jer oni bijahu zaštićeni gledom na životno važnije dijelove tijela, to jest važniji dijelovi tijela bijahu zaštićeni od udaraca lamanskih njihovim prsnim oklopima, i njihovim štitovima u rukama, i njihovim kacigama; i tako Nefijci nastavljahu djelo smrti među Lamancima.",
                "39": "I dogodi se da se Lamanci uplašiše zbog velikog uništenja među njima, i to sve dok ne počeše bježati prema rijeci Sidon.",
                "40": "A Lehi i ljudi njegovi ih ganjahu; i Lehi ih natjera u vode Sidona, i oni prijeđoše vode Sidona. A Lehi zadrži čete svoje na obali rijeke Sidon da ne prijeđu.",
                "41": "I dogodi se da Moroni i vojska njegova dočekaše Lamance u dolini, s druge strane rijeke Sidon, i počeše se obarati na njih i ubijati ih.",
                "42": "A Lamanci pobjegoše ponovno pred njima prema zemlji Manti; i dočekaše ih ponovno čete Moronijeve.",
                "43": "Evo, tom se prilikom Lamanci borahu žestoko; da, nikad ne bijaše poznato da se Lamanci borahu s tako silno velikom snagom i hrabrošću, ne, ni od samoga početka.",
                "44": "A nadahnuše ih Zoramci i Amalečani, koji bijahu vrhovni časnici i vođe njihovi, te Zerahemna, koji bijaše vrhovni časnik njihov, to jest vrhovni vođa i zapovjednik njihov; da, oni se borahu poput zmajeva, i mnogi od Nefijaca bijahu pobijeni rukama njihovim, da, jer oni rasjekoše nadvoje mnoge od kaciga njihovih, i probodoše mnoge od prsnih oklopa njihovih, i odsjekoše mnoge od ruku njihovih; i tako Lamanci udarahu u žestokoj srdžbi svojoj.",
                "45": "Ipak, Nefijci bijahu nadahnuti boljim ciljem, jer se ne borahu za kraljevstvo ni za moć, već se borahu za domove svoje i sloboštine svoje, žene svoje i djecu svoju, i sve svoje, da, za bogoštovne obrede svoje i crkvu svoju.",
                "46": "I oni činjahu ono što osjećahu da bijaše dužnost koju dugovahu Bogu svojemu; jer im Gospod reče, a također i ocima njihovim: Ukoliko niste krivi za prvu povredu, ni za drugu, ne dopustite sebi da budete pobijeni rukama neprijatelja svojih.",
                "47": "I opet, Gospod reče: Branite obitelji svoje sve do prolijevanja krvi. Dakle, iz tog se razloga Nefijci sukobljavahu s Lamancima, da obrane sebe, i obitelji svoje, i zemlje svoje, domovinu svoju, i prava svoja, i vjeroispovijest svoju.",
                "48": "I dogodi se, kad ljudi Moronijevi vidješe žestinu i srdžbu Lamanaca, upravo htjedoše ustuknuti i pobjeći od njih. A Moroni, uvidjevši nakanu njihovu, posla i nadahnu srca njihova ovim mislima — da, mislima o zemljama njihovim, slobodi njihovoj, da, oslobođenju njihovom od ropstva.",
                "49": "I dogodi se da se oni okrenuše na Lamance, i zavapiše uglas Gospodu Bogu svojemu za slobodu svoju i oslobođenje svoje od ropstva.",
                "50": "I oni se počeše suprotstavljati Lamancima s moću; i u taj isti sat kad zavapiše Gospodu za slobodu svoju, Lamanci počeše bježati pred njima; i oni pobjegoše sve do voda Sidona.",
                "51": "Evo, Lamanci bijahu brojniji, da, više nego dvostruko od broja Nefijaca; ipak, bijahu tjerani toliko da bijahu sabrani u jedno tijelo u dolini, na obali kraj rijeke Sidon.",
                "52": "Zato ih čete Moronijeve opkoliše, da, i to s obje strane rijeke, jer gle, na istoku bijahu ljudi Lehijevi.",
                "53": "Zato kad Zerahemna vidje ljude Lehijeve istočno od rijeke Sidon, a čete Moronijeve zapadno od rijeke Sidon, da su opkoljeni od Nefijaca, obuze ih strava.",
                "54": "Tad Moroni, kad vidje stravu njihovu, zapovjedi ljudima svojim da prestanu prolijevati krv njihovu."
            },
            "44": {
                "1": "I dogodi se da se oni zaustaviše i povukoše korak od njih. I Moroni reče Zerahemni: Vidi, Zerahemna, da mi ne želimo biti krvnici. Znadete da ste u rukama našim, ipak, mi vas ne želimo pobiti.",
                "2": "Gle, mi ne iziđosmo u boj protiv vas da bismo prolijevali krv vašu radi moći; niti želimo dovesti ikoga pod jaram ropstva. Već je to upravo onaj cilj radi kojega vi navaliste na nas; da, i srditi ste na nas zbog vjeroispovijesti naše.",
                "3": "No sad, vidiš da je Gospod s nama; i vidiš da vas on izruči u ruke naše. I sad, htio bih da razumijete kako nam to bijaše učinjeno zbog vjeroispovijesti naše i vjere naše u Krista. I sad vidite da ne možete uništiti ovu vjeru našu.",
                "4": "Sad vidite da je ovo istinska vjera Božja; da, vidite da će nas Bog podržati, i čuvati, i sačuvati, doklegod smo vjerni njemu, i vjeri svojoj, i vjeroispovijesti svojoj; i nikad neće Gospod dopustiti da budemo uništeni, osim ako ne upadnemo u prijestup i ne zaniječemo vjeru našu.",
                "5": "A sad, Zerahemna, zapovijedam ti u ime onoga svemogućega Boga koji ojača ruke naše te stekosmo moć nad vama, vjerom našom, vjeroispoviješću našom, i bogoštovnim obredima našim, i crkvom našom, i svetom podrškom koju dugujemo ženama svojim i djeci svojoj, onom slobodom koja nas veže uz zemlje naše i domovinu našu; da, a i čuvanjem svete riječi Božje, kojoj dugujemo svu sreću našu; i svime što nam je najdraže —",
                "6": "Da, i ovo nije sve; zapovijedam vam svim željama koje imate prema životu da nam predate svoje oružje ratno, i mi nećemo tražiti krv vašu, nego ćemo poštedjeti živote vaše, ako ćete otići putem svojim i više ne dolaziti ratovati protiv nas.",
                "7": "A sad, ne učinite li to, gle, u rukama ste našim, i ja ću zapovjediti ljudima svojim da se obore na vas i nanesu rane smrtonosne tijelima vašim, da budete iskorijenjeni; i tad ćemo vidjeti tko će imati moć nad ovim narodom; da, vidjet ćemo tko će biti doveden u ropstvo.",
                "8": "I tad se dogodi, kad Zerahemna ču te besjede, on istupi i preda mač svoj i sablju krivošiju svoju, i luk svoj u ruke Moronijeve, i reče mu: Gle, evo našeg oružja ratnog; predat ćemo ga tebi, no nećemo dopustiti da položimo prisegu tebi, za koju znademo da ćemo je prekršiti, a i djeca naša; no, uzmi naše oružje ratno i dopusti da odemo u divljinu; inače, zadržat ćemo mačeve svoje i izginut ćemo ili pobijediti.",
                "9": "Gle, mi nismo od vjere vaše; ne vjerujemo da je Bog onaj koji nas izruči u ruke vaše; već vjerujemo da je lukavost vaša ono što vas sačuva od mačeva naših. Gle, prsni oklopi vaši i štitovi vaši oni su koji vas sačuvaše.",
                "10": "I tad, kad Zerahemna okonča govoriti ove riječi, Moroni vrati mač i oružje ratno, koje bijaše primio, Zerahemni, govoreći: Gle, okončat ćemo sukob.",
                "11": "Evo, ne mogu opozvati riječi koje izrekoh, zato, živoga mi Gospoda, nećete otići osim ako ne odete s prisegom da se nećete više vraćati protiv nas u rat. Evo, pošto ste u rukama našim, prolit ćemo krv vašu po tlu, ili ćete se podložiti uvjetima koje predložih.",
                "12": "I tad, kad Moroni izreče te riječi, Zerahemna zadrži mač svoj, i rasrdi se na Moronija te pojuri naprijed da ubije Moronija; no, čim podignu mač svoj, gle, jedan od Moronijevih vojnika izbije mu ga, i to na zemlju, i on se slomi do balčaka; i on također udari Zerahemnu, te mu odsiječe skalp, koji pade na zemlju. I Zerahemna se povuče ispred njih među vojnike svoje.",
                "13": "I dogodi se da vojnik koji stajaše blizu, koji odsiječe skalp Zerahemnin, podignu skalp s tla za kosu, i nataknu ga na vršak mača svojega, te ga ispruži naprijed prema njima govoreći im jakim glasom:",
                "14": "Isto kao što ovaj skalp pade na zemlju, a to je skalp glavara vašega, tako ćete vi pasti na zemlju, osim ako ne predate svoje oružje ratno i ne otiđete sa savezom mira.",
                "15": "Evo bijaše ih mnogo koji, kad čuše ove riječi i vidješe skalp što bijaše na maču, bijahu pogođeni strahom; i mnogi istupiše i baciše svoje oružje ratno do nogu Moronijevih, i uđoše u savez mira. I svima onima koji uđoše u savez oni dopustiše da otiđu u divljinu.",
                "16": "Tad se dogodi da se Zerahemna silno razgnjevi, i on podjari ostatak vojnika svojih na srdžbu, da se sukobe još snažnije s Nefijcima.",
                "17": "I tad se Moroni rasrdi zbog tvrdoglavosti Lamanaca; zato on zapovjedi ljudima svojim da se obore na njih i pobiju ih. I dogodi se da ih oni počeše ubijati; da, i Lamanci se sukobljavahu mačevima svojim i snagom svojom.",
                "18": "No gle, gole kože njihove i ogoljene glave njihove bijahu izložene oštrim mačevima Nefijaca; da, gle, bijahu probadani i udarani, da, i padahu silno brzo pred mačevima Nefijaca; i počeše ih smicati, baš kao što vojnik Moronijev bijaše prorokovao.",
                "19": "Tad Zerahemna, kad vidje da će svi uskoro biti uništeni, snažno zavapi Moroniju, obećavajući da će sklopiti savez, a i narod njegov, s njima, poštede li preostale živote njihove, da nikada više neće doći ratovati protiv njih.",
                "20": "I dogodi se, Moroni naredi da djelo smrti prestane ponovno među narodom. I on uze oružje ratno od Lamanaca; i nakon što oni uđoše u savez mira s njim, bijaše im dopušteno da otiđu u divljinu.",
                "21": "Evo, broj mrtvih njihovih ne bijaše izbrojen, zbog veličine broja; da, broj mrtvih njihovih bijaše silno velik, i kod Nefijaca i kod Lamanaca.",
                "22": "I dogodi se da oni pobacaše mrtve svoje u vode Sidona, i oni odoše i pokopani su u dubinama morskim.",
                "23": "A čete nefijske, to jest Moronijeve, vratiše se i dođoše kućama svojim i zemljama svojim.",
                "24": "I tako završi osamnaesta godina vladavine sudaca nad narodom Nefijevim. I tako završi zapis Almin, koji bijaše napisan na pločama Nefijevim."
            },
            "45": {
                "intro": "Izvješće o narodu Nefijevu, te njihovim ratovima i razdorima u dane Helamanove, prema zapisu Helamanovu, koji on vođaše u dane svoje.",
                "1": "Gle, tad se dogodi da se narod Nefijev silno obradova, zato što ih Gospod ponovno izbavi iz ruku neprijatelja njihovih; zato oni dadoše zahvale Gospodu Bogu svojemu; da, i postiše mnogo i moljahu se mnogo, i štovahu Boga sa silno velikom radošću.",
                "2": "I dogodi se, devetnaeste godine vladavine sudaca nad narodom Nefijevim, da Alma dođe k sinu svojemu Helamanu i reče mu: Vjeruješ li riječima koje ti izrekoh o onim zapisima koji bijahu vođeni?",
                "3": "A Helaman mu reče: Da, vjerujem.",
                "4": "I Alma reče ponovno: Vjeruješ li u Isusa Krista, koji će doći?",
                "5": "A on reče: Da, vjerujem svim riječima koje ti izgovori.",
                "6": "I Alma mu reče ponovno: Hoćeš li obdržavati zapovijedi moje?",
                "7": "A on reče: Da, obdržavat ću zapovijedi tvoje svim srcem svojim.",
                "8": "Tad mu Alma reče: Blagoslovljen si ti; a Gospod će ti dati napredak u ovoj zemlji.",
                "9": "No gle, imam ti nešto prorokovati; no, što ti budem prorokovao nemoj otkriti; da, što ti budem prorokovao neće biti otkriveno, sve dok se proroštvo ne ispuni; zato zapiši riječi koje ću ti reći.",
                "10": "A ovo su riječi: Gle, uviđam da će ovaj isti narod, Nefijci, u skladu s duhom objave koji je u meni, četiri stotine godina od vremena kad im se Isus Krist očituje, propasti u nevjeru.",
                "11": "Da, i tad će vidjeti ratove i pošasti, da, gladi i krvoproliće, sve dok narod Nefijaca ne bude iskorijenjen —",
                "12": "Da, i to je zato što će propasti u nevjeru i upasti u djela tame, i pohotnosti, i svakovrsnih bezakonja; da, kažem ti, zato što će sagriješiti protiv tako velikoga svjetla i spoznaje, da, kažem ti, od toga dana ni četvrti naraštaj neće posve uminuti prije nego što ovo veliko bezakonje dođe.",
                "13": "A kad taj veliki dan dođe, gle, vrijeme veoma brzo dolazi kada oni koji su sada, to jest potomstvo onih koji su sada ubrojeni među narod Nefijev, neće više biti ubrojeni među narod Nefijev.",
                "14": "No, tko god ostane i ne bude uništen u taj velik i strašan dan, bit će ubrojen među Lamance, i postat će poput njih, svi osim nekolicine koji će biti nazvani učenicima Gospodnjim; i njih će Lamanci progoniti sve dok ne budu iskorijenjeni. I evo, zbog bezakonja će ovo proroštvo biti ispunjeno.",
                "15": "I tad se dogodi, nakon što Alma reče to Helamanu, blagoslovi ga, a također i ostale sinove svoje; i on također blagoslovi zemlju za pravedne.",
                "16": "I on reče: Ovako govori Gospod Bog — Prokleta će biti zemlja, da, ova zemlja, svakomu narodu, plemenu, jeziku i puku, sve do uništenja, koji djeluju opako kad su potpuno ogrezli; i kako rekoh, tako će biti; jer ovo je kletva i blagoslov Božji na zemlji, jer Gospod ne može gledati na grijeh ni s najmanjom mjerom popustljivosti.",
                "17": "I evo, nakon što Alma izreče ove riječi, on blagoslovi crkvu, da, sve one koji budu stajali čvrsto u vjeri od toga vremena nadalje.",
                "18": "I nakon što Alma učini to, on otiđe iz zemlje zarahemalske, kao da ide u zemlju Melek. I dogodi se da se o njemu ne ču nikad više; o njegovoj smrti i ukopu ne znamo ništa.",
                "19": "Gle, ovo znademo, da on bijaše pravedan čovjek; i besjeda se pronese crkvom da bijaše uznesen od Duha, ili ukopan rukom Gospodnjom, isto kao Mojsije. No gle, Pisma kazuju da Gospod uze Mojsija k sebi; pa pretpostavljamo da on također primi Almu u duhu k sebi; dakle, iz tog razloga ne znamo ništa o smrti njegovoj ni ukopu.",
                "20": "I tad se dogodi da začetkom devetnaeste godine vladavine sudaca nad narodom Nefijevim Helaman pođe među narod navješćivati mu riječ.",
                "21": "Jer gle, zbog ratova njihovih s Lamancima i mnogih malih razdora i nemira što bijahu među narodom, postade potrebno da se riječ Božja navješćuje među njima, da, i da se red uspostavi diljem crkve.",
                "22": "Zato Helaman i braća njegova krenuše da uspostave crkvu ponovno u cijeloj zemlji, da, u svakom gradu diljem cijele zemlje koju posjedovaše narod Nefijev. I dogodi se da oni postaviše svećenike i učitelje diljem cijele zemlje, nad svim crkvama.",
                "23": "I tad se dogodi, nakon što Helaman i braća njegova bijahu postavili svećenike i učitelje nad crkvama, nastade razdor među njima, i oni ne htjedoše poklanjati pažnju riječima Helamana i braće njegove;",
                "24": "Već postadoše oholi, jer bijahu uzneseni u srcima svojim zbog silno velika bogatstva svojega; zato postadoše bogati u očima svojim, i ne htjedoše poklanjati pažnju riječima njihovim, da hode uspravno pred Bogom."
            },
            "46": {
                "1": "I dogodi se, svi oni koji ne htjedoše poslušati riječi Helamana i braće njegove bijahu sabrani zajedno protiv braće svoje.",
                "2": "I evo gle, oni bijahu silno gnjevni, toliko da bijahu odlučni poubijati ih.",
                "3": "Evo, vođa onih koji bijahu gnjevni na braću svoju bijaše krupan i snažan čovjek; a ime njegovo bijaše Amalikija.",
                "4": "I Amalikija željaše biti kralj; a oni ljudi koji bijahu gnjevni također željahu da on bude kralj njihov; i oni bijahu, veći dio njih, niži suci u zemlji, i oni tražahu moć.",
                "5": "I oni bijahu vođeni laskanjem Amalikijinim da će ih on, podupru li ga i postave li ga da bude kralj njihov, učiniti vladarima nad narodom.",
                "6": "Tako ih Amalikija navede na odmetništvo, unatoč propovijedanju Helamana i braće njegove, da, unatoč silno velikoj brizi njihovoj za crkvu, jer oni bijahu veliki svećenici nad crkvom.",
                "7": "A bijaše ih mnogo u crkvi koji povjerovaše u laskave riječi Amalikijine; zato se oni odmetnuše od crkve; i tako bijahu prilike među narodom Nefijevim veoma neizvjesne i opasne unatoč velikoj pobjedi njihovoj koju stekoše nad Lamancima, i velikim radovanjima njihovim koja imahu zbog izbavljenja svojega rukom Gospodnjom.",
                "8": "Tako vidimo kako brzo djeca ljudska zaboravljaju Gospoda Boga svojega, da, kako su brza činiti bezakonje i pustiti da ih zli zavede.",
                "9": "Da, i također vidimo veliku opačinu koju jedan veoma opak čovjek može uzrokovati da se dogodi među djecom ljudskom.",
                "10": "Da, vidimo kako Amalikija, zato što bijaše čovjek s lukavim spletkama i čovjek s mnogo laskavih riječi, zavede srca mnogih ljudi da čine opačinu; da, i da nastoje uništiti crkvu Božju, i da unište temelj slobode koji im Bog bijaše udijelio, a taj blagoslov Bog bijaše poslao na lice zemlje zbog pravednih.",
                "11": "I tad se dogodi, kad Moroni, koji bijaše vrhovni zapovjednik četa nefijskih, doču o tim odmetanjima, rasrdi se na Amalikiju.",
                "12": "I dogodi se da on podera ogrtač svoj; i on uze komad njegov te napisa na njemu — Na spomen Boga našega, vjeroispovijesti naše, i slobode, i mira našega, žena naših i djece naše — i pričvrsti ga na kraj motke.",
                "13": "I on učvrsti kacigu svoju, i prsni oklop svoj, i štitove svoje, i opasa oklop svoj oko bokova svojih; i uze motku koja imaše na kraju svojem poderani ogrtač njegov (i on ga prozva geslo slobode), i pokloni se do zemlje, i pomoli se žarko Bogu svojemu, da blagoslovi slobode ostanu na braći njegovoj dokle god šačica kršćana ostane posjedovati zemlju —",
                "14": "Jer tako sve istinske vjernike Kristove, koji pripadahu crkvi Božjoj, nazivahu oni koji ne pripadahu crkvi.",
                "15": "I oni što pripadahu crkvi bijahu vjerni; da, svi oni koji bijahu istinski vjernici u Krista uzeše na sebe rado ime Krista, odnosno kršćana, kako bijahu nazvani zbog vjerovanja svojega u Krista koji će doći.",
                "16": "I zato se, tog trenutka, Moroni pomoli da stvar kršćana i sloboda u zemlji budu podržane.",
                "17": "I dogodi se, nakon što izli dušu svoju Bogu, on nazove svu zemlju koja bijaše južno od zemlje Pustoši, da, ukratko, svu zemlju i na sjeveru i na jugu — Izabranom zemljom i zemljom slobode.",
                "18": "I on reče: Zasigurno Bog neće dopustiti da mi, koji smo prezreni zato što uzimamo na sebe ime Kristovo, budemo izgaženi i uništeni, sve dok to ne navučemo na se prijestupima svojim.",
                "19": "I kad Moroni izreče te riječi, on krenu među narod mašući poderanim dijelom haljine svoje po zraku, kako bi svi vidjeli natpis što ga on napisa na poderanome dijelu, i vičući jakim glasom, govoreći:",
                "20": "Gle, tko god hoće očuvati ovo geslo na zemlji, neka istupi u snazi Gospodnjoj, i uđe u savez da će očuvati prava svoja, i vjeroispovijest svoju, da ga Gospod Bog može blagosloviti.",
                "21": "I dogodi se, kad Moroni proglasi ove riječi, gle, narod se strča na okup s oklopom svojim opasanim oko bokova svojih, razdirući haljine svoje kao znamen, to jest kao savez da neće odbaciti Gospoda Boga svojega; ili drugim riječima, prekrše li zapovijedi Božje, ili upadnu u prijestup i zastide se preuzeti na sebe ime Kristovo, nek ih Gospod razdere onako kako oni razderaše haljine svoje.",
                "22": "Evo, ovo bijaše savez koji sklopiše, i oni baciše haljine svoje pred noge Moronijeve, govoreći: Sklapamo savez s Bogom našim da ćemo biti uništeni, isto kao braća naša u zemlji na sjeveru, upadnemo li u prijestup; da, on nas može baciti pred noge neprijatelja naših, isto kao što mi bacismo haljine svoje pred noge tvoje da budemo izgaženi nogama, upadnemo li u prijestup.",
                "23": "Moroni im reče: Gle, ostatak smo potomstva Jakovljeva; da, ostatak smo potomstva Josipova, kojemu braća njegova razderaše ogrtač na mnogo komada; da, i sad gle, spomenimo se obdržavati zapovijedi Božje, ili će haljine naše razderati naša braća, i bit ćemo bačeni u tamnicu, ili prodani, ili pobijeni.",
                "24": "Da, sačuvajmo slobodu našu kao ostatak Josipov; da, spomenimo se riječi Jakovljevih prije smrti njegove, jer gle, on vidje kako dio ostatka košulje Josipove bijaše sačuvan i ne istrunu. I on reče — Isto kao što ovaj ostatak haljine sina mojega bijaše sačuvan, tako će ostatak potomstva sina mojega biti sačuvan rukom Božjom, i biti uzet k njemu, dok će preostali dio potomstva Josipova izginuti, isto kao ostatak haljine njegove.",
                "25": "Evo gle, ovo zadaje bol duši mojoj; ipak, duša se moja raduje u sinu mojemu zbog onoga dijela potomstva njegova koji će biti uzet k Bogu.",
                "26": "Evo gle, ovo bijaše jezik Jakovljev.",
                "27": "I evo, tko zna nisu li možda ostatak potomstva Josipova koji će propasti poput haljine njegove oni koji se odmetnuše od nas? Da, a i mi ćemo to biti, ne budemo li stajali čvrsto u vjeri u Krista.",
                "28": "I tad se dogodi, nakon što Moroni izreče ove riječi, on pođe, a i posla u sve dijelove zemlje gdje bijahu razdori, te sabere zajedno sve ljude koji željahu očuvati slobodu svoju, da se suprotstave Amalikiji i onima koji se odmetnuše, koji se nazivahu Amalikijcima.",
                "29": "I dogodi se, kad Amalikija vidje da je narod Moronijev brojniji od Amalikijaca — i on također vidje da su ljudi njegovi sumnjičavi gledom na pravičnost stvari koju bijahu poduzeli — zato on, bojeći se da neće polučiti cilja, povede one od ljudi svojih koji htjedoše, i otiđe u zemlju Nefijevu.",
                "30": "Evo, Moroni smatraše kako nije poželjno da Lamanci prime išta više snage; zato on odluči da će presresti ljude Amalikijine, ili ih uhvatiti i vratiti ih natrag, i pogubiti Amalikiju; da, jer je znao da će on podjariti Lamance na srdžbu protiv njih, i uzrokovati da dođu u boj protiv njih; i znao je da će Amalikija učiniti to kako bi ostvario svrhe svoje.",
                "31": "Zato Moroni pomisli kako je poželjno da povede čete svoje što se skupiše, i naoružaše, i uđoše u savez da će čuvati mir — i dogodi se da on povede vojsku svoju i pokroči sa šatorima svojim u divljinu, da presiječe put Amalikiji u divljini.",
                "32": "I dogodi se da on učini u skladu sa željama svojim, i pokroči u divljinu, i prestignu čete Amalikijine.",
                "33": "I dogodi se da Amalikija pobježe s malim brojem ljudi svojih, a ostatak bijaše predan u ruke Moronijeve i bijaše odveden natrag u zemlju zarahemalsku.",
                "34": "Evo Moroni, pošto bijaše čovjek kojeg postaviše vrhovni suci i glas naroda, zato on imaše moć, u skladu s voljom svojom gledom na čete nefijske, uspostavljati i izvršavati vlast nad njima.",
                "35": "I dogodi se, on naredi da svatko od Amalikijaca tko ne htjede ući u savez da podupire stvar slobode, da bi mogli očuvati slobodnu vladavinu, bude pogubljen; a bijaše ih samo nekoliko koji odbiše savez slobode.",
                "36": "I dogodi se također, on naredi da geslo slobode bude uzdignuto na svaku kulu koja bijaše u cijeloj zemlji koju posjedovahu Nefijci; i tako Moroni postavi stijeg slobode među Nefijcima.",
                "37": "I oni počeše imati mir ponovno u zemlji; i tako oni očuvaše mir u zemlji gotovo do kraja devetnaeste godine vladavine sudaca.",
                "38": "A Helaman i veliki svećenici također održaše red u crkvi; da, i to u razdoblju od četiri godine oni imahu mnogo mira i radovanja u crkvi.",
                "39": "I dogodi se da ih bijaše mnogo koji umriješe, čvrsto vjerujući da duše njihove otkupi Gospodin Isus Krist; tako oni otiđoše iz svijeta radujući se.",
                "40": "A bijahu neki koji umriješe od groznica, koje u neka doba godine bijahu vrlo česte u zemlji — no ne toliko mnogo od groznica, zbog odličnih svojstava mnogih biljaka i korijena što ih Bog bijaše pripravio za uklanjanje uzroka oboljenja kojima ljudi bijahu podložni zbog naravi podneblja —",
                "41": "No, bijaše mnogo onih koji umriješe uslijed starosti; i oni koji umriješe u vjeri u Krista sretni su u njemu; kako svakako moramo pretpostaviti."
            },
            "47": {
                "1": "Evo, vratit ćemo se u zapisu svojemu Amalikiji i onima koji pobjegoše s njim u divljinu; jer gle, on povede one koji pođoše s njim, i uziđe u zemlju Nefijevu među Lamance, te podjari Lamance na srdžbu protiv naroda Nefijeva, toliko da kralj Lamanaca posla proglas diljem cijele zemlje svoje, među sav narod svoj, da se skupe ponovno kako bi pošli u boj protiv Nefijaca.",
                "2": "I dogodi se, kad proglas otiđe među njih, oni se silno uplašiše; da, bojahu se ozlovoljiti kralja, i također se bojahu poći u boj protiv Nefijaca da ne izgube živote svoje. I dogodi se da ne htjedoše, to jest veći se dio njih ne htjede pokoriti zapovijedima kraljevim.",
                "3": "I tad se dogodi da se kralj razgnjevi zbog neposluha njihova; zato on predade Amalikiji zapovjedništvo nad onim dijelom vojske svoje koji bijaše poslušan zapovijedima njegovim, i zapovjedi mu da pođe i prisili ih na oružje.",
                "4": "Evo gle, to bijaše želja Amalikijina; jer pošto bijaše veoma podmukao čovjek pri činjenju zla, zato on razvi naum u srcu svojemu da svrgne kralja Lamanaca.",
                "5": "I evo, on bijaše zadobio zapovjedništvo nad onim dijelovima Lamanaca koji podržavahu kralja; i on nastojaše steći naklonost onih koji ne bijahu poslušni; zato pođe naprijed do mjesta koje se nazivaše Onida, jer onamo bijahu svi Lamanci pobjegli; jer oni otkriše da vojska dolazi, i pretpostavljajući da ih dolaze uništiti, zato oni pobjegoše u Onidu, u mjesto oružja.",
                "6": "I oni bijahu postavili nekog čovjeka da bude kralj i vođa nad njima, jer bijahu odlučni u umovima svojim, s nepokolebljivom odlukom da neće biti primorani poći protiv Nefijaca.",
                "7": "I dogodi se da se oni bijahu skupili na vrhu gore koja se nazivaše Antipa, u pripremi za bitku.",
                "8": "Evo, ne bijaše Amalikijina namjera zametnuti bitku s njima u skladu sa zapovijedima kraljevim; već gle, bijaše namjera njegova steći naklonost četa lamanskih kako bi se postavio na čelo njihovo i svrgnuo kralja te prisvojio kraljevstvo.",
                "9": "I gle, dogodi se, on naredi vojsci svojoj da razapne šatore svoje u dolini što bijaše blizu gore Antipe.",
                "10": "I dogodi se, kad pade noć, on posla tajno poslanstvo na goru Antipu, želeći da vođa onih koji bijahu u gori, čije ime bijaše Lehonti, da on dođe dolje do podnožja gore, jer on željaše govoriti s njim.",
                "11": "I dogodi se, kad Lehonti primi poruku, ne usudi se sići do podnožja brda. I dogodi se da Amalikija posla ponovno po drugi put, želeći od njega da siđe. I dogodi se da Lehonti ne htjede; i on posla ponovno po treći put.",
                "12": "I dogodi se, kad Amalikija otkri da ne može nagovoriti Lehontija da siđe dolje s gore, on uziđe u goru, gotovo do tabora Lehontijeva; i posla ponovno po četvrti put poruku svoju Lehontiju, želeći da on siđe dolje, i da povede straže svoje sa sobom.",
                "13": "I dogodi se, kad Lehonti siđe dolje sa stražama svojim do Amalikije, Amalikija zatraži od njega da siđe dolje s vojskom svojom noću, te opkoli one ljude u taborima njihovim nad kojima mu kralj bijaše predao zapovjedništvo, te da će ih on izručiti u Lehontijeve ruke, učini li on njega (Amalikiju) drugim vođom nad cijelom vojskom.",
                "14": "I dogodi se da Lehonti siđe dolje s ljudima svojim i opkoli ljude Amalikijine, tako da prije negoli se oni probudiše u osvit dana bijahu opkoljeni četama Lehontijevim.",
                "15": "I dogodi se, kad vidješe da su opkoljeni, oni preklinjahu Amalikiju da im dopusti pridružiti se braći njihovoj, kako ne bi bili uništeni. Evo, ovo bijaše upravo ono što Amalikija željaše.",
                "16": "I dogodi se da on izruči ljude svoje protivno zapovijedima kraljevim. Evo, ovo bijaše ono što Amalikija željaše, kako bi mogao ostvariti zamisli svoje da svrgne kralja.",
                "17": "Evo, bijaše običaj među Lamancima, bude li vrhovni vođa njihov ubijen, postaviti drugog vođu da bude vrhovni vođa njihov.",
                "18": "I dogodi se, Amalikija naredi da jedan od slugu njegovih poslužuje otrov Lehontiju malo po malo, te on umrije.",
                "19": "Evo, nakon što Lehonti bijaše mrtav, Lamanci postaviše Amalikiju da bude vođa njihov i vrhovni zapovjednik njihov.",
                "20": "I dogodi se da Amalikija pokroči s četama svojim (jer bijaše ostvario želje svoje) u zemlju Nefijevu, u grad Nefi, koji bijaše glavni grad.",
                "21": "I kralj iziđe ususret njemu sa stražama svojim, jer držaše da Amalikija bijaše ispunio zapovijedi njegove, i da Amalikija bijaše skupio toliko veliku vojsku da pođe protiv Nefijaca u boj.",
                "22": "No gle, kad mu kralj iziđe ususret, Amalikija naredi slugama svojim da pođu naprijed ususret kralju. I oni pođoše i pokloniše se pred kraljem kao da mu odaju počast zbog veličine njegove.",
                "23": "I dogodi se da kralj ispruži ruku svoju kako bi ih podigao, kao što bijaše običaj među Lamancima, kao znamen mira, a taj običaj oni preuzeše od Nefijaca.",
                "24": "I dogodi se, kad on podignu prvoga sa zemlje, gle, on probode kralja do srca; i on pade na zemlju.",
                "25": "Tad sluge kraljevi pobjegoše; a sluge Amalikijini digoše viku, govoreći:",
                "26": "Gle, sluge kraljevi probodoše ga do srca, i on pade, a oni pobjegoše. Gle, dođite i vidite!",
                "27": "I dogodi se, Amalikija zapovjedi da čete njegove pokroče naprijed i vide što se dogodilo kralju; i kad oni stigoše do mjesta, i nađoše kralja gdje leži u krvi svojoj, Amalikija se pretvaraše da je gnjevan, te reče: Tko god ljubljaše kralja, neka pođe naprijed i krene u potjeru za slugama njegovim da bi mogli biti ubijeni.",
                "28": "I dogodi se da svi oni koji ljubljahu kralja, čim čuše ove riječi, iziđoše i krenuše u potjeru za slugama kraljevim.",
                "29": "Evo, kad sluge kraljevi vidješe vojsku kako ide u potjeru za njima, prestrašiše se ponovno i pobjegoše u divljinu, te prijeđoše u zemlju zarahemalsku i priključiše se narodu Amonovu.",
                "30": "A vojska se, koja bijaše u potjeri za njima, vrati nakon što ih proganjaše uzalud; i tako Amalikija prijevarom svojom osvoji srca naroda.",
                "31": "I dogodi se da sutradan on uđe u grad Nefi s četama svojim i zaposjednu grad.",
                "32": "I tad se dogodi da kraljica, kad doču da kralj bijaše ubijen — jer Amalikija bijaše poslao poslanstvo kraljici obavještavajući je da kralja ubiše sluge njegovi, da on krenu u potjeru za njima s vojskom svojom, no to bijaše uzalud, i da oni utekoše —",
                "33": "Zato, kad kraljica primi tu poruku, ona posla k Amalikiji tražeći od njega da poštedi narod u gradu; i ona također zatraži od njega da uđe k njoj; i također zatraži od njega da dovede svjedoke sa sobom da posvjedoče o smrti kraljevoj.",
                "34": "I dogodi se da Amalikija povede istoga slugu koji ubi kralja, i sve one koji bijahu s njim, i uđe kraljici, do mjesta gdje ona sjeđaše; i oni joj svi posvjedočiše da kralja ubiše vlastiti sluge njegovi; i oni rekoše također: Oni pobjegoše; zar to ne svjedoči protiv njih? I tako oni zadovoljiše kraljicu gledom na smrt kraljevu.",
                "35": "I dogodi se da Amalikija zaište naklonost kraljice i uze je sebi za ženu; i tako prijevarom svojom, te uz pomoć lukavih slugu svojih, on zadobi kraljevstvo; da, on bijaše priznat za kralja diljem cijele zemlje, među svim narodom Lamanaca, koji bijaše sastavljen od Lamanaca, i Lemuelaca, i Jišmaelaca, i svih odmetnika nefijskih, od vladavine Nefijeve sve do današnjega vremena.",
                "36": "Evo, ti odmetnici imahu istu poduku i isto znanje od Nefijaca, da, bijahu podučeni istom znanju o Gospodu, ipak, čudno je kazati, nedugo nakon odmetništva svojega oni postadoše okorjeliji i neraskajaniji, te divljiji, opakiji i okrutniji od Lamanaca — upijajući predaje Lamanaca; prepuštajući se nemarnosti, i svakoj vrsti pohotnosti; da, posvema zaboravljajući Gospoda Boga svojega."
            },
            "48": {
                "1": "I tad se dogodi, čim Amalikija zadobi kraljevstvo, on poče huškati srca Lamanaca protiv naroda nefijskoga; da, on postavi ljude da govore Lamancima s kula njihovih, protiv Nefijaca.",
                "2": "I tako on nahuška srca njihova protiv Nefijaca, toliko da potkraj devetnaeste godine vladavine sudaca, pošto on ostvari zamisli svoje do tada, da, pošto bijaše postavljen za kralja nad Lamancima, on nastojaše također zavladati nad cijelom zemljom, da, i cijelim narodom što bijaše u zemlji, Nefijcima kao i Lamancima.",
                "3": "Dakle, on ostvari zamisao svoju, jer otvrdnu srca Lamanaca i zaslijepi umove njihove, i podjari ih na srdžbu, toliko da skupi brojnu vojsku da pođe u boj protiv Nefijaca.",
                "4": "Jer on bijaše odlučan, zbog veličine broja ljudi svojih, nadvladati Nefijce i dovesti ih u ropstvo.",
                "5": "I tako on postavi vrhovne časnike između Zoramaca, jer oni bijahu ponajviše upoznati sa snagom Nefijaca, i skloništima njihovim, i najslabijim dijelovima gradova njihovih; zato ih on postavi da budu vrhovni časnici nad četama njegovim.",
                "6": "I dogodi se da oni uzeše tabor svoj i krenuše naprijed divljinom prema zemlji zarahemalskoj.",
                "7": "Tad se dogodi, dok Amalikija tako stjecaše moć prijevarom i obmanom, Moroni, s druge strane, pripremaše umove ljudi da budu vjerni Gospodu Bogu svojemu.",
                "8": "Da, on jačaše čete Nefijaca, i podizaše male utvrde, to jest skloništa, gomilajući nasipe od zemlje uokolo da ogradi čete svoje, i također gradeći zidove od kamenja da ih okruži, uokolo gradova njihovih i granica zemalja njihovih; da, posvuda uokolo zemlje.",
                "9": "A u najslabijim utvrdama njihovim on smjesti veći broj ljudi; i tako on utvrdi i ojača zemlju koju posjedovahu Nefijci.",
                "10": "I tako se on pripremaše podupirati slobodu njihovu, zemlje njihove, žene njihove i djecu njihovu, i mir njihov, i da bi mogli živjeti Gospodu Bogu svojemu, i da bi mogli održati ono što neprijatelji njihovi nazivahu stvar kršćana.",
                "11": "A Moroni bijaše snažan i moćan čovjek; on bijaše čovjek savršena razumijevanja; da, čovjek koji ne uživaše u prolijevanju krvi; čovjek čija se duša radovaše u slobodi i neovisnosti domovine njegove i braće njegove od ropstva i robovanja;",
                "12": "Da, čovjek čije se srce nadimalo zahvaljivanjem Bogu njegovom za mnoge povlastice i blagoslove koje on udijeli narodu njegovom; čovjek koji se trudio silno za dobrobit i sigurnost naroda svojega.",
                "13": "Da, i on bijaše čovjek koji bijaše čvrst u vjeri u Krista, i on se bijaše zakleo prisegom da će braniti narod svoj, prava svoja, i domovinu svoju, i vjeroispovijest svoju, sve do gubitka krvi svoje.",
                "14": "Evo, Nefijci bijahu podučavani da se brane protiv neprijatelja svojih, sve do prolijevanja krvi, bude li nužno; da, i bijahu također podučavani da nikada ne napadaju, da, i da nikada ne podižu mača, osim da to bude protiv neprijatelja, osim da to bude radi očuvanja života svojih.",
                "15": "A ovo bijaše vjera njihova, da će, budu li tako činili, Bog njih obasuti napredovanjem u zemlji, ili drugim riječima, budu li vjerni u obdržavanju zapovijedi Božjih, da će ih on obasuti napredovanjem u zemlji; da, upozoriti ih da bježe, ili da se pripreme za rat, u skladu s opasnošću njihovom;",
                "16": "I također da će im Bog otkriti kamo trebaju poći da se obrane od neprijatelja svojih, i budu li tako učinili, Gospod će ih izbaviti; i ovo bijaše vjera Moronijeva, i srce njegovo bijaše ushićeno time; ne prolijevanjem krvi, već dobročinstvima, očuvanjem naroda njegova, da, obdržavanjem zapovijedi Božjih, da, i opiranjem zlu.",
                "17": "Da, zaista, zaista, kažem vam, da bar svi ljudi bijahu, i da jesu, i kad bi uvijek bili, poput Moronija, gle, same sile pakla bile bi uzdrmane zauvijek; da, đavao nikad ne bi imao moći nad srcima djece ljudske.",
                "18": "Gle, on bijaše čovjek poput Amona, sina Mosijina, da, a i drugih sinova Mosijinih, da, i također poput Alme i sinova njegovih, jer svi oni bijahu ljudi Božji.",
                "19": "Evo gle, Helaman i braća njegova ne bijahu ništa manje na uslugu narodu nego što bijaše Moroni; jer oni propovijedahu riječ Božju i krštavahu na pokajanje sve ljude koji bi god poslušali riječi njihove.",
                "20": "I tako oni iđahu dalje, a narod se ponizi zbog riječi njihovih, toliko da mu Gospod bijaše veoma naklonjen, i tako oni bijahu slobodni od ratova i sukoba među sobom, da, i to u razdoblju od četiri godine.",
                "21": "No, kao što rekoh, potkraj devetnaeste godine, da, unatoč međusobnom miru njihovom, oni bijahu primorani nevoljko se sukobiti s braćom svojom, Lamancima.",
                "22": "Da, i ukratko, ratovi njihovi s Lamancima nikako ne prestajahu u razdoblju od mnogo godina, unatoč velikoj nevoljkosti njihovoj.",
                "23": "Evo, bijaše im žao podignuti oružje protiv Lamanaca, jer ne uživahu u prolijevanju krvi; da, i ovo ne bijaše sve — bijaše im žao što bijahu sredstvo slanja tolike od braće svoje iz ovoga svijeta u vječni svijet, nespremne za susret s Bogom svojim.",
                "24": "Ipak, oni ne mogahu dopustiti da polože živote svoje, tako da žene njihove i djecu njihovu poubija divljačka okrutnost onih koji jednom bijahu braća njihova, da, i odmetnuše se od crkve njihove, i napustiše ih i namjeravahu ih uništiti pridruživši se Lamancima.",
                "25": "Da, ne mogahu podnijeti da se braća njihova raduju nad krvlju Nefijaca, dokle god bijaše ikoga tko bi obdržavao zapovijedi Božje, jer obećanje Gospodnje bijaše, budu li obdržavali zapovijedi njegove napredovat će u zemlji."
            },
            "49": {
                "1": "I tad se dogodi, jedanaestoga mjeseca devetnaeste godine, desetoga dana u mjesecu, čete Lamanaca bijahu viđene kako se približavaju zemlji Amonihinoj.",
                "2": "I gle, grad bijaše obnovljen, a Moroni bijaše razmjestio vojsku blizu granica grada, i oni nagomilahu zemlju unaokolo da ih zaštiti od strijela i kamenova Lamanaca; jer gle, oni se borahu kamenovima i strijelama.",
                "3": "Gle, rekoh da grad Amoniha bijaše obnovljen. Kažem vam, da, da on bijaše dijelom obnovljen; a zato što ga Lamanci uništiše jednom zbog bezakonja naroda, oni pretpostavljahu da će ponovno postati lak plijen za njih.",
                "4": "No gle, koliko li veliko bijaše razočaranje njihovo; jer gle, Nefijci nakopaše zemljani nasip oko sebe, koji bijaše toliko visok da Lamanci ne mogahu bacati kamenove svoje ni strijele svoje na njih da bi imali učinka, niti mogahu navaliti na njih nego samo kroz njihovo mjesto ulaza.",
                "5": "Evo, tom se prilikom vrhovni časnici lamanski zapanjiše silno zbog mudrosti Nefijaca u pripravljanju sigurnih mjesta svojih.",
                "6": "Evo, vođe Lamanaca bijahu pretpostavili, zbog veličine broja svojega, da, oni pretpostaviše kako će biti povlašteni navaliti na njih kao što prije bijahu učinili; da, i oni se također pripraviše štitovima i prsnim oklopima; i također se pripraviše odjećom od koža, da, veoma debelom odjećom da pokriju nagost svoju.",
                "7": "I pošto se tako pripraviše, pretpostaviše da će lako nadvladati i podložiti braću svoju jarmu ropstva, ili ih poubijati i poklati po volji svojoj.",
                "8": "No gle, na najveću zapanjenost njihovu, oni bijahu pripravni za njih, na način koji nikad ne bijaše poznat među djecom Lehijevom. Evo, oni bijahu pripravni za Lamance, boriti se u skladu s uputama Moronijevim.",
                "9": "I dogodi se da Lamanci, ili Amalikijci, bijahu silno zapanjeni njihovim načinom priprave za rat.",
                "10": "Evo, da je kralj Amalikija sišao iz zemlje Nefijeve na čelu vojske svoje, možda bi naredio Lamancima da napadnu Nefijce kod grada Amonihe; jer gle, njemu ne bijaše stalo do krvi naroda njegova.",
                "11": "No gle, Amalikija ne siđe sâm u boj. A gle, vrhovni časnici njegovi ne usudiše se napasti Nefijce kod grada Amonihe, jer Moroni izmijeni vođenje poslova među Nefijcima, toliko da Lamanci bijahu razočarani zbog skrovišta njihovih i ne mogahu navaliti na njih.",
                "12": "Zato se oni povukoše u divljinu, i ponesoše tabor svoj i pokročiše prema zemlji Noinoj, pretpostavljajući da je to sljedeće najpogodnije mjesto da navale na Nefijce.",
                "13": "Naime, oni ne znahu da Moroni bijaše utvrdio, to jest bijaše sagradio sigurne utvrde za svaki grad u cijeloj zemlji uokolo; zato oni pokročiše naprijed u zemlju Noinu s čvrstom odlukom; da, vrhovni časnici njihovi istupiše i položiše prisegu da će uništiti narod toga grada.",
                "14": "No gle, na zapanjenost njihovu grad Noa, koji prije bijaše slabo mjesto, sada zaslugom Moronijevom postade snažan, da, toliko da nadmaši i snagu grada Amonihe.",
                "15": "I evo gle, to bijaše mudrost Moronijeva; jer on pretpostavi da će se oni uplašiti kod grada Amonihe; a pošto grad Noa prije bijaše najslabiji dio zemlje, zato će oni pokročiti onamo u boj; i tako bijaše prema željama njegovim.",
                "16": "I gle, Moroni bijaše postavio Lehija da bude vrhovni časnik nad ljudima toga grada; i to bijaše onaj isti Lehi koji se borio s Lamancima u dolini istočno od rijeke Sidon.",
                "17": "I tad gle, dogodi se, kad Lamanci otkriše da Lehi zapovijeda gradom, ponovno se razočaraše, jer se bojahu Lehija silno; ipak, vrhovni se časnici njihovi bijahu zakleli prisegom da će napasti grad; zato oni povedoše čete svoje.",
                "18": "Evo gle, Lamanci ne mogahu prodrijeti u sigurne utvrde njihove nijednim putem osim kroz ulaz, zbog visine nasipa što bijaše podignut, i dubine jarka što bijaše iskopan unaokolo, osim da to bude kroz ulaz.",
                "19": "I tako bijahu Nefijci spremni uništiti sve one koji bi se pokušali popeti da uđu u utvrdu bilo kojim drugim putem, bacajući kamenje i strijele na njih.",
                "20": "Tako oni bijahu spremni, da, skupina najjačih ljudi njihovih, s mačevima svojim i praćkama svojim, oboriti sve koji bi pokušali ući u sigurno mjesto njihovo kroz mjesto ulaza; i tako oni bijahu spremni braniti se protiv Lamanaca.",
                "21": "I dogodi se da časnici lamanski dovedoše čete svoje pred mjesto ulaza, i započeše sukob s Nefijcima, kako bi prodrli u sigurno mjesto njihovo; no gle, oni bijahu potiskivani natrag s vremena na vrijeme, toliko da bijahu pobijeni u golemu pokolju.",
                "22": "Evo, kad uvidješe da ne mogu steći moć nad Nefijcima preko prolaza, oni počeše raskopavati njihove nasipe od zemlje, kako bi dobili prolaz za čete svoje, da bi mogli imati jednaku priliku za borbu; no gle, pri tim pokušajima bijahu pokošeni kamenovima i strijelama što ih bacahu na njih; i umjesto da ispune jarke njihove rušenjem nasipa od zemlje, oni bijahu ispunjeni jednim dijelom mrtvim i ranjenim tjelesima njihovim.",
                "23": "Tako Nefijci imadoše svu moć nad neprijateljima svojim; i tako Lamanci pokušavahu uništiti Nefijce sve dok svi vrhovni časnici njihovi ne bijahu pobijeni; da, i više od tisuću Lamanaca bijaše pobijeno; dok s druge strane ne bijaše ni jedne duše od Nefijaca koja bijaše ubijena.",
                "24": "Bijaše ih oko pedeset koji bijahu ranjeni, koji bijahu izloženi strijelama Lamanaca kroz prolaz, no oni bijahu zaštićeni štitovima svojim, i prsnim oklopima svojim, i kacigama svojim, tako da rane njihove bijahu na nogama njihovim, od kojih mnoge bijahu veoma teške.",
                "25": "I dogodi se, kad Lamanci vidješe da svi vrhovni časnici njihovi bijahu pobijeni, oni pobjegoše u divljinu. I dogodi se da se oni vratiše u zemlju Nefijevu izvijestiti kralja svojega, Amalikiju, koji bijaše Nefijac po rođenju, o velikom gubitku svojemu.",
                "26": "I dogodi se da se on silno rasrdi na ljude svoje, jer ne bijaše ostvario želju svoju nad Nefijcima; ne podloži ih jarmu ropstva.",
                "27": "Da, on bijaše silno gnjevan, i proklinjaše Boga, a također i Moronija, zaklinjući se prisegom da će se napiti krvi njegove; i to zato što Moroni obdržavaše zapovijedi Božje u pripremanju za sigurnost naroda svojega.",
                "28": "I dogodi se da s druge strane narod Nefijev zahvaljivaše Gospodu Bogu svojemu zbog nenadmašive moći njegove u izbavljanju njihovom iz ruku neprijatelja njihovih.",
                "29": "I tako završi devetnaesta godina vladavine sudaca nad narodom Nefijevim.",
                "30": "Da, i bijaše trajan mir među njima, i silno veliko blagostanje u crkvi zbog pažnje i marljivosti njihove što ih iskazivahu riječi Božjoj, koju im navješćivahu Helaman, i Šiblon, i Korijanton, i Amon i braća njegova, da, i svi oni koji bijahu zaređeni svetim redom Božjim, i bijahu kršteni na pokajanje, i poslani propovijedati među narodom."
            },
            "50": {
                "1": "I evo, dogodi se da Moroni ne prestade obavljati pripreme za rat, to jest za obranu naroda svojega protiv Lamanaca; jer on naredi da čete njegove otpočnu začetkom dvadesete godine vladavine sudaca, da otpočnu s nakopavanjem gomila zemlje uokolo svih gradova diljem cijele zemlje što je posjedovahu Nefijci.",
                "2": "A na vrhu tih zemljanih nasipa on naredi da budu drva, da, građevine od drva izgrađene do visine čovječje, uokolo gradova.",
                "3": "I on naredi da na tim građevinama od drva bude okvir od kolaca nadograđen na drva unaokolo; a oni bijahu jaki i visoki.",
                "4": "I naredi da kule budu podignute koje nadvisuju one građevine od kolaca, i naredi da se sigurna mjesta sagrade na tim kulama, tako da ih kamenovi i strijele Lamanaca ne mogu ozlijediti.",
                "5": "I oni bijahu spremni tako da mogahu bacati kamenje s vrha njihova po volji svojoj i snazi svojoj, te ubiti onoga tko bi pokušao prići blizu zidina gradskih.",
                "6": "Tako Moroni pripremi uporišta za dolazak neprijatelja njihovih uokolo svakoga grada u cijeloj zemlji.",
                "7": "I dogodi se, Moroni naredi da čete njegove pođu u istočnu divljinu; da, i oni pođoše i otjeraše sve Lamance koji bijahu u istočnoj divljini u vlastite zemlje njihove, koje bijahu južno od zemlje zarahemalske.",
                "8": "A zemlja se Nefijeva prostiraše u ravnom potezu od istočnoga mora do zapadnoga.",
                "9": "I dogodi se, nakon što Moroni otjera sve Lamance iz istočne divljine, koja bijaše sjeverno od zemalja posjeda njihovih, on naredi da žitelji koji bijahu u zemlji zarahemalskoj i u zemlji unaokolo pođu u istočnu divljinu, sve do graničnih predjela blizu morske obale, i zaposjednu zemlju.",
                "10": "I on također smjesti čete na jug unutar granica posjeda njihovih, i naredi im da podižu utvrde kako bi osigurali čete svoje i narod svoj od ruku neprijatelja njihovih.",
                "11": "I tako on odsiječe sva uporišta lamanska u istočnoj divljini, da, a također i na zapadu, utvrđujući među između Nefijaca i Lamanaca, između zemlje zarahemalske i zemlje Nefijeve, od zapadnoga mora, što se prostire pored izvora rijeke Sidon — a Nefijci posjedovahu svu zemlju sjeverno, da, i to svu zemlju koja bijaše sjeverno od zemlje Izobila, po volji svojoj.",
                "12": "Tako Moroni s četama svojim, koje se umnožavahu danomice zbog osiguranja zaštite koju im djela njegova pribavljahu, nastojaše odsjeći snagu i moć Lamanaca od zemalja posjeda svojih, kako oni ne bi imali nikakve moći nad zemljama posjeda njihovih.",
                "13": "I dogodi se da Nefijci započeše utemeljenje grada, i prozvaše grad imenom Moroni; i on bijaše kraj istočnoga mora; i bijaše na jugu pored međe posjeda lamanskih.",
                "14": "I oni također započeše temelje za grad između grada Moronija i grada Arona, dodirujući granične predjele Arona i Moronija; i prozvaše grad, odnosno zemlju, imenom Nefiha.",
                "15": "I oni također započeše te iste godine graditi mnoge gradove na sjeveru, jedan na poseban način kojega prozvaše Lehi, koji bijaše na sjeveru blizu graničnih predjela morske obale.",
                "16": "I tako završi dvadeseta godina.",
                "17": "I u tim naprednim prilikama bijaše narod Nefijev začetkom dvadeset i prve godine vladavine sudaca nad narodom Nefijevim.",
                "18": "I oni napredovahu silno, i postadoše silno bogati; da, i umnožiše se i ojačaše u zemlji.",
                "19": "I tako vidimo kako su milosrdni i pravični svi postupci Gospodnji, toliko da se ispunjavaju sve riječi njegove djeci ljudskoj; da, možemo opaziti da se riječi njegove potvrđuju, čak i u ovom trenutku, koje on izreče Lehiju, govoreći:",
                "20": "Blagoslovljen si ti i djeca tvoja; i ona će biti blagoslovljena; ukoliko budu obdržavala zapovijedi moje napredovat će u zemlji. No, sjeti se, ukoliko ne budu obdržavala zapovijedi moje bit će isključena iz nazočnosti Gospodnje.",
                "21": "I vidimo kako se ta obećanja obistiniše narodu Nefijevu; jer svađe njihove i sukobi njihovi, da, umorstva njihova, i pljačke njihove, idolopoklonstvo njihovo, bludništva njihova, i odvratnosti njihove, što bijahu među njima, bijahu ono što navuče na njih ratove njihove i uništenja njihova.",
                "22": "A oni koji bijahu vjerni u obdržavanju zapovijedi Gospodnjih bijahu izbavljeni u svakom trenutku, dok tisuće opake braće njihove bijahu izručene ropstvu, ili da izginu od mača, ili da propadnu u nevjeru i pomiješaju se s Lamancima.",
                "23": "No gle, nikada ne bijaše sretnijega razdoblja među narodom Nefijevim od dana Nefijevih nego u dane Moronijeve, da, i to u ovom razdoblju, dvadeset i prve godine vladavine sudaca.",
                "24": "I dogodi se da dvadeset i druga godina vladavine sudaca također završi u miru; da, a također i dvadeset i treća godina.",
                "25": "I dogodi se da bi začetkom dvadeset i četvrte godine vladavine sudaca također bio mir među narodom Nefijevim da ne bijaše sukoba koji se dogodi među njima gledom na zemlju Lehi i zemlju Morijanton, koja dodirivaše granice Lehija; a obje bijahu u graničnim predjelima blizu morske obale.",
                "26": "Jer gle, narod koji posjedovaše zemlju Morijanton polagaše pravo na dio zemlje Lehi; zato nastade žestok sukob među njima, toliko da narod Morijantona podignu oružje protiv braće svoje, i oni bijahu odlučni mačem ih pobiti.",
                "27": "No gle, narod koji posjedovaše zemlju Lehi pobježe u tabor Moronijev, i obrati mu se za pomoć; jer gle, oni ne bijahu u krivu.",
                "28": "I dogodi se, kad narod Morijantona, koga vođaše čovjek čije ime bijaše Morijanton, otkri da narod Lehija bijaše pobjegao u tabor Moronijev, oni se silno uplašiše da ne bi vojska Moronijeva navalila na njih i uništila ih.",
                "29": "Zato Morijanton stavi u srca njihova da pobjegnu u zemlju koja bijaše na sjeveru, koja bijaše prekrivena velikim naplavinama vode, te uzmu u posjed zemlju koja bijaše na sjeveru.",
                "30": "I gle, taj bi naum bili proveli u djelo (što bi bila stvar koju bi Nefijci oplakali), no gle, pošto Morijanton bijaše čovjek veoma strastven, zato se on rasrdi na jednu od sluškinja svojih, te se obori na nju i izudara ju silno.",
                "31": "I dogodi se da ona pobježe i prijeđe u tabor Moronijev, i reče Moroniju sve o tomu, i također o namjerama njihovim da pobjegnu u zemlju na sjeveru.",
                "32": "Evo gle, ljudi koji bijahu u zemlji Izobila, ili zapravo Moroni, poboja se da će oni poslušati riječi Morijantonove i sjediniti se s narodom njegovim, i tako bi on zaposjeo te dijelove zemlje, što bi položilo temelj ozbiljnim posljedicama među narodom Nefijevim, da, a te bi posljedice dovele do obaranja slobode njihove.",
                "33": "Zato Moroni posla vojsku s taborom njezinim da prestigne ljude Morijantonove, da zaustavi bijeg njihov u zemlju na sjeveru.",
                "34": "I dogodi se da ih ne prestigoše sve dok oni ne dođoše do granica zemlje Pustoši; i ondje ih prestigoše, kod uzanog prolaza što vođaše pokraj mora u zemlju na sjeveru, da, pokraj mora na zapadu i na istoku.",
                "35": "I dogodi se da vojska koju posla Moroni, koju vođaše čovjek čije ime bijaše Teankum, dočeka ljude Morijantonove; i toliko tvrdoglavi bijahu ljudi Morijantonovi (pošto bijahu nahuškani opačinom njegovom i laskavim riječima njegovim), da bitka otpoče među njima, u kojoj Teankum ubi Morijantona i porazi vojsku njegovu, i zarobi ih, i vrati se u tabor Moronijev. I tako završi dvadeset i četvrta godina vladavine sudaca nad narodom Nefijevim.",
                "36": "I tako ljudi Morijantonovi bijahu dovedeni natrag. I čim sklopiše savez da će čuvati mir, bijahu vraćeni u zemlju Morijanton, i ujedinjenje se dogodi između njih i naroda Lehijeva; i oni bijahu također vraćeni u zemlje svoje.",
                "37": "I dogodi se da te iste godine, kad narodu Nefijevu bijaše obnovljen mir, Nefiha, drugi vrhovni sudac, umrije, a on popunjavaše sudačku stolicu u savršenoj čestitosti pred Bogom.",
                "38": "Ipak, on bijaše odbio Almu da će preuzeti one zapise i one predmete koje Alma i oci njegovi smatrahu najsvetijima; zato ih Alma povjeri sinu svojemu Helamanu.",
                "39": "Gle, dogodi se da sin Nefihin bijaše postavljen da popuni sudačku stolicu umjesto oca svojega; da, on bijaše postavljen za vrhovnoga suca i upravitelja nad narodom prisegom i svetom uredbom da će suditi pravedno, i čuvati mir i slobodu naroda, i udijeliti im svete povlastice njihove da štuju Gospoda Boga svojega, da, podupirati i braniti stvar Božju sve dane svoje, i privoditi opake pravdi u skladu sa zločinom njihovim.",
                "40": "Evo gle, ime njegovo bijaše Pahoran. I Pahoran popuni stolicu oca svojega, i otpoče vladavinu svoju svršetkom dvadeset i četvrte godine, nad narodom Nefijevim."
            },
            "51": {
                "1": "I tad se dogodi, začetkom dvadeset i pete godine vladavine sudaca nad narodom Nefijevim, nakon što oni uspostaviše mir između naroda Lehijeva i naroda Morijantonova gledom na zemlje njihove, i nakon što otpočeše dvadeset i petu godinu u miru;",
                "2": "Ipak, oni ne očuvaše dugo posvemašnji mir u zemlji, jer se poče javljati sukob među narodom gledom na vrhovnoga suca Pahorana; jer gle, bijaše dio naroda koji željaše da nekoliko naročitih pojedinosti zakona bude promijenjeno.",
                "3": "No gle, Pahoran ne htjede promijeniti niti dopustiti da zakon bude promijenjen; zato ne posluša one koji bijahu poslali glasove svoje sa zahtjevima svojim gledom na promjenu zakona.",
                "4": "Zato se oni koji željahu da zakon bude promijenjen rasrdiše na njega, i zaželješe da on više ne bude vrhovni sudac nad zemljom; zato nastade žestoka prepirka o tomu, ali ne do krvoprolića.",
                "5": "I dogodi se, oni koji željahu da Pahoran bude svrgnut sa sudačke stolice bijahu nazvani kraljevcima, jer oni željahu da zakon bude promijenjen na način kojim bi se oborila slobodna vladavina i postavio kralj nad zemljom.",
                "6": "A oni koji željahu da Pahoran ostane vrhovni sudac nad zemljom uzeše na sebe ime slobodari; i tako nastade podjela među njima, jer se slobodari zakleše, to jest sklopiše savez da će čuvati prava svoja i povlastice vjeroispovijesti svoje slobodnom vladavinom.",
                "7": "I dogodi se da to pitanje sukoba njihova bijaše riješeno glasom naroda. I dogodi se da glas naroda dođe u prilog slobodarima, i Pahoran zadrža sudačku stolicu, što uzrokova mnogo radovanja među braćom Pahoranovom, a i mnogima od pobornika slobode, koji također ušutkaše kraljevce, te se oni ne usudiše protiviti se, već bijahu primorani čuvati stvar slobode.",
                "8": "Evo, oni koji bijahu za kraljeve bijahu od visokoga roda, i oni nastojahu postati kraljevima; a podupirahu ih oni koji tražahu moć i vlast nad narodom.",
                "9": "No gle, ovo bijaše sudbonosno vrijeme da takvi sukobi budu među narodom Nefijevim; jer gle, Amalikija bijaše ponovno podjario srca naroda Lamanaca protiv naroda Nefijaca, i on skupljaše vojnike iz svih dijelova zemlje svoje, i naoružavaše ih, i pripremaše se za rat sa svom marljivošću; jer se on zakle da će se napiti krvi Moronijeve.",
                "10": "No gle, vidjet ćemo da obećanje njegovo što ga dade bijaše prenagljeno; ipak, on pripremaše sebe i čete svoje da iziđu u boj protiv Nefijaca.",
                "11": "Evo, čete njegove ne bijahu toliko velike kao što do tada bijahu, zbog mnogih tisuća koji bijahu pobijeni rukom Nefijaca; no, unatoč velikom gubitku njihovom, Amalikija skupi zadivljujuće veliku vojsku, tako da se ne poboja sići u zemlju zarahemalsku.",
                "12": "Da, čak i Amalikija sam siđe na čelu Lamanaca. I to bijaše dvadeset i pete godine vladavine sudaca; i to bijaše u isto vrijeme kad oni počeše sređivati pitanja sukoba svojih o vrhovnom sucu Pahoranu.",
                "13": "I dogodi se, kad ljudi koji bijahu nazvani kraljevcima čuše da Lamanci silaze u boj protiv njih, razveseliše se u srcima svojim; i oni odbiše podignuti oružje, jer bijahu tako gnjevni na vrhovnoga suca, a također i na pobornike slobode, te ne htjedoše podignuti oružje da brane domovinu svoju.",
                "14": "I dogodi se, kad Moroni vidje to, a vidje i kako Lamanci ulaze u granične predjele zemlje, silno se razgnjevi zbog tvrdoglavosti tih ljudi za koje se trudio s tolikom marljivošću da ih sačuva; da, silno se razgnjevi; duša se njegova ispuni srdžbom protiv njih.",
                "15": "I dogodi se da on posla zahtjev, s glasom naroda, upravitelju zemlje, tražeći da ga on pročita, te da dade njemu (Moroniju) vlast prisiliti one odmetnike da brane domovinu svoju, ili ih usmrtiti.",
                "16": "Jer bijaše prva briga njegova da dokrajči takve sukobe i razdore među narodom; jer gle, to bijaše do tada uzrokom svega uništenja njihova. I dogodi se da bijaše udijeljeno u skladu s glasom naroda.",
                "17": "I dogodi se, Moroni zapovjedi da vojska njegova krene protiv onih kraljevaca, da sruši oholost njihovu i plemstvo njihovo i sravni ih sa zemljom, ili da oni podignu oružje i podrže stvar slobode.",
                "18": "I dogodi se da čete pokročiše protiv njih; i one srušiše oholost njihovu i plemstvo njihovo, tako da kad oni podigoše svoje oružje ratno da se bore protiv ljudi Moronijevih bijahu sasječeni i sravnjeni sa zemljom.",
                "19": "I dogodi se da bijaše četiri tisuće od onih odmetnika koji bijahu sasječeni mačem; a oni od vođa njihovih koji ne bijahu pobijeni u boju bijahu uhvaćeni i bačeni u tamnicu, jer ne bijaše vremena za suđenja njihova u tom razdoblju.",
                "20": "A ostatak onih odmetnika, radije nego da budu oboreni na zemlju mačem, podložiše se stijegu slobode i bijahu prisiljeni izvjesiti geslo slobode na kulama svojim i u gradovima svojim, i podignuti oružje u obrani domovine svoje.",
                "21": "I tako Moroni dokrajči te kraljevce, te ne bijaše nitko poznat po nazivu kraljevac; i tako on dokrajči tvrdoglavost i oholost onih ljudi koji isticahu krv plemićku; već oni bijahu oboreni da se ponize poput braće svoje i bore se srčano za slobodu svoju od ropstva.",
                "22": "Gle, dogodi se, dok Moroni tako prekidaše ratove i sukobe među narodom svojim, i podvrgavaše ga miru i uljuđenosti, i stvaraše propise da se pripremi za rat protiv Lamanaca, gle, Lamanci provališe u zemlju Moronijevu, koja bijaše u graničnim predjelima blizu morske obale.",
                "23": "I dogodi se da Nefijci ne bijahu dostatno jaki u gradu Moroniju; zato ih Amalikija potisnu ubivši mnoge. I dogodi se da Amalikija zaposjednu grad, da, zaposjednu sve utvrde njihove.",
                "24": "A oni što pobjegoše iz grada Moronija dođoše u grad Nefihu; a i narod grada Lehija se skupi, i obavi pripreme, i bijaše spreman dočekati Lamance u boju.",
                "25": "No, dogodi se da Amalikija ne dopusti Lamancima da pođu protiv grada Nefihe u boj, već ih zadrža dolje kraj morske obale, ostavljajući ljude u svakom gradu da ga zadrže i brane.",
                "26": "I tako on nastavljaše zaposjedajući mnoge gradove, grad Nefihu, i grad Lehi, i grad Morijanton, i grad Omner, i grad Gid, i grad Mulek, a svi oni bijahu u istočnim graničnim predjelima blizu morske obale.",
                "27": "I tako Lamanci stekoše, lukavstvom Amalikijinim, tolike mnoge gradove bezbrojnim četama svojim, a svi oni bijahu snažno utvrđeni po uzoru na utvrde Moronijeve; i svi oni pružahu uporišta Lamancima.",
                "28": "I dogodi se da oni pokročiše do granica zemlje Izobila potiskujući Nefijce pred sobom i ubijajući mnoge.",
                "29": "No, dogodi se da ih dočeka Teankum, koji bijaše ubio Morijantona i prestigao ljude njegove u bijegu njegovu.",
                "30": "I dogodi se da on prestignu i Amalikiju, dok je on kročio s brojnom vojskom svojom kako bi uzeo u posjed zemlju Izobila, a također i zemlju na sjeveru.",
                "31": "No gle, on doživje razočaranje kad bijaše odbijen od Teankuma i ljudi njegovih, jer oni bijahu veliki ratnici; jer svaki čovjek Teankumov nadmašivaše Lamance snagom svojom i ratnom vještinom svojom, toliko da oni stekoše premoć nad Lamancima.",
                "32": "I dogodi se da ih oni napadahu, toliko da ih ubijahu sve dok se ne smrači. I dogodi se da Teankum i ljudi njegovi razapeše šatore svoje u graničnim predjelima zemlje Izobila; a Amalikija razape šatore svoje u graničnim predjelima na plaži kraj morske obale, i na taj način bijahu oni potisnuti.",
                "33": "I dogodi se, kad noć dođe, Teankum i sluga njegov iskradoše se i iziđoše noću, te pođoše u tabor Amalikijin; i gle, san ih bijaše svladao zbog velikog umora njihova što ga uzrokovahu napori i žega toga dana.",
                "34": "I dogodi se da se Teankum prikrade potajno u šator kraljev i zarije mu koplje u srce; i on uzrokovaše smrt kraljevu odmah, tako da on ne probudi sluge svoje.",
                "35": "I on se potajno vrati ponovno u tabor svoj, i gle, ljudi njegovi spavahu, i on ih probudi te im reče sve što bijaše učinio.",
                "36": "I on naredi da čete njegove stoje u pripravnosti, ako bi Lamanci, kad se probude, navalili na njih.",
                "37": "I tako završava dvadeset i peta godina vladavine sudaca nad narodom Nefijevim; i tako završavaju dani Amalikijini."
            },
            "52": {
                "1": "I tad se dogodi, dvadeset i šeste godine vladavine sudaca nad narodom Nefijevim, gle, kad se Lamanci probudiše prvoga jutra prvoga mjeseca, gle, oni otkriše da Amalikija bijaše mrtav u šatoru svojemu; i oni također vidješe da Teankum bijaše spreman zametnuti s njima bitku toga dana.",
                "2": "I evo, kad Lamanci vidješe to prestrašiše se; i oni napustiše zamisao svoju da pokroče u zemlju na sjeveru, i povukoše se sa svom vojskom svojom u grad Mulek, i potražiše zaštitu u utvrdama svojim.",
                "3": "I dogodi se da brat Amalikijin bijaše postavljen za kralja nad narodom; a ime njegovo bijaše Am-Moron; tako kralj Am-Moron, brat Amalikijin, bijaše postavljen da vlada umjesto njega.",
                "4": "I dogodi se, on zapovjedi da ljudi njegovi drže one gradove koje osvojiše prolijevanjem krvi; jer oni ne osvojiše nijedan grad, a da ne izgubiše mnogo krvi.",
                "5": "I evo, Teankum vidje da Lamanci bijahu odlučni zadržati one gradove koje bijahu osvojili, i one dijelove zemlje koje bijahu zaposjeli; a i vidjevši golem broj njihov, Teankum mišljaše kako nije poželjno da ih pokuša napasti u utvrdama njihovim.",
                "6": "Već on zadrža ljude svoje unaokolo, kao da obavlja pripreme za rat; da, i zaista se on pripremaše braniti se od njih gradeći zidove unaokolo i pripremajući skloništa.",
                "7": "I dogodi se da se on nastavljaše tako pripremati za rat sve dok Moroni ne posla velik broj ljudi da ojača vojsku njegovu.",
                "8": "I Moroni mu također posla naređenja da zadrži sve zarobljenike koji padoše u ruke njegove; jer pošto Lamanci bijahu uhvatili mnoge zarobljenike, nek on zadrži sve zarobljenike od Lamanaca kao otkupninu za one koje Lamanci uhvatiše.",
                "9": "I on mu također posla naređenja da utvrdi zemlju Izobila, i osigura uzan prolaz koji vođaše u zemlju na sjeveru, da Lamanci ne bi zauzeli taj položaj i imali moć napadati ih sa svake strane.",
                "10": "I Moroni mu također posla, tražeći od njega da bude vjeran u očuvanju toga predjela zemlje, te da traži svaku priliku kako bi mučio Lamance u tom predjelu, koliko to bijaše u moći njegovoj, ne bi li možda mogao ponovno zauzeti lukavim naumom ili na neki drugi način one gradove koji bijahu oteti iz ruku njihovih; i da također utvrdi i ojača gradove unaokolo, koji ne padoše u ruke Lamancima.",
                "11": "I on mu također reče: Došao bih k tebi, no gle, Lamanci navaljuju na nas u graničnim predjelima zemlje kraj zapadnoga mora; i gle, idem protiv njih, zato ne mogu doći k tebi.",
                "12": "Evo, kralj (Am-Moron) bijaše otišao iz zemlje zarahemalske, i bijaše javio kraljici o smrti brata svojega, i bijaše skupio velik broj ljudi, i bijaše pokročio protiv Nefijaca u graničnim predjelima kraj zapadnoga mora.",
                "13": "I tako on nastojaše napadati Nefijce i namamiti dio snaga njihovih u taj dio zemlje, dok ujedno zapovjedi onima koje bijaše ostavio da drže gradove koje on bijaše zauzeo, da oni također napadaju Nefijce u graničnim predjelima kraj istočnoga mora, i da uzimaju u posjed zemlje njihove koliko god to bijaše u moći njihovoj, u skladu s moću četa njihovih.",
                "14": "I tako bijahu Nefijci u tim pogibeljnim prilikama krajem dvadeset i šeste godine vladavine sudaca nad narodom Nefijevim.",
                "15": "No gle, dogodi se u dvadeset i sedmoj godini vladavine sudaca da Teankum, po zapovijedi Moronijevoj — a on bijaše uspostavio čete da štite južne i zapadne granice zemlje, i bijaše otpočeo pokret svoj prema zemlji Izobila da bi pomogao Teankumu s ljudima svojim u ponovnom zauzimanju gradova što ih bijahu izgubili —",
                "16": "I dogodi se da Teankum primi naređenja da izvede napad na grad Mulek i ponovno ga zauzme bude li to moguće.",
                "17": "I dogodi se da Teankum obavi pripreme da izvede napad na grad Mulek, i pokroči s vojskom svojom protiv Lamanaca; no, on vidje kako je nemoguće da ih može nadvladati dok su u utvrdama svojim; zato on napusti zamisli svoje i vrati se ponovno u grad Izobila čekati dolazak Moronijev, da bi primio pojačanje za vojsku svoju.",
                "18": "I dogodi se da Moroni dođe s vojskom svojom u zemlju Izobila potkraj dvadeset i sedme godine vladavine sudaca nad narodom Nefijevim.",
                "19": "I začetkom dvadeset i osme godine Moroni i Teankum, i mnogi od vrhovnih časnika, održaše ratno vijeće — što trebaju učiniti kako bi naveli Lamance da iziđu protiv njih u boj; ili kako da ih na neki način namame iz uporišta njihovih, kako bi mogli steći premoć nad njima i zauzeti ponovno grad Mulek.",
                "20": "I dogodi se da oni poslaše poslanstva vojsci lamanskoj koja zaštićivaše grad Mulek, k vođi njihovom čije ime bijaše Jakov, tražeći od njega da iziđe s četama svojim suočiti se s njima na ravnicama između dva grada. No gle, Jakov, koji bijaše Zoramac, ne htjede izići s vojskom svojom da se suoči s njima na ravnicama.",
                "21": "I dogodi se da Moroni, jer nemaše nikakve nade da će se suočiti s njima na ravnoj nozi, zato se odluči za naum kako bi odmamio Lamance van iz uporišta njihovih.",
                "22": "Zato on naredi da Teankum povede malen broj ljudi i pokroči dolje blizu morske obale; a Moroni i vojska njegova noću pokročiše divljinom, na zapad od grada Muleka; i tako, sutradan, kad stražari lamanski otkriše Teankuma, otrčaše i rekoše to Jakovu, vođi svojemu.",
                "23": "I dogodi se da čete lamanske pokročiše protiv Teankuma, pretpostavivši da će zbog broja svojega nadvladati Teankuma, jer njegovih bijaše malen broj. A kad Teankum vidje čete lamanske kako izlaze protiv njega, poče se povlačiti dolje do morske obale prema sjeveru.",
                "24": "I dogodi se, kad Lamanci vidješe kako on poče bježati, ohrabriše se i proganjahu ih s gorljivošću. I dok Teankum tako odvođaše Lamance koji ih proganjahu uzalud, gle, Moroni zapovjedi da dio vojske njegove što bijaše s njime pokroči u grad i zaposjede ga.",
                "25": "I tako oni učiniše, i pobiše sve one koji bijahu ostavljeni štititi grad, da, sve one koji ne htjedoše predati svoje oružje ratno.",
                "26": "I tako Moroni zaposjede grad Mulek s dijelom vojske svoje, dok s ostatkom pokroči suočiti se s Lamancima kad se budu vratili iz potjere za Teankumom.",
                "27": "I dogodi se da Lamanci proganjahu Teankuma sve dok ne dođoše blizu grada Izobila, a tad ih dočeka Lehi i mala vojska, što bijaše ostavljena štititi grad Izobila.",
                "28": "I tad gle, kad vrhovni časnici lamanski ugledaše Lehija s vojskom njegovom kako dolazi protiv njih, oni pobjegoše u velikoj pomutnji, u strahu da se možda neće domoći grada Muleka prije nego što ih Lehi sustigne; jer bijahu umorni zbog pješačenja svojega, a ljudi Lehijevi bijahu odmorni.",
                "29": "Evo, Lamanci ne znadoše da Moroni bijaše u pozadini njihovoj s vojskom svojom; i sve čega se bojahu bijaše Lehi i ljudi njegovi.",
                "30": "Evo, Lehi ne željaše sustići ih sve dok se ne suoče s Moronijem i vojskom njegovom.",
                "31": "I dogodi se, prije nego što se Lamanci povukoše daleko, bijahu opkoljeni Nefijcima, ljudima Moronijevim s jedne strane, a ljudima Lehijevim s druge, svi oni bijahu odmorni i puni snage; naprotiv, Lamanci bijahu umorni zbog duga pješačenja svojega.",
                "32": "I Moroni zapovjedi ljudima svojim da se obore na njih sve dok oni ne predadoše svoje oružje ratno.",
                "33": "I dogodi se da Jakov, jer bijaše vođa njihov, jer također bijaše Zoramac, i jer imaše nesavladiv duh, povede Lamance naprijed u bitku sa silnom žestinom protiv Moronija.",
                "34": "Jer Moroni bijaše u smjeru pokreta njihova, zato Jakov bijaše odlučan pobiti ih i probiti sebi put prema gradu Muleku. No gle, Moroni i ljudi njegovi bijahu moćniji; zato oni ne uzmakoše pred Lamancima.",
                "35": "I dogodi se da se oni borahu s obje strane sa silnom žestinom; i bijaše mnogo pobijenih s obje strane; da, i Moroni bijaše ranjen, a Jakov bijaše ubijen.",
                "36": "A Lehi pritisnu pozadinu njihovu s tolikom žestinom sa snažnim ljudima svojim, da Lamanci u pozadini izručiše svoje oružje ratno; a ostali od njih, jer bijahu u velikoj pomutnji, ne znadoše kamo bi išli ili udarali.",
                "37": "Tad im Moroni, vidjevši pomutnju njihovu, reče: Donesete li svoje oružje ratno i izručite li ga, gle, suzdržat ćemo se od prolijevanja krvi vaše.",
                "38": "I dogodi se, kad Lamanci čuše ove riječi, vrhovni časnici njihovi, svi oni koji ne bijahu pobijeni, istupiše i baciše svoje oružje ratno do nogu Moronijevih, i također zapovjediše ljudima svojim da učine isto.",
                "39": "No gle, bijaše ih mnogo koji ne htjedoše; a oni koji ne htjedoše izručiti mačeve svoje bijahu uhvaćeni i svezani, i njihovo oružje ratno bijaše im oduzeto, i oni bijahu primorani pokročiti s braćom svojom u zemlju Izobila.",
                "40": "I evo, broj zarobljenika koji bijahu uhvaćeni bijaše veći od broja onih što bijahu ubijeni, da, veći od broja onih što bijahu ubijeni s obje strane."
            },
            "53": {
                "1": "I dogodi se da oni postaviše stražare nad zarobljenicima lamanskim, te ih prinudiše da pođu i pokopaju mrtve svoje, da, a i mrtve Nefijce koji bijahu pobijeni; a Moroni postavi ljude nad njima da ih čuvaju dok oni obavljaju poslove svoje.",
                "2": "A Moroni pođe u grad Mulek s Lehijem, te preuze zapovjedništvo nad gradom i predade ga Lehiju. Evo gle, taj Lehi bijaše čovjek koji bijaše s Moronijem u većem dijelu svih bitaka njegovih; i on bijaše čovjek poput Moronija, i oni se radovahu u uzajamnoj sigurnosti; da, oni se ljubljahu uzajamno, a i sav ih narod Nefijev ljubljaše.",
                "3": "I dogodi se, nakon što Lamanci bijahu dovršili pokapati mrtve svoje, a i mrtve od Nefijaca, bijahu prinuđeni pokročiti natrag u zemlju Izobila; a Teankum, po Moronijevim zapovijedima, naredi da započnu raditi na iskopavanju jarka uokolo zemlje, to jest grada Izobila.",
                "4": "I on naredi da grade prsobran od drveta na unutrašnjem nasipu jarka; i oni nagomilaše zemlju iz jarka na prsobran od drveta; i tako oni učiniše da Lamanci rade sve dok ne okružiše grad Izobila uokolo snažnim zidom od drveta i zemlje, silno visokim.",
                "5": "I taj grad postade silno uporište od tada nadalje; i u tom gradu oni čuvahu zarobljenike lamanske; da, i to unutar zida koji im narediše da sagrade vlastitim rukama svojim. Evo, Moroni bijaše prinuđen narediti Lamancima da rade, zato što ih bijaše lako čuvati dok rade; a on željaše imati sve snage svoje kad bude izveo napad na Lamance.",
                "6": "I dogodi se da Moroni tako stekne pobjedu nad jednom od najvećih četa lamanskih, i zaposjede grad Mulek, koji bijaše jedno od najsnažnijih uporišta lamanskih u zemlji Nefijaca; a i tako on sagradi uporište kako bi zadržao zarobljenike svoje.",
                "7": "I dogodi se da on ne pokuša više zametnuti boj s Lamancima te godine, već zaposli ljude svoje u pripremi za rat, da, i u podizanju utvrda za zaštitu protiv Lamanaca, da, a i izbavljenju žena svojih i djece svoje od gladi i nevolje, i nabavi hrane za čete svoje.",
                "8": "I tad se dogodi da čete lamanske na zapadnom moru južno, tijekom odsutnosti Moronijeve zbog neke spletke među Nefijcima koja uzrokova razdore među njima, stekoše nešto zemljišta od Nefijaca, da, toliko da zaposjedoše neke gradove njihove u tom dijelu zemlje.",
                "9": "I tako zbog bezakonja među njima, da, zbog razdorā i spletke među njima oni bijahu dovedeni u veoma pogibeljne prilike.",
                "10": "A evo gle, imam nešto reći o narodu Amonovu, koji u početku bijahu Lamanci; ali se po Amonu i braći njegovoj, ili zapravo moću i riječju Božjom, bijahu obratili Gospodu; i bijahu dovedeni dolje u zemlju zarahemalsku, te uvijek od tada bijahu pod zaštitom Nefijaca.",
                "11": "I zbog prisege svoje oni bijahu spriječeni podignuti oružje protiv braće svoje; jer bijahu položili prisegu da nikad više neće prolijevati krvi; te bi u skladu s prisegom svojom izginuli; da, dopustili bi da padnu u ruke braće svoje, da ne bijaše smilovanja i silne ljubavi koju Amon i braća njegova iskazivahu prema njima.",
                "12": "I iz tog razloga bijahu dovedeni dolje u zemlju zarahemalsku; i od tada bijahu pod zaštitom Nefijaca.",
                "13": "No dogodi se, kad vidješe opasnost, te mnoge nevolje i tegobe koje Nefijci podnašahu za njih, bijahu ganuti samilošću te zaželješe podignuti oružje u obranu domovine svoje.",
                "14": "No gle, baš kad htjedoše uzeti svoje oružje ratno, bijahu nadvladani uvjeravanjima Helamana i braće njegove, jer upravo htjedoše prekršiti prisegu koju položiše.",
                "15": "A Helaman se bojaše da ne bi čineći tako izgubili duše svoje; zato svi oni koji uđoše u taj savez bijahu primorani gledati kako braća njihova gacaju kroz nevolje svoje u pogibeljnim prilikama svojim u to vrijeme.",
                "16": "No gle, dogodi se da oni imahu mnoge sinove koji ne bijahu ušli u savez da neće uzeti svoje oružje ratno u obrani protiv neprijatelja svojih; zato se oni skupiše zajedno u to vrijeme, svi koji bijahu sposobni podignuti oružje, i prozvaše se Nefijcima.",
                "17": "I oni uđoše u savez da će se boriti za slobodu Nefijaca, da, da će štititi zemlju sve do polaganja života svojih; da, čak sklopiše savez da se nikad neće odreći slobode svoje, već da će se boriti u svakoj prilici kako bi zaštitili Nefijce i sebe od ropstva.",
                "18": "Evo gle, bijaše dvije tisuće tih mladića koji uđoše u taj savez, te uzeše svoje oružje ratno u obranu domovine svoje.",
                "19": "I evo gle, kao što nikad dotad ne bijahu na štetu Nefijcima, oni postadoše sada u ovom razdoblju također velika potpora; jer uzeše svoje oružje ratno, te htjedoše da Helaman bude vođa njihov.",
                "20": "I oni svi bijahu mladići, i bijahu silno neustrašivi po hrabrosti, a i po snazi i predanosti; no gle, to nije sve — oni bijahu ljudi koji bijahu pouzdani u svako doba u svemu što im god bijaše povjereno.",
                "21": "Da, oni bijahu ljudi istine i trezvenosti, jer bijahu podučeni obdržavati zapovijedi Božje i hoditi uspravno pred njim.",
                "22": "I tad se dogodi, Helaman pokroči na čelu svojih dvije tisuće mladih ratnika da pomogne narodu u graničnim predjelima zemlje na jugu pored zapadnoga mora.",
                "23": "I tako završi dvadeset i osma godina vladavine sudaca nad narodom Nefijevim."
            },
            "54": {
                "1": "I evo, dogodi se začetkom dvadeset i devete godine sudaca da Am-Moron posla Moroniju tražeći da on razmijeni zarobljenike.",
                "2": "I dogodi se, Moroniju se učini da će se silno radovati zbog toga zahtjeva, jer on željaše zalihe koje bijahu podijeljene za uzdržavanje lamanskih zarobljenika za uzdržavanje naroda svojega; i on također željaše ljude svoje za pojačanje vojske svoje.",
                "3": "Evo, Lamanci bijahu zarobili mnogo žena i djece, a ne bijaše ni žene ni djeteta među svim zarobljenicima Moronijevim, to jest zarobljenicima koje Moroni zarobi; zato se Moroni odluči na lukavi naum kako bi se domogao što više zarobljenika nefijskih od Lamanaca koliko bijaše moguće.",
                "4": "Zato on napisa poslanicu, te je posla po sluzi Am-Moronovom, istom koji donese poslanicu Moroniju. Evo ovo su riječi koje on napisa Am-Moronu, govoreći:",
                "5": "Gle Am-Morone, napisah ti nešto o ovome ratu kojeg vi povedoste protiv naroda mojega, ili zapravo kojeg brat tvoj povede protiv njih, a koji ste vi još uvijek odlučni nastaviti nakon smrti njegove.",
                "6": "Gle, rekao bih ti nešto o pravdi Božjoj i maču svemoćnog gnjeva njegova, koji visi nad vama ne pokajete li se i ne povučete li čete svoje u zemlje svoje, to jest zemlju posjeda vaših, a to je zemlja Nefijeva.",
                "7": "Da, rekao bih ti ove stvari kad bi ih bio sposoban poslušati; da, rekao bih ti o onom strašnom paklu koji čeka primiti takve ubojice kao što ti i brat tvoj bijaste, osim ako se ne pokajete i ne povučete ubilačke namisli svoje, i ne vratite se s četama svojim u zemlje svoje.",
                "8": "No, kako vi jednom odbaciste ove stvari, i borili ste se protiv naroda Gospodnjeg, isto tako mogu očekivati da ćete to učiniti ponovno.",
                "9": "A sad gle, spremni smo primiti vas; da, i osim ako ne odustanete od namisli svojih, gle, privući ćete na sebe gnjev onoga Boga koga ste odbacili, sve do posvemašnjeg uništenja svojega.",
                "10": "No živoga mi Gospoda, naše će čete navaljivati na vas osim ako se ne povučete, te ćete uskoro biti pohođeni smrću, jer ćemo zadržati gradove svoje i zemlje svoje; da, i održat ćemo vjeroispovijest svoju i stvar Boga našega.",
                "11": "No gle, čini mi se da ti govorim o ovome uzalud; to jest čini mi se da si ti dijete pakla; zato ću zaključiti poslanicu svoju poručujući tebi da neću razmijeniti zarobljenike, osim pod uvjetima da izručite muškarca, i ženu njegovu, i djecu njegovu za jednog zarobljenika; bude li tako da to učinite, ja ću razmijeniti.",
                "12": "I evo, ne učinite li to, navalit ću na vas s četama svojim; da, čak ću naoružati žene svoje i djecu svoju pa ću navaliti na vas, i slijedit ću vas sve do vlastite zemlje vaše, koja je zemlja prvobitne baštine naše; da, i bit će krv za krv, da, život za život; i zametnut ću boj s vama sve dok ne budete zbrisani s lica zemaljskoga.",
                "13": "Gle, u srdžbi sam svojoj, a i narod moj; da, vi nas nastojaste pobiti, a mi se samo nastojasmo braniti. No gle, budete li nas još nastojali uništiti, mi ćemo nastojati uništiti vas; da, i tražit ćemo zemlju svoju, zemlju prvobitne baštine svoje.",
                "14": "Sad zaključujem poslanicu svoju. Ja sam Moroni; ja sam vođa naroda Nefijaca.",
                "15": "Tad se dogodi da se Am-Moron, kad primi tu poslanicu, rasrdi; i on napisa još jednu poslanicu Moroniju, a ovo su riječi koje on napisa, govoreći:",
                "16": "Ja sam Am-Moron, kralj Lamanaca; brat sam Amalikije koga vi umoriste. Gle, osvetit ću krv njegovu na vama, da, navalit ću na vas s četama svojim, jer se ne plašim prijetnja tvojih.",
                "17": "Jer gle, oci vaši učiniše krivo braći svojoj; toliko da im oteše pravo njihovo na vlast kad im ono s pravom pripadaše.",
                "18": "A sad gle, položite li oružje svoje, te podložite li se vlasti onih kojima vlast s pravom pripada, tada ću narediti da narod moj položi oružje svoje i nećemo više biti u ratu.",
                "19": "Gle, ti izusti mnoge prijetnje protiv mene i naroda mojega; no gle, ne plašimo se prijetnja tvojih.",
                "20": "Ipak, rado ću odobriti razmjenu zarobljenika prema zahtjevu tvojemu, kako bih sačuvao hranu svoju za ratnike svoje; i vodit ćemo rat koji će biti vječan, bilo do podlaganja Nefijaca vlasti našoj, ili do vječnog istrebljenja njihova.",
                "21": "A gledom na onoga Boga za koga kažeš da ga mi odbacismo, gle, mi ne poznajemo takvo biće; kao ni vi; no, ako postoji takvo biće, smatramo mogućim da on stvori nas kao i vas.",
                "22": "A ako je tako da postoji đavao i pakao, gle, neće li on poslati tebe onamo, da boraviš s bratom mojim koga ste umorili, za koga si natuknuo da je otišao u takvo mjesto? No gle, sve ovo nije važno.",
                "23": "Ja sam Am-Moron, i potomak Zorama, koga oci vaši primoraše i izvedoše iz Jeruzalema.",
                "24": "A sad gle, ja sam odvažan Lamanac; gle, ovaj rat bijaše vođen kako bi se osvetile krivice njihove, te kako bi se održala i stekla prava njihova na vlast; i ja zaključujem poslanicu svoju Moroniju."
            },
            "55": {
                "1": "Tad se dogodi, kad Moroni primi ovu poslanicu, on se još većma rasrdi, jer znaše da Am-Moron imaše savršenu spoznaju o prijevari svojoj; da, on znaše kako Am-Moron znade da pravedna ideja ne bijaše ono što ga je navelo da povede rat protiv naroda Nefijeva.",
                "2": "I on reče: Gle, neću razmijeniti zarobljenike s Am-Moronom, osim ako on ne povuče namisao svoju, kao što navedoh u poslanici svojoj; jer mu neću dopustiti da ima ikakvu veću moć nego što je već ima.",
                "3": "Gle, poznajem mjesto gdje Lamanci čuvaju ljude moje koje uzeše kao zarobljenike; a pošto Am-Moron ne htjede udovoljiti poslanici mojoj, gle, dat ću mu u skladu s riječima svojim; da, tražit ću smrt među njima sve dok ne zatraže mir.",
                "4": "I tad se dogodi, nakon što Moroni izreče ove riječi, on naredi da se potraga izvrši među ljudima njegovim, ne bi li možda među njima našli čovjeka koji bijaše potomak Lamanov.",
                "5": "I dogodi se da oni nađoše jednoga, čije ime bijaše Laman; a on bijaše jedan od slugu kralja koga umori Amalikija.",
                "6": "Tad Moroni naredi da Laman i mali broj ljudi njegovih priđu stražarima koji nadzirahu Nefijce.",
                "7": "Evo, Nefijci bijahu čuvani u gradu Gidu; dakle, Moroni imenova Lamana i naredi da malen broj ljudi pođe s njim.",
                "8": "I kad dođe večer, Laman pođe k stražarima koji nadzirahu Nefijce, i gle, oni ga vidješe kako dolazi i pozdraviše ga; no on im reče: Ne plašite se; gle, ja sam Lamanac. Gle, utekosmo od Nefijaca, a oni spavaju; i gle, uzesmo od vina njihova i donijesmo sa sobom.",
                "9": "Evo, kad Lamanci čuše te riječi primiše ga s radošću; te mu rekoše: Dajte nam od vina svojega da možemo piti; drago nam je da ste tako ponijeli vina sa sobom, jer smo umorni.",
                "10": "No, Laman im reče: Sačuvajmo od vina svojega dok ne pođemo protiv Nefijaca u boj. No, ova besjeda samo ih učini još željnijima da piju vina;",
                "11": "Naime, oni rekoše: Umorni smo, zato uzmimo od vina, a uskoro ćemo dobiti vino za svoj redoviti obrok, što će nas ojačati da krenemo protiv Nefijaca.",
                "12": "A Laman im reče: Možete učiniti u skladu sa željama svojim.",
                "13": "I dogodi se da oni uzeše od vina obilno; i ono bijaše ugodno okusu njihovom, zato uzimahu od njega još obilnije; a ono bijaše jako, jer bijaše pripravljeno da bude jako.",
                "14": "I dogodi se da oni pijahu i bijahu veseli, te se uskoro svi opiše.",
                "15": "I tad, kad Laman i ljudi njegovi vidješe da se svi oni opiše, te da bijahu u dubokom snu, oni se vratiše k Moroniju te mu ispripovjediše sve što se bijaše dogodilo.",
                "16": "I evo, ovo bijaše prema zamisli Moronijevoj. A Moroni bijaše pripremio ljude svoje s oružjem ratnim; i on pođe do grada Gida, dok Lamanci bijahu u duboku snu i opijeni, i ubaci oružje ratno zarobljenicima, tako da se svi oni naoružaše;",
                "17": "Da, čak i ženama njihovim i svoj djeci njihovoj, onoj koja bijahu sposobna služiti se oružjem ratnim, kad Moroni bijaše naoružao sve one zarobljenike; a sve ovo bijaše učinjeno u najdubljoj tišini.",
                "18": "No, da oni probudiše Lamance, gle, oni bijahu opijeni i Nefijci bi ih mogli pobiti.",
                "19": "No gle, to ne bijaše želja Moronijeva; on ne uživaše u umorstvu ili prolijevanju krvi, već on uživaše u spašavanju naroda svojega od uništenja; i iz tog razloga, da ne navuče na sebe nepravdu, ne htjede se oboriti na Lamance i uništiti ih u pijanstvu njihovu.",
                "20": "No, on ostvari želje svoje; jer naoruža one zarobljenike nefijske koji bijahu unutar zidina gradskih, i dade im moć da steknu u posjed one dijelove što bijahu unutar zidina.",
                "21": "I tad on naredi ljudima koji bijahu s njime da se povuku korak od njih i opkole čete lamanske.",
                "22": "Evo gle, to bijaše učinjeno noću, tako da Lamanci, kad se probudiše ujutro, spaziše da bijahu opkoljeni Nefijcima izvana, te da zarobljenici njihovi bijahu naoružani iznutra.",
                "23": "I tako vidješe da Nefijci imaju moć nad njima, i u tim prilikama shvatiše kako nije preporučljivo da se bore protiv Nefijaca; zato vrhovni časnici njihovi zahtijevaše njihovo oružje ratno, i iznesoše ga naprijed, i baciše ga do nogu Nefijaca, preklinjući za milosrđe.",
                "24": "Evo gle, to bijaše želja Moronijeva. On ih uze kao zarobljenike ratne, i zaposjede grad, i naredi da svi zarobljenici budu oslobođeni, koji bijahu Nefijci; i oni se priključiše vojsci Moronijevoj, i bijahu veliko pojačanje vojsci njegovoj.",
                "25": "I dogodi se, on naredi da Lamanci, koje uze kao zarobljenike, otpočnu s radom na jačanju utvrda uokolo grada Gida.",
                "26": "I dogodi se, nakon što utvrdi grad Gid u skladu sa željama svojim, on naredi da zarobljenici njegovi budu odvedeni u grad Izobila; a on također čuvaše taj grad silno velikom snagom.",
                "27": "I dogodi se da oni, unatoč svim spletkama lamanskim, sačuvaše i zaštitiše sve zarobljenike koje bijahu uzeli, i također zadržaše cijelo zemljište i prednost koju bijahu ponovno stekli.",
                "28": "I dogodi se da Nefijci počeše ponovno pobjeđivati, i vraćati natrag prava svoja i povlastice svoje.",
                "29": "Mnogo ih puta Lamanci pokušavahu opkoliti noću, no u tim pokušajima izgubiše mnogo zarobljenika.",
                "30": "I mnogo puta pokušavahu poslužiti od vina svojega Nefijcima, kako bi ih uništili otrovom ili pijanstvom.",
                "31": "No gle, Nefijci ne bijahu spori spomenuti se Gospoda Boga svojega u to svoje vrijeme nevolje. Ne mogahu biti uhvaćeni u zamke njihove; da, ne htjedoše piti od vina njihova, osim ako ne bi najprije dali nekima od zarobljenika lamanskih.",
                "32": "I oni bijahu tako na oprezu da nikakav otrov ne bi bio poslužen među njima; jer ako bi vino njihovo otrovalo Lamanca, otrovalo bi i Nefijca; i tako oni iskušavahu sva pića njihova.",
                "33": "I tad se dogodi, bijaše neophodno da Moroni obavi pripreme za napad na grad Morijanton; jer gle, Lamanci bijahu svojim radom utvrdili grad Morijanton sve dok ne bijaše postao silno uporište.",
                "34": "I oni stalno dovođahu nove snage u taj grad, a također i nove opskrbe zalihama.",
                "35": "I tako završi dvadeset i deveta godina vladavine sudaca nad narodom Nefijevim."
            },
            "56": {
                "1": "I tad se dogodi, začetkom tridesete godine vladavine sudaca, drugog dana u prvom mjesecu, Moroni primi poslanicu od Helamana, koja iznese prilike među narodom u tom predjelu zemlje.",
                "2": "A ovo su riječi koje on napisa, govoreći: Moj predragi ljubljeni brate Moroni, kako u Gospodu, tako i u tegobama ratovanja našega; gle, ljubljeni brate moj, imam ti nešto reći o ratovanju našem u ovom dijelu zemlje.",
                "3": "Gle, dvije tisuće od sinova onih ljudi koje Amon dovede dolje iz zemlje Nefijeve — a ti znadeš da oni bijahu potomci Lamana, koji bijaše najstariji sin oca našega Lehija;",
                "4": "Evo, ne moram ti iznositi o predajama njihovim niti nevjeri njihovoj, jer ti znadeš o svemu tome —",
                "5": "Zato mi je dostatno da ti kažem kako dvije tisuće od ovih mladića uzeše svoje oružje ratno, i htjedoše da im ja budem vođa; i mi dođosmo braniti domovinu našu.",
                "6": "I evo, ti također znadeš o savezu kojega očevi njihovi sklopiše da neće podići svoje oružje ratno protiv braće svoje kako bi prolijevali krv.",
                "7": "No, dvadeset i šeste godine, kad vidješe nevolje naše i tegobe naše za njih, oni upravo htjedoše prekršiti savez kojega bijahu sklopili i podignuti svoje oružje ratno u obranu našu.",
                "8": "No, ja im ne htjedoh dopustiti da prekrše ovaj savez koji bijahu sklopili, držeći da će nas Bog ojačati, toliko da nećemo više trpjeti radi ispunjenja prisege koju oni bijahu položili.",
                "9": "No gle, evo nečega u čemu možemo osjećati veliku radost. Jer gle, dvadeset i šeste godine ja, Helaman, pokročih na čelu ovih dvije tisuće mladića u grad Judeju da pomognem Antipusu, kojega ti postavi za vođu nad narodom u tom dijelu zemlje.",
                "10": "I ja priključih dvije tisuće sinova svojih (jer oni su dostojni toga da budu nazvani sinovima) vojsci Antipusovoj, i tom se pojačanju Antipus obradova silno; jer gle, vojsku njegovu smanjiše Lamanci, jer snage njihove pobiše golem broj ljudi naših, zbog čega imamo razlog tugovati.",
                "11": "Ipak, možemo se tješiti u tome što oni umriješe za stvar domovine svoje i Boga svojega, da, i sretni su.",
                "12": "A Lamanci također zadržaše mnoge zarobljenike, i svi su od njih vrhovni časnici, jer nikoga drugoga oni ne poštedješe na životu. I držimo da su oni sad ovoga trenutka u zemlji Nefijevoj; tako je, ako nisu pobijeni.",
                "13": "I evo, ovo su gradovi koje Lamanci zaposjedoše prolijevanjem krvi toliko mnogo neustrašivih ljudi naših:",
                "14": "Zemlja Manti, to jest grad Manti, i grad Zezrom, i grad Kumeni, i grad Antipara.",
                "15": "I to su gradovi koje oni posjedovahu kad ja stigoh do grada Judeje; i nađoh Antipusa i ljude njegove kako rade naporno snagom svojom da bi utvrdili grad.",
                "16": "Da, i oni bijahu potišteni tijelom kao i duhom, jer se borahu neustrašivo danju, i radili su naporno noću kako bi zadržali gradove svoje; i tako oni pretrpješe velike nevolje svake vrste.",
                "17": "I evo, oni bijahu odlučni pobijediti na tom mjestu ili umrijeti; zato možeš s pravom zamisliti kako ova mala snaga koju dovedoh sa sobom, da, ovi sinovi moji, pružiše njima velike nade i mnogo radosti.",
                "18": "I tad se dogodi, kad Lamanci vidješe da Antipus bijaše primio veće pojačanje za vojsku svoju, bijahu primorani naredbama Am-Moronovim ne ići u boj protiv grada Judeje, to jest protiv nas.",
                "19": "I tako nam Gospod ukaza naklonost; jer da su oni navalili na nas u ovoj slabosti našoj, možda bi uništili malenu vojsku našu; no, tako bijasmo očuvani.",
                "20": "Am-Moron im zapovjedi da zadrže one gradove koje bijahu zauzeli. I tako završi dvadeset i šesta godina. A začetkom dvadeset i sedme godine mi bijasmo pripremili grad svoj i sebe za obranu.",
                "21": "Tad mi zaželjesmo da Lamanci navale na nas; jer nismo željeli izvesti napad na njih u uporištima njihovim.",
                "22": "I dogodi se, mi držasmo uhode vani unaokolo da motre kretanja Lamanaca, da nas oni ne bi zaobišli noću niti danju kako bi izveli napad na druge gradove naše koji su na sjeveru.",
                "23": "Jer znadosmo kako u tim gradovima nisu dostatno jaki da se suoče s njima; zato željasmo, budu li nas zaobišli, oboriti se na njih u pozadini njihovoj, i tako ih zaokupiti u pozadini u isto vrijeme kad se budu sukobili na čelu. Držasmo da ih možemo nadvladati; no gle, bijasmo razočarani u toj želji svojoj.",
                "24": "Oni se ne usudiše zaobići nas sa svom vojskom svojom, niti se usudiše s dijelom, strahujući da ne bi bili dostatno jaki i da ne bi pali.",
                "25": "Niti se usudiše pokročiti dolje protiv grada Zarahemle; niti se usudiše prijeći izvor Sidona, dalje do grada Nefihe.",
                "26": "I tako, sa svojim snagama, oni bijahu odlučni zadržati one gradove koje bijahu zauzeli.",
                "27": "I tad se dogodi, drugoga mjeseca te godine bijaše nam doneseno mnogo zaliha od očeva onih mojih dvije tisuće sinova.",
                "28": "A također nam bijaše poslano dvije tisuće ljudi iz zemlje zarahemalske. I tako bijasmo pripravni s deset tisuća ljudi i zalihama za njih, a i za žene njihove i djecu njihovu.",
                "29": "A Lamanci se, tako vidjevši da se snage naše danomice povećavaju i da zalihe stižu za uzdržavanje naše, počeše pobojavati, i počeše se zalijetati, ako je moguće da bi zaustavili naše primanje zaliha i pojačanja.",
                "30": "Evo, kad vidjesmo kako Lamance poče obuzimati nemir na taj način, zaželjesmo primijeniti lukavi naum na njih; zato Antipus naredi da ja pokročim sa sinčićima svojim u susjedni grad, kao da nosimo zalihe u susjedni grad.",
                "31": "A trebali smo pokročiti pokraj grada Antipare kao da idemo u grad s one strane, u graničnim predjelima blizu morske obale.",
                "32": "I dogodi se da mi pokročismo, tobože sa zalihama svojim, da pođemo prema tomu gradu.",
                "33": "I dogodi se da Antipus pokroči s dijelom vojske svoje, ostavivši ostatak da čuva grad. No, on ne pokroči sve dok ja ne odoh s malenom vojskom svojom, i ne dođoh blizu grada Antipare.",
                "34": "I evo, u gradu Antipari bijaše smještena najjača vojska Lamanaca; da, najbrojnija.",
                "35": "I dogodi se, nakon što ih uhode njihove obavijestiše, oni iziđoše s vojskom svojom i pokročiše protiv nas.",
                "36": "I dogodi se da mi pobjegosmo pred njima prema sjeveru. I tako odvukosmo najmoćniju vojsku Lamanaca;",
                "37": "Da, i to na znatnu udaljenost, toliku da se oni, kad vidješe vojsku Antipusovu kako ih progoni iz sve snage, ne osvrnuše ni desno ni lijevo, već nastaviše pokret svoj u pravom smjeru za nama; i bijaše im, kako pretpostavljamo, namjera da nas poubijaju prije nego ih Antipus sustigne, a to zato da ih ne bi opkolili ljudi naši.",
                "38": "I tad Antipus, vidjevši pogibelj našu, ubrza pokret vojske svoje. No gle, pade noć; zato nas oni ne sustigoše, niti Antipus sustignu njih; zato se utaborismo za noć.",
                "39": "I dogodi se prije osvita jutra, gle, Lamanci nas proganjahu. Evo, mi ne bijasmo dostatno jaki da se sukobimo s njima; da, ja ne htjedoh dopustiti da sinčići moji padnu u ruke njihove; zato nastavismo pokret svoj i usmjerismo pokret svoj u divljinu.",
                "40": "Evo, oni se ne usudiše osvrnuti ni desno ni lijevo da ne bi bili opkoljeni; ni ja se ne htjedoh osvrnuti ni desno ni lijevo, da me oni ne bi sustigli, a mi im se ne bismo mogli suprotstaviti, već bismo bili poubijani, a oni bi umaknuli; i tako bježasmo cijeli taj dan u divljinu, sve dok se ne smrači.",
                "41": "I dogodi se da ponovno, kad svjetlo jutarnje osvanu, vidjesmo Lamance za nama, i mi pobjegosmo pred njima.",
                "42": "No, dogodi se da nas oni ne proganjahu daleko prije nego što se zaustaviše; i to bijaše ujutro trećega dana sedmoga mjeseca.",
                "43": "I evo, da li ih Antipus sustignu ne znadosmo, no ja rekoh ljudima svojim: Gle, ne znamo nisu li se zaustavili s namjerom da navalimo na njih, kako bi nas mogli uhvatiti u zamku svoju;",
                "44": "Zato što kažete, sinovi moji, hoćete li poći protiv njih u boj?",
                "45": "I evo kažem ti, moj ljubljeni brate Moroni, da nikad ne vidjeh tako velike hrabrosti, ne, nikako među svim Nefijcima.",
                "46": "Jer kako ih uvijek nazivah sinovima svojim (jer oni svi bijahu veoma mladi) isto tako oni meni rekoše: Oče, gle, Bog je naš s nama, i on neće dopustiti da padnemo; dakle, pođimo naprijed; ne bismo ubijali braću našu kad bi nas pustila u miru; zato pođimo, da oni ne bi nadvladali vojsku Antipusovu.",
                "47": "Evo, oni se nikad ne borahu, ipak se ne bojahu smrti; i mišljahu više na slobodu očeva svojih negoli na živote svoje; da, majke ih njihove podučiše da će ih, ne posumnjaju li, Bog izbaviti.",
                "48": "I oni mi iznesoše riječi majki svojih, govoreći: Ne sumnjamo da majke naše to znaju.",
                "49": "I dogodi se da se ja vratih sa svojih dvije tisuće protiv tih Lamanaca koji nas bijahu progonili. I evo gle, čete ih Antipusove bijahu sustigle, i strahovita bitka bijaše započela.",
                "50": "Vojska Antipusova, koja bijaše umorna zbog duga pješačenja svojega u tako kratkom vremenskom razmaku, gotovo pade u ruke Lamancima; i da se ja ne vratih sa svojih dvije tisuće, oni bi ostvarili namjeru svoju.",
                "51": "Jer Antipus bijaše pao od mača, i mnogi od vođa njegovih, zbog umora svojega koji bijaše uzrokovan brzinom pješačenja njihova — zato ljudi Antipusovi, jer bijahu smeteni zbog pada vođa svojih, počeše uzmicati pred Lamancima.",
                "52": "I dogodi se da se Lamanci ohrabriše i počeše ih progoniti; i tako ih Lamanci proganjahu s velikom gorljivošću kad Helaman navali na začelje njihovo sa svojih dvije tisuće, i poče ih ubijati silno, toliko da se cijela vojska lamanska zaustavi i okrenu protiv Helamana.",
                "53": "Evo, kad ljudi Antipusovi vidješe da se Lamanci okrenuše, oni sabraše ljude svoje i navališe ponovno na začelje lamansko.",
                "54": "I tad se dogodi da mi, narod Nefijev, ljudi Antipusovi i ja s mojih dvije tisuće, opkolismo Lamance i ubijasmo ih; da, toliko da bijahu primorani predati svoje oružje ratno, a i sami sebe kao zarobljenike ratne.",
                "55": "I tad se dogodi, nakon što nam se oni predadoše, gle, ja prebrojih one mladiće koji se borahu sa mnom, bojeći se da su mnogi od njih pobijeni.",
                "56": "No gle, na veliku radost moju, nijedna duša od njih ne pade na zemlju; da, i oni se borahu kao sa snagom Božjom; da, nikad se nije znalo da se ljudi borahu s tako čudesnom snagom; i s takvom se silnom moću oni oboriše na Lamance, da ih prestrašiše; i iz tog se razloga Lamanci predadoše kao zarobljenici ratni.",
                "57": "I pošto nismo imali mjesta za zarobljenike naše, da bismo ih mogli čuvati kako bismo ih sačuvali od četa lamanskih, zato ih poslasmo u zemlju zarahemalsku, i s njima dio onih od Antipusovih ljudi koji ne bijahu pobijeni; a ostale ja uzeh i pridružih ih mojim mladim Amoncima, i mi usmjerismo pokret svoj natrag prema gradu Judeji."
            },
            "57": {
                "1": "I tad se dogodi da ja primih poslanicu od Am-Morona, kralja, koja navodi da će on, predam li one zarobljenike ratne koje bijasmo zarobili, predati grad Antiparu nama.",
                "2": "No, ja poslah poslanicu kralju, da smo mi sigurni kako su snage naše dostatne da zauzmemo grad Antiparu silom svojom; a predajom zarobljenika za taj grad mi bismo se smatrali nerazboritima, te da ćemo predati zarobljenike svoje jedino u razmjeni.",
                "3": "I Am-Moron odbaci poslanicu moju, jer ne htjede razmijeniti zarobljenike; zato mi počesmo obavljati pripreme da krenemo protiv grada Antipare.",
                "4": "No narod Antipare napusti grad i pobježe u druge gradove njihove, koje oni posjedovahu, da ih utvrde; i tako grad Antipara pade u ruke naše.",
                "5": "I tako završi dvadeset i osma godina vladavine sudaca.",
                "6": "I dogodi se da začetkom dvadeset i devete godine primismo opskrbu zalihama, a i dopunu vojsci svojoj, iz zemlje zarahemalske i iz zemlje naokolo, brojem šest tisuća ljudi, osim šezdesetorice sinova Amonaca koji dođoše pridružiti se braći svojoj, maloj družini mojoj od dvije tisuće. I evo gle, bijasmo jaki, da, i također nam bijaše doneseno obilje zaliha.",
                "7": "I dogodi se da bijaše želja naša zametnuti bitku protiv vojske koja bijaše postavljena da štiti grad Kumeni.",
                "8": "I evo gle, pokazat ću ti kako ubrzo ostvarismo želju našu; da, s jakom snagom svojom, to jest s dijelom jake snage svoje, mi opkolismo noću grad Kumeni, malo prije negoli trebahu primiti opskrbu zalihama.",
                "9": "I dogodi se da mi taborovasmo uokolo grada mnogo noći; no spavasmo na mačevima svojim i držasmo straže, kako Lamanci ne bi mogli navaliti na nas noću i poubijati nas, što oni pokušavahu mnogo puta; no, koliko god puta pokušaše to, krv njihova bijaše prolivena.",
                "10": "Nakon nekog vremena zalihe njihove stigoše, i oni upravo htjedoše ući u grad noću. A mi, umjesto da bijasmo Lamanci, bijasmo Nefijci; zato uhvatismo njih i zalihe njihove.",
                "11": "A unatoč tome što Lamanci bijahu odsječeni od opskrbe svoje na taj način, oni bijahu ipak odlučni zadržati grad; zato postade neophodno da uzmemo te zalihe i pošaljemo ih u Judeju, a zarobljenike naše u zemlju zarahemalsku.",
                "12": "I dogodi se da ne prođe mnogo dana prije nego što Lamanci počeše gubiti svaku nadu u pomoć; zato oni predadoše grad rukama našim; i tako mi ostvarismo zamisli svoje domogavši se grada Kumenija.",
                "13": "No dogodi se, zarobljenici naši bijahu toliko brojni da unatoč golemosti broja našega bijasmo prisiljeni uposliti sve snage svoje da ih čuvaju, ili ih usmrtiti.",
                "14": "Jer gle, provaljivali bi u velikom broju i borili bi se kamenjem, i toljagama, i svačim što bi god mogli dohvatiti rukama svojim, toliko da ih pobismo više od dvije tisuće nakon što se bijahu predali kao zarobljenici ratni.",
                "15": "Zato nam postade neophodno da dokrajčimo živote njihove, ili da ih čuvamo s mačem u ruci dolje do zemlje zarahemalske; a i zalihe naše bijahu dostatne samo za naše vlastite ljude, unatoč onomu što uzesmo od Lamanaca.",
                "16": "I evo, u tim sudbonosnim prilikama postade veoma ozbiljno pitanje odlučiti o tim zarobljenicima ratnim; ipak, zaključismo da ćemo ih poslati dolje u zemlju zarahemalsku; zato izabrasmo dio ljudi svojih i predadosmo im odgovornost nad zarobljenicima našim da otiđu dolje u zemlju zarahemalsku.",
                "17": "No, dogodi se da se oni sutradan vratiše. I evo gle, ne pitasmo ih o zarobljenicima; jer gle, Lamanci navaljivahu na nas, a oni se vratiše na vrijeme da nas spase tako da ne padnemo u ruke njihove. Jer gle, Am-Moron bijaše poslao za uzdržavanje njihovo novu opskrbu zalihama, a i brojnu vojsku ljudi.",
                "18": "I dogodi se da ti ljudi koje poslasmo sa zarobljenicima stigoše na vrijeme da ih zaustave, kad nas oni bijahu gotovo nadvladali.",
                "19": "No gle, mala družina moja od dvije tisuće i šezdeset boraše se krajnje očajnički, da, oni bijahu čvrsti pred Lamancima, i sijahu smrt među svima koji im se suprotstaviše.",
                "20": "A kada ostatak vojske naše gotovo uzmaknu pred Lamancima, gle, ovih dvije tisuće i šezdeset bijaše čvrsto i neustrašivo.",
                "21": "Da, i oni se pokoravahu, i nastojahu izvršiti svaku riječ zapovijedi s točnošću; da, i doista, u skladu s vjerom njihovom bijaše im učinjeno; i ja se sjetih riječi za koje mi rekoše da ih majke njihove podučiše.",
                "22": "I evo gle, ovi sinovi moji, te oni ljudi što bijahu izabrani da odvedu zarobljenike, oni su ti kojima dugujemo ovu veliku pobjedu; jer oni su ti koji potukoše Lamance; zato oni bijahu potisnuti natrag u grad Manti.",
                "23": "A mi zadržasmo grad svoj Kumeni, i ne bijasmo svi uništeni mačem; ipak, pretrpjesmo velik gubitak.",
                "24": "I dogodi se, nakon što Lamanci bijahu pobjegli, ja odmah izdadoh naređenja da se ljudi moji koji bijahu ranjeni izvuku između mrtvih, i naredih da im se rane poviju.",
                "25": "I dogodi se da ih bijaše dvije stotine, od mojih dvije tisuće i šezdeset, koji se onesvijestiše uslijed gubitka krvi; ipak, u skladu s dobrotom Božjom, a na veliku zapanjenost našu, a i na radost cijele vojske naše, ne bijaše nijedna duša među njima koja poginu; da, niti bijaše jedna duša među njima koja ne zadobi mnogo rana.",
                "26": "I evo, očuvanje njihovo bijaše zapanjujuće cijeloj vojsci našoj, da, kako oni bijahu pošteđeni dok ih bijaše tisuću od braće naše koji bijahu pobijeni. I to s pravom pripisujemo čudesnoj moći Božjoj zbog silne vjere njihove u ono što bijahu podučeni vjerovati — da ima pravedan Bog, i tko god ne posumnja, da će biti očuvan divnom moći njegovom.",
                "27": "Evo, ovo bijaše vjera ovih o kojima govorah; oni su mladi, a umovi su njihovi čvrsti, i oni stavljaju uzdanje svoje u Boga neprestance.",
                "28": "I tad se dogodi, nakon što se tako pobrinusmo za ranjenike svoje, i pokopasmo mrtve svoje i također mrtve od Lamanaca, kojih bijaše mnogo, gle, zapitasmo Gida o zarobljenicima s kojima oni krenuše na put dolje u zemlju zarahemalsku.",
                "29": "Evo Gid bijaše vrhovni zapovjednik nad skupinom koji bijaše određen otpratiti ih dolje u zemlju.",
                "30": "I evo, ovo su riječi koje mi Gid reče: Gle, krenusmo na put dolje u zemlju zarahemalsku sa zarobljenicima našim. I dogodi se da susretosmo uhode iz četa naših koji bijahu poslani motriti tabor Lamanaca.",
                "31": "I oni nam vikahu, govoreći — Gle, čete lamanske kroče prema gradu Kumeniju; i gle, oborit će se na njih, da, i uništit će narod naš.",
                "32": "I dogodi se da zarobljenici naši začuše povike njihove, što uzrokova da se ohrabriše; i oni se digoše na bunu protiv nas.",
                "33": "I dogodi se, zbog bune njihove učinismo da se mačevi naši spuste na njih. I dogodi se da oni u grupi nasrnuše na mačeve naše, pri čemu veći broj njih bijaše ubijen; a ostatak se njih probi i pobježe od nas.",
                "34": "I gle, nakon što oni pobjegoše, a mi ih ne mogasmo sustići, usmjerismo s brzinom pokret svoj prema gradu Kumeniju; i gle, stigosmo na vrijeme da možemo pomoći braći svojoj sačuvati grad.",
                "35": "I gle, opet smo izbavljeni iz ruku neprijatelja naših. I blagoslovljeno je ime Boga našega; jer gle, on je taj koji nas izbavi; da, koji učini to veliko djelo za nas.",
                "36": "Tad se dogodi, kad ja, Helaman, čuh te riječi Gidove, ispunih se silnom radošću zbog dobrote Božje u tome što nas očuva da svi ne izginemo; da, i uzdam se da duše onih koji bijahu ubijeni uđoše u počinak Boga svojega."
            },
            "58": {
                "1": "I gle, tad se dogodi da naša sljedeća namjera bijaše domoći se grada Mantija; no gle, ne bijaše nikakva načina da ih izvedemo iz grada malim skupinama svojim. Jer gle, oni se sjećahu onoga što prije učinismo; zato ih ne mogasmo izmamiti iz uporišta njihovih.",
                "2": "A oni bijahu toliko mnogo moćniji brojem nego što bijaše vojska naša, da se ne usudismo poći i napasti ih u uporištima njihovim.",
                "3": "Da, i postade potrebno da uposlimo ljude svoje u zadržavanju onih dijelova zemlje što ih bijasmo ponovno zadobili od posjeda naših; zato postade potrebno da pričekamo, kako bismo mogli primiti još pojačanja iz zemlje zarahemalske, a i novu opskrbu zalihama.",
                "4": "I dogodi se da ja tako poslah poslanstvo upravitelju zemlje naše da ga upoznam sa zbivanjima u narodu našemu. I dogodi se da mi očekivasmo dobiti zalihe i pojačanje iz zemlje zarahemalske.",
                "5": "No gle, to nam je koristilo samo malo, jer Lamanci također primahu velika pojačanja iz dana u dan, a i mnoge zalihe; i takve bijahu prilike naše u tom vremenskom razdoblju.",
                "6": "A Lamanci se zalijetahu protiv nas s vremena na vrijeme, odlučivši nas lukavim naumom uništiti; ipak, ne mogasmo izići u boj protiv njih zbog skloništa njihovih i uporišta njihovih.",
                "7": "I dogodi se da čekasmo u tim teškim prilikama mnogo mjeseci, sve dok gotovo ne izginusmo zbog pomanjkanja hrane.",
                "8": "No, dogodi se da mi primismo hranu, koju doprati vojska od dvije tisuće ljudi nama u pomoć; i to je sva pomoć koju primismo, kako bismo obranili sebe i domovinu svoju da ne padnemo u ruke neprijatelja naših, da, kako bismo se sukobili s neprijateljem koji bijaše neizbrojiv.",
                "9": "I evo, uzrok tih neprilika naših, to jest uzrok zbog kojega nam ne poslaše više pojačanja, ne znadosmo; zato se ražalostismo, a i ispunismo se strahom, da ne bi na neki način sudovi Božji došli na zemlju našu, na propast našu i posvemašnje uništenje.",
                "10": "Zato izlismo duše svoje u molitvi Bogu, da nas on ojača i izbavi nas iz ruku neprijatelja naših, da, a i da nam dade snage kako bismo mogli zadržati gradove naše, i zemlje naše, i posjede naše, za uzdržavanje naroda našega.",
                "11": "Da, i dogodi se da nas Gospod Bog naš pohodi s jamstvima da će nas izbaviti; da, toliko da on navijesti mir dušama našim, i udijeli nam veliku vjeru, i učini da se nadamo izbavljenju našemu kroz njega.",
                "12": "I mi se ohrabrismo zbog male snage naše koju bijasmo primili, i bijasmo čvrsti u odlučnosti da svladamo neprijatelje naše, i zadržimo zemlje naše, i posjede naše, i žene naše, i djecu našu, i stvar slobode naše.",
                "13": "I tako mi pođosmo sa svom snagom svojom protiv Lamanaca koji bijahu u gradu Mantiju, i razapesmo šatore naše uz stranu divljine koja bijaše blizu grada.",
                "14": "I dogodi se da sutradan, kad Lamanci vidješe da smo u graničnim predjelima pored divljine koja bijaše blizu grada, oni poslaše uhode svoje oko nas kako bi otkrili broj i snagu vojske naše.",
                "15": "I dogodi se, kad oni vidješe da nismo jaki gledom na broj naš, a bojeći se da ih ne bismo odsjekli od uzdržavanja njihova, osim ako ne iziđu u boj protiv nas i ne pobiju nas, a i držeći da nas mogu lako uništiti s brojnim četama svojim, zato oni počeše obavljati pripreme da iziđu protiv nas u boj.",
                "16": "A kad mi vidjesmo kako oni obavljaju pripreme da iziđu protiv nas, gle, ja naredih da se Gid s malim brojem ljudi sakrije u divljini, i također da se Teomner i malen broj ljudi sakrije također u divljini.",
                "17": "Evo, Gid i ljudi njegovi bijahu zdesna, a ostali slijeva; i kad se oni tako sakriše, gle, ja ostadoh s ostatkom vojske svoje na onom istom mjestu gdje najprije razapesmo šatore svoje u pripremi za trenutak kada Lamanci iziđu u boj.",
                "18": "I dogodi se da Lamanci iziđoše s brojnom vojskom svojom protiv nas. A kad oni dođoše, i upravo se htjedoše oboriti na nas mačem, ja naredih da se ljudi moji, oni koji bijahu sa mnom, povuku u divljinu.",
                "19": "I dogodi se da Lamanci krenuše za nama velikom brzinom, jer silno željahu sustići nas kako bi nas poubijali; zato su nas slijedili u divljinu; i mi prođosmo između Gida i Teomnera, tako da ih Lamanci ne otkriše.",
                "20": "I dogodi se, kad Lamanci prođoše, to jest kad vojska prođe, Gid i Teomner se digoše iz skrovišta svojih, i odsjekoše uhode lamanske da se ne mogahu vratiti u grad.",
                "21": "I dogodi se, nakon što ih odsjekoše, oni pohitaše u grad i oboriše se na stražare koji bijahu ostavljeni čuvati grad, toliko da ih uništiše i uzeše grad u posjed.",
                "22": "Evo, to bijaše učinjeno jer Lamanci dopustiše da cijela vojska njihova, osim nekoliko stražara, bude odvedena u divljinu.",
                "23": "I dogodi se da Gid i Teomner na taj način uzeše u posjed uporišta njihova. I dogodi se da mi krenusmo, nakon što putovasmo mnogo divljinom, smjerom prema zemlji zarahemalskoj.",
                "24": "A kad Lamanci vidješe kako kroče prema zemlji zarahemalskoj, silno se uplašiše da nije naum osmišljen koji će ih odvesti u uništenje; zato se ponovno počeše povlačiti u divljinu, da, i to natrag istim putom kojim bijahu došli.",
                "25": "I gle, pade noć, i oni razapeše šatore svoje, jer vrhovni časnici lamanski mišljahu da su Nefijci umorni zbog pješačenja svojega; a pošto mišljahu da su proganjali cijelu vojsku njihovu, zato ne pomišljahu na grad Manti.",
                "26": "Tad se dogodi, kad pade noć, ja naredih da ljudi moji ne spavaju, već da pokroče naprijed drugim putom prema zemlji Manti.",
                "27": "I zbog toga pokreta našeg u noći, gle, sutradan bijasmo ispred Lamanaca, toliko da stigosmo prije njih do grada Mantija.",
                "28": "I tako se dogodi da tim lukavim naumom uzesmo u posjed grad Manti bez prolijevanja krvi.",
                "29": "I dogodi se, kad čete lamanske stigoše u blizinu grada i vidješe da smo spremni suočiti se s njima, zapanjiše se silno i veoma se uplašiše, toliko da pobjegoše u divljinu.",
                "30": "Da, i dogodi se da čete lamanske pobjegoše iz cijelog ovoga predjela zemlje. No gle, oni odvedoše iz zemlje sa sobom mnoge žene i djecu.",
                "31": "I oni gradovi koje Lamanci bijahu zauzeli, svi su oni u ovom vremenskom razdoblju u našem posjedu; a očevi naši, i žene naše, i djeca naša vraćaju se domovima svojim, svi osim onih koje Lamanci uzeše kao zarobljenike i odvedoše.",
                "32": "No gle, čete su naše premale da zadrže toliko velik broj gradova i toliko velike posjede.",
                "33": "No gle, uzdamo se u Boga našega koji nam dade pobjedu nad tim zemljama, toliko da se domogosmo onih gradova i onih zemalja koje bijahu naše.",
                "34": "Evo, ne znamo razlog zbog kojega nam vlada ne daje više pojačanja; niti oni ljudi koji uziđoše k nama znadu zašto ne primismo veće pojačanje.",
                "35": "Gle, ne znamo niste li neuspješni, te da povukoste snage u taj predio zemlje; ako je tako, ne želimo mrmljati.",
                "36": "A nije li tako, gle, bojimo se da nije kakvo strančarenje u vladi, tako da nam ne šalju više ljudi u pomoć; jer znademo da su brojniji od onoga što poslaše.",
                "37": "No gle, to nije važno — uzdamo se da će nas Bog izbaviti unatoč slabosti četa naših, da, i izbaviti nas iz ruku neprijatelja naših.",
                "38": "Gle, ovo je dvadeset i deveta godina, pri svršetku, a mi smo u posjedu zemalja svojih; a Lamanci pobjegoše u zemlju Nefijevu.",
                "39": "A oni sinovi naroda Amonova, o kojima tako uznosito govorah, sa mnom su u gradu Mantiju; i Gospod ih podrža, da, i očuva ih da ne padnu od mača, toliko da čak ni jedna duša ne bijaše ubijena.",
                "40": "No gle, oni zadobiše mnogo rana; ipak stoje čvrsto u onoj slobodi kojom ih Bog učini slobodnima; i pomno se sjećaju Gospoda Boga svojega iz dana u dan; da, trude se obdržavati propise njegove, i sudove njegove, i zapovijedi njegove neprestance, a vjera je njihova jaka u proroštva o onomu što će doći.",
                "41": "I evo, ljubljeni brate moj Moroni, neka te Gospod Bog naš, koji nas otkupi i učini nas slobodnima, očuva neprestance u nazočnosti svojoj; da, i nek iskaže naklonost ovome narodu, toliko da možete imati uspjeha u zaposjedanju svega onoga što nam Lamanci oduzeše, što bijaše za uzdržavanje naše. I evo gle, zaključujem poslanicu svoju. Ja sam Helaman, sin Almin."
            },
            "59": {
                "1": "Evo, dogodi se tridesete godine vladavine sudaca nad narodom Nefijevim, nakon što Moroni primi i pročita Helamanovu poslanicu, on se silno obradova zbog dobrobiti, da, silnoga uspjeha što ga Helaman imaše u zadobivanju onih zemalja što bijahu izgubljene.",
                "2": "Da, i on to otkri svem narodu svojemu u cijeloj zemlji unaokolo, u onomu dijelu gdje on bijaše, da bi se i oni mogli obradovati.",
                "3": "I dogodi se da on odmah posla poslanicu Pahoranu tražeći da naredi ljudima da se saberu kako bi pružili pojačanje Helamanu, to jest četama Helamanovim, tako da bi on mogao s lakoćom držati onaj dio zemlje u čijem ponovnom zadobivanju on bijaše tako čudesno uspješan.",
                "4": "I dogodi se, nakon što Moroni posla tu poslanicu u zemlju zarahemalsku, on poče ponovno smišljati naum kako bi zadobio ostatak onih posjeda i gradova koje im Lamanci bijahu oduzeli.",
                "5": "I dogodi se, dok Moroni tako obavljaše pripreme da pođe protiv Lamanaca u boj, gle, narod Nefihe, koji bijaše sabran zajedno iz grada Moronija, i iz grada Lehija, i iz grada Morijantona, napadoše Lamanci.",
                "6": "Da, i oni što bijahu primorani pobjeći iz zemlje Manti, i iz zemlje unaokolo, dođoše ovamo i priključiše se Lamancima u ovom dijelu zemlje.",
                "7": "I tako, pošto bijahu silno brojni, da, i pošto primahu pojačanje iz dana u dan, po zapovijedi Am-Moronovoj oni navališe na narod Nefihe, i počeše ga ubijati u silno velikom pokolju.",
                "8": "I čete njihove bijahu toliko brojne da ostatak naroda Nefihe bijaše prisiljen bježati pred njima; i oni dođoše doista i priključiše se vojsci Moronijevoj.",
                "9": "I evo, pošto Moroni mišljaše da bi trebalo ljude poslati u grad Nefihu u pomoć narodu da se zadrži taj grad, a znajući kako je lakše spriječiti da grad padne u ruke Lamancima negoli ga ponovno zauzimati od njih, on mišljaše da će oni lako zadržati taj grad.",
                "10": "Zato on ostavi svu snagu svoju da drži ona mjesta koja bijaše ponovno osvojio.",
                "11": "I evo, kad Moroni vidje da je grad Nefiha izgubljen, silno se ražalosti i poče sumnjati, zbog opačine naroda, neće li oni pasti u ruke braće svoje.",
                "12": "Evo, to bijaše slučaj sa svim vrhovnim časnicima njegovim. Oni sumnjahu i čuđahu se također zbog opačine naroda, i to zbog uspjeha Lamanaca nad njima.",
                "13": "I dogodi se da se Moroni rasrdi na vladu zbog ravnodušnosti njihove gledom na slobodu domovine njihove."
            },
            "60": {
                "1": "I dogodi se da on ponovno pisaše upravitelju zemlje, a to bijaše Pahoran, i ovo su riječi koje on napisa, govoreći: Gle, upućujem poslanicu svoju Pahoranu u gradu Zarahemli, koji je vrhovni sudac i upravitelj nad zemljom, a i svima onima koje izabra ovaj narod da upravljaju i vode poslove ovoga rata.",
                "2": "Jer gle, imam im nešto reći kao osudu; jer gle, vi sami znadete da bijaste postavljeni da skupljate ljude, i naoružavate ih mačevima, i sabljama krivošijama, i raznolikim oružjem ratnim svake vrste, i šaljete ih protiv Lamanaca u koje bi god dijelove oni ušli u zemlju našu.",
                "3": "I evo gle, kažem vam da ja, a i ljudi moji, a i Helaman i ljudi njegovi, pretrpjesmo silno velike patnje; da, i to glad, žeđ i umor, i svakojake nevolje svake vrste.",
                "4": "No gle, da to bijaše sve što pretrpjesmo, ne bismo mrmljali niti prigovarali.",
                "5": "No gle, velik bijaše pokolj među ljudima našim; da, tisuće padoše od mača, dok je moglo biti drugačije da vi pružiste četama našim dostatno pojačanje i pomoć za njih. Da, veliko bijaše zanemarivanje vaše prema nama.",
                "6": "A sad gle, želimo znati razlog toga silno velikog zanemarivanja; da, želimo znati razlog vašeg nepromišljenog stanja.",
                "7": "Možete li naumiti da sjedite na prijestoljima svojim u stanju nepromišljene obamrlosti, dok neprijatelji vaši šire djelo smrti oko vas? Da, dok ubijaju tisuće braće vaše —",
                "8": "Da, i to njih koji se oslanjahu na vas za zaštitu, da, postaviše vas u položaj tako da im mogaste pomoći, da, mogaste im poslati čete da ih ojačate, i spasiti tisuće od njih da ne padnu od mača.",
                "9": "No gle, to nije sve — vi im uskratiste zalihe svoje, tako da se mnogi borahu i iskrvariše do smrti zbog velikih želja svojih koje imahu gledom na dobrobit ovoga naroda; da, i to činjahu dok gotovo pogibahu od gladi, zbog silno velikog zanemarivanja vašeg prema njima.",
                "10": "I evo, ljubljena braćo moja — jer biste trebali biti ljubljeni; da, trebali ste se poticati marljivije za dobrobit i slobodu ovoga naroda; no gle, vi ih zanemariste tako da će krv tisuća doći na glave vaše radi osvete; da, jer su poznati Bogu svi vapaji njihovi i sve patnje njihove —",
                "11": "Gle, mogaste li zamisliti da možete sjediti na prijestoljima svojim, i zbog silne dobrote Božje da možete ništa ne činiti, a on će vas izbaviti? Gle, ako ste tako mislili, mislili ste uzalud.",
                "12": "Mislite li, zato što toliki mnogi od braće vaše bijahu ubijeni, da je to zbog opačine njihove? Kažem vam, ako ste tako mislili, mislili ste uzalud; jer kažem vam, ima ih mnogo koji padoše od mača; i gle, to je na osudu vašu;",
                "13": "Jer Gospod dopušta da pravedni budu ubijeni kako bi njegova pravda i sud mogli doći na opake; zato ne trebate misliti da su pravedni izgubljeni jer su ubijeni; već gle, oni ulaze u počinak Gospoda Boga svojega.",
                "14": "I evo gle, kažem vam, bojim se silno da će sudovi Božji doći na ovaj narod zbog silne lijenosti njegove, da, štoviše, lijenosti vlade naše, i silno velikog zanemarivanja njihovog prema braći njihovoj, da, prema onima što bijahu ubijeni.",
                "15": "Jer da ne bijaše opačine koja najprije započe kod vlade naše, mi bismo se mogli oduprijeti neprijateljima svojim te oni ne bi mogli steći nikakvu moć nad nama.",
                "16": "Da, da ne bijaše rata koji izbi među nama samima; da, da ne bijaše tih kraljevaca koji uzrokovaše toliko mnogo krvoprolića među nama samima; da, u vrijeme dok se sukobljavasmo međusobno, da ujedinismo snagu svoju kao što to prije radismo; da, da ne bijaše želje za moću i vlašću nad nama koju oni kraljevci imahu; da oni bijahu odani stvari slobode naše, i da se ujediniše s nama, i pođoše protiv neprijatelja naših, umjesto što digoše mačeve svoje protiv nas, što bijaše uzrokom toliko mnogo krvoprolića među nama samima; da, da pođosmo protiv njih u snazi Gospodnjoj, bili bismo raspršili neprijatelje naše, jer bi to bilo učinjeno u skladu s ispunjenjem riječi njegove.",
                "17": "No gle, sad Lamanci navaljuju na nas, uzimaju u posjed zemlje naše, i ubijaju narod naš mačem, da, žene naše i djecu našu, i također ih odvode zasužnjene, čineći da trpe svakovrsne nevolje, i to zbog velike opačine onih koji teže za moću i vlašću, da, i to onih kraljevaca.",
                "18": "No, zašto da govorim mnogo o tomu? Jer ne znamo ne težite li vi sami za vlašću. Ne znamo niste li vi također izdajice domovine svoje.",
                "19": "Ili je tako da nas vi zanemariste zato što ste u srcu domovine naše i okruženi ste sigurnošću, pa ne naređujete da nam se šalje hrana, a i ljudstvo da pojača čete naše?",
                "20": "Zaboraviste li zapovijedi Gospoda Boga svojega? Da, zaboraviste li sužanjstvo otaca naših? Zaboraviste li kako mnogo puta bijasmo izbavljeni iz ruku neprijatelja naših?",
                "21": "Ili mislite li da će nas Gospod i dalje izbavljati dok sjedimo na prijestoljima svojim i ne služimo se sredstvima koja nam Gospod pribavi?",
                "22": "Da, hoćete li sjediti u dokonosti dok ste okruženi tisućama onih, da, i desecima tisuća onih što također sjede u dokonosti, dok su tisuće naokolo u graničnim predjelima zemlje i oni padaju od mača, da, ranjeni i okrvavljeni?",
                "23": "Mislite li da će vas Bog smatrati nedužnima dok sjedite mirno i promatrate sve to? Gle, kažem vam: Ne. Evo, htio bih da se sjetite kako Bog reče da će se najprije nutarnja posuda očistiti, a tad će se i vanjska posuda očistiti.",
                "24": "I evo, osim ako se ne pokajete za ono što učiniste, i ne podignete se i ne počnete djelovati, i ne pošaljete hranu i ljudstvo nama, a također i Helamanu, da bi on mogao podržati one dijelove domovine naše koje ponovno zadobi, i da bismo mogli također natrag vratiti ostatak posjeda naših u ovim krajevima, gle, bit će potrebno da se ne sukobimo više s Lamancima sve dok najprije ne očistimo nutarnju posudu našu, da, i to vrhovno poglavarstvo vlade naše.",
                "25": "I osim ako ne udovoljite poslanici mojoj, i ne iziđete i pokažete mi istinski duh slobode, i ne uznastojite ojačati i utvrditi čete naše, i ne date im hrane za uzdržavanje njihovo, gle, ostavit ću dio slobodara svojih da drže ovaj dio zemlje naše, i ostavit ću snagu i blagoslove Božje na njima, da nikakva druga moć ne može djelovati protiv njih —",
                "26": "I to zbog silne vjere njihove i strpljivosti njihove u tegobama njihovim —",
                "27": "I doći ću k vama, i bude li ikoga među vama tko ima želju za slobodom, da, bude li barem iskra slobode preostala, gle, rasplamsat ću ustanke među vama, sve dok oni koji imaju želju prigrabiti moć i vlast ne budu iskorijenjeni.",
                "28": "Da, gle, ne plašim se moći vaše niti vlasti vaše; već je Bog moj onaj koga se plašim; i u skladu sa zapovijedima njegovim uzimam mač svoj u obranu stvari domovine svoje, a zbog bezakonja vašega mi pretrpjesmo toliko mnogo gubitaka.",
                "29": "Gle, vrijeme je, da, vrijeme je sada došlo kad, osim ako se ne potrudite u obrani domovine svoje i najmlađih svojih, mač pravde visi nad vama; da, i oborit će se on na vas i pohoditi vas sve do posvemašnjeg uništenja vašega.",
                "30": "Gle, iščekujem pomoć od vas; i osim ako ne udijelite za olakšanje naše, gle, dolazim k vama, i to u zemlju zarahemalsku, i udarit ću vas mačem, tako da ne uzmognete više imati moći sprečavati napredak ovoga naroda u stvari slobode naše.",
                "31": "Jer gle, Gospod neće dopustiti da živite i jačate u bezakonjima svojim tako da uništite pravedan narod njegov.",
                "32": "Gle, možete li zamisliti da će vas Gospod poštedjeti i izići sudom protiv Lamanaca, kad predaja otaca njihovih uzrokova mržnju njihovu, da, a nju učetverostručiše oni koji se odmetnuše od nas, dok je bezakonje vaše uzrokovano ljubavlju vašom prema slavi i ispraznostima svjetskim?",
                "33": "Znadete da kršite zakone Božje, i znadete da ih gazite nogama svojim. Gle, Gospod mi kaže: Ako se oni koje postaviste za upravitelje vaše ne pokaju za grijehe svoje i bezakonja, uzići ćete u boj protiv njih.",
                "34": "I evo gle, ja, Moroni, nagnan sam, u skladu sa savezom što ga sklopih da ću obdržavati zapovijedi Boga svojega; zato želim da se priklonite riječi Božjoj, te mi brzo pošaljete od zaliha svojih i ljudi svojih, a također i Helamanu.",
                "35": "I gle, ne učinite li to, dolazim brzo k vama; jer gle, Bog neće dopustiti da izginemo od gladi; zato će nam dati od hrane vaše, pa i bude li potrebno uz pomoć mača. Evo, gledajte da ispunite riječ Božju.",
                "36": "Gle, ja sam Moroni, vrhovni zapovjednik vaš. Ne tražim moć, već da je skršim. Ne tražim čast svjetsku, već slavu Boga svojega, te slobodu i dobrobit domovine svoje. I tako zaključujem poslanicu svoju."
            },
            "61": {
                "1": "Gle, tad se dogodi, ubrzo nakon što Moroni posla poslanicu svoju vrhovnom upravitelju, on primi poslanicu od Pahorana, vrhovnoga upravitelja. A ovo su riječi koje on primi:",
                "2": "Ja, Pahoran, koji sam vrhovni upravitelj ove zemlje, šaljem ove riječi Moroniju, vrhovnom zapovjedniku nad vojskom. Gle, kažem ti, Moroni, da se ne radujem velikim nevoljama vašim, da, to žalosti dušu moju.",
                "3": "No gle, ima onih koji se raduju nevoljama vašim, da, toliko da se digoše na bunu protiv mene, a i onih od naroda mojega koji su slobodari, da, i oni što se digoše silno su brojni.",
                "4": "I oni koji nastojahu oduzeti sudačku stolicu meni su ti koji bijahu uzrok ovoga velikog bezakonja; jer se poslužiše velikim laskanjem, i zavedoše srca mnogih ljudi, što će biti uzrokom teške nevolje među nama; oni uskratiše zalihe naše, i uplašiše slobodare naše tako da oni ne dođoše k vama.",
                "5": "I gle, istjeraše me ispred sebe, i ja pobjegoh u zemlju Gideon s onoliko ljudi koliko mi ih bijaše moguće dobiti.",
                "6": "I gle, ja poslah proglas diljem ovoga dijela zemlje; i gle, oni se stječu k nama danomice, k oružju svome, u obrani domovine svoje i slobode svoje, i da osvete krivice naše.",
                "7": "I oni dođoše k nama, tako da su oni što se digoše na bunu protiv nas suprotstavljeni, da, tako da nas se boje i ne usuđuju se izići protiv nas u boj.",
                "8": "Oni zauzeše zemlju, to jest grad Zarahemlu; postaviše sebi kralja, a on pisaše kralju lamanskomu, pri čemu uđe u savezništvo s njime; a u tom savezništvu on se složi da će držati grad Zarahemlu, a to će držanje, kako misli, omogućiti Lamancima da pokore ostatak zemlje, a on će biti postavljen za kralja nad ovim narodom kad ih pokore Lamanci.",
                "9": "I evo, u poslanici svojoj ti me pokudi, no, to nije važno; ne srdim se, već se radujem veličini srca tvojega. Ja, Pahoran, ne tražim moć, osim jedino da zadržim sudačku stolicu svoju kako bih mogao čuvati prava i slobodu naroda svojega. Duša moja stoji čvrsto u onoj slobodi kojom nas Bog učini slobodnima.",
                "10": "I evo, gle, odupirat ćemo se opačini sve do prolijevanja krvi. Ne bismo prolijevali krv Lamanaca kad bi oni ostali u zemlji svojoj.",
                "11": "Ne bismo prolijevali krv braće svoje kad se oni ne bi dizali na bunu i uzimali mač protiv nas.",
                "12": "Podložili bismo se jarmu ropstva kad bi to bilo nužno prema pravdi Božjoj, ili kad bi nam on zapovjedio da tako učinimo.",
                "13": "No gle, on nam ne zapovijeda da se podložimo neprijateljima svojim, već da stavimo uzdanje svoje u njega, i on će nas izbaviti.",
                "14": "Zato ljubljeni brate moj, Moroni, oduprimo se zlu, i kojemu se god zlu ne možemo oduprijeti riječima svojim, da, kao što su bune i odmetništva, oduprimo im se mačevima svojim, da bismo mogli zadržati slobodu svoju, da bismo se mogli radovati u velikoj povlastici crkve naše, i u stvari Otkupitelja našega i Boga našega.",
                "15": "Zato dođi k meni brzo s nešto ljudi svojih, a ostatak ostavi pod nadzorom Lehija i Teankuma; daj njima moć da upravljaju ratom u tom dijelu zemlje, u skladu s Duhom Božjim, koji je također duh slobode koji je u njima.",
                "16": "Gle, poslah im nešto zaliha, da ne izginu dok ne budete mogli doći k meni.",
                "17": "Skupite sve snage koje god mognete u svojem pokretu ovamo, i poći ćemo brzo protiv onih odmetnika u snazi Boga našega u skladu s vjerom koja je u nama.",
                "18": "I uzet ćemo u posjed grad Zarahemlu, kako bismo mogli steći više hrane da je pošaljemo Lehiju i Teankumu; da, poći ćemo protiv njih u snazi Gospodnjoj, i dokrajčit ćemo ovo veliko bezakonje.",
                "19": "I evo, Moroni, radujem se što primih poslanicu tvoju, jer bijah ponešto zabrinut o tome što trebamo činiti, bi li bilo pravedno za nas krenuti protiv braće svoje.",
                "20": "No, ti reče, osim ako se ne pokaju, Gospod ti zapovjedi da kreneš protiv njih.",
                "21": "Gledaj da ojačaš Lehija i Teankuma u Gospodu; reci im da se ne boje, jer Bog će ih izbaviti, da, a i sve one koji stoje čvrsto u onoj slobodi kojom ih Bog učini slobodnima. I evo, zaključujem poslanicu svoju ljubljenom bratu svojemu, Moroniju."
            },
            "62": {
                "1": "I tad se dogodi, kad Moroni primi tu poslanicu, srce se njegovo ohrabri, i ispuni se silno velikom radošću zbog vjernosti Pahoranove, da on nije također izdajica slobode i stvari domovine svoje.",
                "2": "No, on također tugovaše silno zbog bezakonja onih koji otjeraše Pahorana sa sudačke stolice, da, ukratko zbog onih koji se pobuniše protiv domovine svoje, a i Boga svojega.",
                "3": "I dogodi se da Moroni uze malen broj ljudi, prema želji Pahoranovoj, i predade Lehiju i Teankumu zapovjedništvo nad ostatkom vojske svoje, te usmjeri pokret svoj prema zemlji Gideon.",
                "4": "I on uzdignu stijeg slobode u svakom mjestu u koje god uđe, i prikupi sve snage koje god mogaše u cijelom pokretu svojemu prema zemlji Gideon.",
                "5": "I dogodi se da se tisuće sjatiše pod stijeg njegov, i podigoše mačeve svoje u obrani slobode svoje, da ne bi pali u ropstvo.",
                "6": "I tako, nakon što Moroni skupi sve ljude koje god mogaše u cijelom pokretu svojem, on dođe u zemlju Gideon; i nakon što ujedini snage svoje s Pahoranovim, oni postadoše silno jaki, čak jači od ljudi Pakusa, koji bijaše kralj onih odmetnika što protjeraše slobodare iz zemlje zarahemalske i uzeše u posjed tu zemlju.",
                "7": "I dogodi se da Moroni i Pahoran siđoše s četama svojim u zemlju zarahemalsku, i krenuše protiv grada, i susretoše ljude Pakusove, tako da oni iziđoše u boj.",
                "8": "I gle, Pakus bijaše ubijen, a ljudi njegovi bijahu zarobljeni, a Pahoran bijaše vraćen na sudačku stolicu svoju.",
                "9": "I ljudi Pakusovi primiše suđenje svoje u skladu sa zakonom, a također i oni kraljevci koji bijahu uhvaćeni i bačeni u tamnicu; i oni bijahu pogubljeni u skladu sa zakonom; da, oni ljudi Pakusovi i oni kraljevci koji god ne htjedoše podignuti oružje u obrani domovine svoje, već bi se borili protiv nje, bijahu usmrćeni.",
                "10": "I tako postade potrebno da se taj zakon strogo poštuje radi sigurnosti domovine njihove; da, i tko god bijaše otkriven kako niječe slobodu njihovu bijaše brzo pogubljen u skladu sa zakonom.",
                "11": "I tako završi trideseta godina vladavine sudaca nad narodom Nefijevim; Moroni i Pahoran obnoviše mir u zemlji zarahemalskoj među narodom svojim, i usmrtiše sve one koji ne bijahu odani stvari slobode.",
                "12": "I dogodi se začetkom trideset i prve godine vladavine sudaca nad narodom Nefijevim, Moroni odmah naredi da se zalihe pošalju, a i da se vojska od šest tisuća ljudi pošalje Helamanu, kako bi mu pomogla u čuvanju tog dijela zemlje.",
                "13": "I on također naredi da se vojska od šest tisuća ljudi s dostatnom količinom hrane pošalje četama Lehijevim i Teankumovim. I dogodi se da to bijaše učinjeno kako bi se zemlja utvrdila protiv Lamanaca.",
                "14": "I dogodi se da Moroni i Pahoran, ostavivši veliku skupinu ljudi u zemlji zarahemalskoj, usmjeriše pokret svoj s velikom skupinom ljudi prema zemlji Nefihi, jer bijahu odlučni svrgnuti Lamance u tom gradu.",
                "15": "I dogodi se, dok bijahu kročili prema zemlji, oni uhvatiše veliku skupinu ljudi lamanskih, i pobiše mnoge od njih, i uzeše zalihe njihove i njihovo oružje ratno.",
                "16": "I dogodi se, nakon što ih oni uhvatiše, narediše im da uđu u savez da više neće podizati svoje oružje ratno protiv Nefijaca.",
                "17": "I nakon što oni uđoše u taj savez, oni ih poslaše da prebivaju s narodom Amonovim, a bijaše ih brojem otprilike četiri tisuće koji ne bijahu pobijeni.",
                "18": "I dogodi se, nakon što ih poslaše tamo, oni nastaviše pokret svoj prema zemlji Nefihi. I dogodi se, kad stigoše do grada Nefihe, oni razapeše šatore svoje na ravnicama Nefihe, što je blizu grada Nefihe.",
                "19": "Evo, Moroni željaše da Lamanci iziđu u boj protiv njih na ravnicama; no Lamanci, poznavajući silno veliku hrabrost njihovu i videći veličinu broja njihova, zato se ne usudiše izići protiv njih; zato ne dođoše u boj toga dana.",
                "20": "A kad noć dođe, Moroni krenu u tami noćnoj, i dođe na vrh zidina da izvidi u kojem su se dijelu grada Lamanci utaborili s vojskom svojom.",
                "21": "I dogodi se da oni bijahu na istoku kraj ulaza; i svi bijahu zaspali. I tad se Moroni vrati k vojsci svojoj, i naredi da pripreme žurno jake konopce i ljestve, kako bi ih se moglo spustiti s vrha zidina na unutrašnju stranu zidina.",
                "22": "I dogodi se, Moroni naredi da ljudi njegovi krenu i dođu na vrh zidina, i spuste se u onaj dio grada, da, i to na zapadu, gdje Lamanci ne taborovahu s četama svojim.",
                "23": "I dogodi se da se oni svi spustiše u grad noću, pomoću jakih konopaca svojih i ljestava svojih; tako kad jutro osvanu oni svi bijahu unutar zidina gradskih.",
                "24": "I evo, kad se Lamanci probudiše i vidješe da su čete Moronijeve unutar zidina, prestrašiše se silno, toliko da pobjegoše van kroz prolaz.",
                "25": "I evo, kad Moroni vidje kako oni bježe pred njim, on naredi da ljudi njegovi pokroče protiv njih, i oni poubijaše mnoge, i opkoliše mnoge druge, i zarobiše ih; a ostatak od njih pobježe u zemlju Moronijevu, koja bijaše u graničnim predjelima blizu morske obale.",
                "26": "Tako Moroni i Pahoran zaposjedoše grad Nefihu bez gubitka ijedne duše; a bijaše mnogo Lamanaca koji bijahu ubijeni.",
                "27": "Tad se dogodi da mnogi od Lamanaca koji bijahu zarobljenici zaželješe priključiti se narodu Amonovu i postati slobodan narod.",
                "28": "I dogodi se da svima koji to zaželješe bijaše udijeljeno u skladu sa željama njihovim.",
                "29": "Stoga, svi se zarobljenici lamanski priključiše narodu Amonovu, i počeše se truditi silno, obrađujući zemlju, uzgajajući svakovrsne žitarice, te sitno i krupno blago svake vrste; i tako Nefijci bijahu oslobođeni velikog tereta; da, tako da bijahu oslobođeni svih zarobljenika lamanskih.",
                "30": "Tad se dogodi da Moroni, nakon što zaposjednu grad Nefihu, nakon što uhvati mnogo zarobljenika, što silno umanji čete lamanske, i nakon što vrati natrag mnoge od Nefijaca koji bijahu zarobljeni, što silno ojača vojsku Moronijevu; stoga Moroni krenu iz zemlje Nefihe u zemlju Lehi.",
                "31": "I dogodi se, kad Lamanci vidješe da Moroni navaljuje na njih, opet se prestrašiše i pobjegoše pred vojskom Moronijevom.",
                "32": "I dogodi se da ih Moroni i vojska njegova tjerahu od grada do grada, sve dok ih ne susretoše Lehi i Teankum; i Lamanci pobjegoše od Lehija i Teankuma, i to dolje do graničnih predjela blizu morske obale, sve dok ne dođoše u zemlju Moronijevu.",
                "33": "I čete se lamanske bijahu sve skupile zajedno, tako da bijahu sve u jednoj skupini u zemlji Moronijevoj. Evo, Am-Moron, kralj Lamanaca, bijaše također s njima.",
                "34": "I dogodi se da se Moroni i Lehi i Teankum utaboriše s četama svojim unaokolo u graničnim predjelima zemlje Moronijeve, tako da Lamanci bijahu opkoljeni u graničnim predjelima blizu divljine na jugu, i u graničnim predjelima blizu divljine na istoku.",
                "35": "I tako se oni utaboriše za noć. Jer gle, i Nefijci i Lamanci bijahu umorni zbog velikoga pješačenja; zato se ne odlučiše ni za kakav lukavi naum tijekom noći, osim Teankuma; jer on bijaše silno srdit na Am-Morona, toliko da smatraše kako Am-Moron i Amalikija, brat njegov, bijahu uzrokom ovoga velikog i dugotrajnog rata između njih i Lamanaca, što bijaše uzrokom tolikoga ratovanja i krvoprolića, da, i tolike gladi.",
                "36": "I dogodi se da Teankum u srdžbi svojoj pođe u tabor Lamanaca, i spusti se preko zidina gradskih. I on iđaše s konopcem od mjesta do mjesta, tako da pronađe kralja; i on baci koplje na njega, koje ga probode pokraj srca. No gle, kralj probudi sluge svoje prije nego što umre, tako da se oni dadoše u potjeru za Teankumom i ubiše ga.",
                "37": "Tad se dogodi, kad Lehi i Moroni doznaše da je Teankum mrtav, silno se ražalostiše; jer gle, on bijaše čovjek koji se srčano borio za domovinu svoju, da, istinski prijatelj slobode; a pretrpio je veoma mnoge silno teške nevolje. No gle, on bijaše mrtav, i pođe putem svega zemaljskoga.",
                "38": "Tad se dogodi da Moroni pokroči sutradan i navali na Lamance, toliko da ih ubijahu u velikom pokolju; i istjeraše ih iz zemlje; a oni pobjegoše, da se čak ne vratiše taj put protiv Nefijaca.",
                "39": "I tako završi trideset i prva godina vladavine sudaca nad narodom Nefijevim; i tako oni bijahu imali ratove, i krvoprolića, i glad, i nevolje u razdoblju od mnogo godina.",
                "40": "I bijaše umorstava, i sukoba, i odmetništava, i svakovrsnog bezakonja među narodom Nefijevim; ipak, poradi pravednih, da, zbog molitava pravednih oni bijahu pošteđeni.",
                "41": "No gle, zbog silno velike dužine rata između Nefijaca i Lamanaca mnogi otvrdnuše, zbog silno velike dužine rata; a mnogi se bijahu smekšali zbog nevolja svojih, toliko da se poniziše pred Bogom, i to u dubinu poniznosti.",
                "42": "I dogodi se, nakon što Moroni utvrdi one dijelove zemlje koji bijahu najviše izloženi Lamancima, sve dok ne bijahu dostatno jaki, on se vrati u grad Zarahemlu; a i Helaman se vrati na mjesto baštine svoje; i bijaše ponovno mir uspostavljen među narodom Nefijevim.",
                "43": "I Moroni predade zapovjedništvo nad četama svojim u ruke sinu svojemu, čije ime bijaše Moroniha; i on se povuče u kuću svoju da provede ostatak dana svojih u miru.",
                "44": "I Pahoran se vrati na sudačku stolicu svoju; a Helaman preuze na sebe ponovno propovijedati narodu riječ Božju; jer zbog tolikih ratova i sukoba postade potrebno da se red ponovno uspostavi u crkvi.",
                "45": "Zato Helaman i braća njegova krenuše i navješćivahu riječ Božju s velikom moću uvjerivši mnoge ljude o opačini njihovoj, što ih navede da se pokaju za grijehe svoje i budu kršteni za Gospoda Boga svojega.",
                "46": "I dogodi se da oni ponovno uspostaviše crkvu Božju diljem cijele zemlje.",
                "47": "Da, i propisi bijahu doneseni gledom na zakon. I suci njihovi, te vrhovni suci njihovi bijahu izabrani.",
                "48": "I narod Nefijev poče napredovati ponovno u zemlji, i poče se množiti i silno jačati ponovno u zemlji. I oni se počeše silno bogatiti.",
                "49": "No, unatoč bogatstvu svojemu, ili snazi svojoj, ili napretku svojemu, oni ne bijahu uzneseni u oholosti očiju svojih; niti bijahu spori spomenuti se Gospoda Boga svojega; već se poniziše silno pred njim.",
                "50": "Da, oni se spominjahu kako li velika djela Gospod učini za njih, kako ih izbavi od smrti, i od uza, i od tamnica, i od svakovrsnih nevolja, i izbavi ih iz ruku neprijatelja njihovih.",
                "51": "I oni se moljahu Gospodu Bogu svojemu neprestance, toliko da ih Gospod blagoslovi u skladu s riječju svojom, tako da jačahu i napredovahu u zemlji.",
                "52": "I dogodi se da sve to bijaše učinjeno. A Helaman umrije trideset i pete godine vladavine sudaca nad narodom Nefijevim."
            },
            "63": {
                "1": "I dogodi se začetkom trideset i šeste godine vladavine sudaca nad narodom Nefijevim da Šiblon preuze one svete predmete koje Alma bijaše predao Helamanu.",
                "2": "A on bijaše pravedan čovjek, i hodaše uspravno pred Bogom; i trudio se činiti dobro neprestance, obdržavati zapovijedi Gospoda Boga svojega; a također i brat njegov.",
                "3": "I dogodi se da Moroni također umrije. I tako završi trideset i šesta godina vladavine sudaca.",
                "4": "I dogodi se da trideset i sedme godine vladavine sudaca bijaše velika skupina ljudi, i to brojem do pet tisuća i četiri stotine muškaraca sa ženama svojim i djecom svojom koja otiđe iz zemlje zarahemalske u zemlju koja bijaše na sjeveru.",
                "5": "I dogodi se da Hagot, jer bijaše veoma radoznao čovjek, zato on pođe i sagradi sebi silno veliku lađu u graničnim predjelima zemlje Izobila, kraj zemlje Pustoši, i porinu je u zapadno more kraj uzane prevlake koja vođaše u zemlju na sjeveru.",
                "6": "I gle, bijaše ih mnogo od Nefijaca koji uđoše u nju i odjedriše s mnogo zaliha, a također i mnoge žene i djeca; i oni krenuše u smjeru sjevera. I tako završi trideset i sedma godina.",
                "7": "A trideset i osme godine taj čovjek sagradi druge lađe. A prva se lađa također vrati, i mnogo više ljudi uđe u nju; i oni također uzeše mnogo zaliha, i otploviše ponovno u zemlju na sjeveru.",
                "8": "I dogodi se da se o njima ne ču nikad više. I držimo da se utopiše u dubinama morskim. I dogodi se da još jedna lađa također odjedri, a kamo ode ne znademo.",
                "9": "I dogodi se da te godine bijaše mnogo ljudi koji otiđoše u zemlju na sjeveru. I tako završi trideset i osma godina.",
                "10": "I dogodi se, trideset i devete godine vladavine sudaca Šiblon također umrije, a Korijanton bijaše otišao u zemlju na sjeveru lađom da preveze zalihe ljudima koji otiđoše u tu zemlju.",
                "11": "Zato postade potrebno da Šiblon povjeri one svete predmete prije svoje smrti sinu Helamanovu, koji se zvaše Helaman, koji bijaše nazvan imenom oca svojega.",
                "12": "Evo gle, svi oni urezi što bijahu u posjedu Helamanovu bijahu napisani i razaslani među djecu ljudsku diljem cijele zemlje, osim onih dijelova za koje Alma zapovjedi da se ne šalju.",
                "13": "Međutim, ti se predmeti trebahu čuvati svetima, i predavati od jednog naraštaja drugome; zato ove godine oni bijahu povjereni Helamanu prije smrti Šiblonove.",
                "14": "I dogodi se također ove godine da bijaše nekih odmetnika koji otiđoše k Lamancima; i oni bijahu ponovno podjareni na srdžbu protiv Nefijaca.",
                "15": "I također, oni ove iste godine siđoše s brojnom vojskom u rat protiv naroda Moronihina, to jest protiv vojske Moronihine, pri čemu bijahu potučeni i potisnuti natrag ponovno u zemlje svoje, pretrpjevši velik gubitak.",
                "16": "I tako završi trideset i deveta godina vladavine sudaca nad narodom Nefijevim.",
                "17": "I tako završi izvješće o Almi, i Helamanu sinu njegovom, i također Šiblonu, koji bijaše sin njegov."
            }
        }
    },
    "hel": {
        "meta": {
            "slug": "hel",
            "name": "Knjiga Helamanova",
            "chapterWord": "Poglavlje"
        },
        "chapters": {
            "1": {
                "intro": "Izvješće o Nefijcima. Njihovi ratovi i sukobi, i njihovi razdori. I također proroštva mnogih svetih proroka prije dolaska Kristova, prema zapisima Helamana, koji bijaše sin Helamanov, a također i prema zapisima sinova njegovih, i to sve do dolaska Kristova. A i mnogi se Lamanci obraćaju. Izvješće o njihovu obraćenju. Izvješće o pravednosti Lamanaca, te opačini i odvratnostima Nefijaca prema zapisu Helamana i sinova njegovih, i to sve do dolaska Kristova, što se naziva Knjiga Helamanova, i tako dalje.",
                "1": "I evo gle, dogodi se začetkom četrdesete godine vladavine sudaca nad narodom Nefijevim, poče se javljati ozbiljna teškoća među narodom Nefijaca.",
                "2": "Jer gle, Pahoran umrije i pođe putem svega zemaljskoga; zato se poče javljati ozbiljan sukob gledom na to tko će imati sudačku stolicu među braćom, koja bijahu sinovi Pahoranovi.",
                "3": "Evo, ovo su imena onih koji se sukobljavahu za sudačku stolicu, koji također navedoše narod da se sukobi: Pahoran, Paanki i Pakumeni.",
                "4": "Evo, ovo nisu svi sinovi Pahoranovi (jer ih on imaše mnogo), već su to oni koji se sukobljavahu za sudačku stolicu; zato oni uzrokovaše tri podjele među narodom.",
                "5": "Ipak, dogodi se da Pahoran bijaše postavljen glasom naroda da bude vrhovni sudac i upravitelj nad narodom Nefijevim.",
                "6": "I dogodi se da se Pakumeni, kad vidje da se ne može domoći sudačke stolice, prikloni glasu naroda.",
                "7": "No gle, Paanki i onaj dio naroda koji željaše da on bude upravitelj njihov silno se razgnjeviše; zato on upravo htjede navesti laskanjem te ljude da se dignu na bunu protiv braće svoje.",
                "8": "I dogodi se, dok on upravo htjede učiniti to, gle, bijaše uhvaćen, i bijaše mu suđeno prema glasu naroda, i bijaše osuđen na smrt; jer se digao na bunu i nastojao uništiti slobodu naroda.",
                "9": "No, kad oni ljudi koji željahu da on bude upravitelj njihov vidješe da je osuđen na smrt, zato se rasrdiše, i gle, oni poslaše nekog Kiškumena sve do sudačke stolice Pahoranove, i on umori Pahorana dok je sjedio na sudačkoj stolici.",
                "10": "A Pahoranovi se sluge dadoše u potjeru za njim; no gle, toliko brz bijaše Kiškumenov bijeg da ga nijedan čovjek ne mogaše sustići.",
                "11": "I on pođe k onima koji ga poslahu, i oni svi uđoše u savez, da, zaklinjući se vječnim Tvorcem svojim, da neće nijednom čovjeku reći da Kiškumen umori Pahorana.",
                "12": "Zato se u narodu Nefijevom ne sazna za Kiškumena, jer on bijaše prerušen u vrijeme kada umori Pahorana. A Kiškumen i družina njegova, koji sklopiše savez s njim, pomiješahu se među narod tako te ne mogahu svi biti pronađeni; no, koliko ih bijaše pronađeno bijahu osuđeni na smrt.",
                "13": "I evo gle, Pakumeni bijaše postavljen, u skladu s glasom naroda, da bude vrhovni sudac i upravitelj nad narodom, da vlada umjesto brata svojega Pahorana; i to bijaše u skladu s pravom njegovim. I sve ovo bijaše učinjeno četrdesete godine vladavine sudaca; i ona dođe kraju.",
                "14": "I dogodi se četrdeset i prve godine vladavine sudaca da Lamanci skupiše neizbrojivu vojsku ljudi, i naoružaše ih mačevima, i sabljama krivošijama, i lukovima, i strijelama, i kacigama, i prsnim oklopima, i raznolikim štitovima svake vrste.",
                "15": "I oni siđoše ponovno kako bi zapodjeli boj s Nefijcima. A vođaše ih čovjek čije ime bijaše Korijantumr; i on bijaše potomak Zarahemle; i on bijaše odmetnik od Nefijaca; i on bijaše krupan i snažan čovjek.",
                "16": "Zato kralj Lamanaca, čije ime bijaše Tubalot, koji bijaše sin Am-Moronov, držeći da bi se Korijantumr, jer bijaše snažan čovjek, mogao suprotstaviti Nefijcima snagom svojom, a i velikom mudrošću svojom, tako da bi šaljući njega on stekao moć nad Nefijcima —",
                "17": "Zato ih on podjari na srdžbu, i skupi čete svoje, i postavi Korijantumra da bude vođa njihov, i naredi da pokroče dolje u zemlju zarahemalsku u boj protiv Nefijaca.",
                "18": "I dogodi se da zbog toliko mnogo sukoba i toliko mnogo teškoća u vladi oni ne držahu dostatne straže u zemlji zarahemalskoj; jer držahu da se Lamanci ne usuđuju doći u srce zemalja njihovih kako bi napali onaj veliki grad Zarahemlu.",
                "19": "No, dogodi se da Korijantumr pokroči na čelu brojne vojske svoje i navali na žitelje grada, a pokret njihov bijaše s toliko silno velikom brzinom te ne bijaše vremena da Nefijci skupe čete svoje.",
                "20": "Zato Korijantumr sasiječe stražu kraj ulaza u grad, i pokroči s cijelom vojskom svojom u grad, i oni ubiše svakoga tko im se suprotstavi, tako da uzeše u posjed cijeli grad.",
                "21": "I dogodi se da Pakumeni, koji bijaše vrhovni sudac, pobježe pred Korijantumrom, i to sve do zidina gradskih. I dogodi se da ga Korijantumr udaraše pred zidom, toliko da on umrije. I tako završiše dani Pakumenijevi.",
                "22": "I evo, kad Korijantumr vidje da bijaše u posjedu grada Zarahemle, i vidje da Nefijci pobjegoše pred njima, i da su pobijeni, i da su zarobljeni, i da su bačeni u tamnicu, te da zauze najjače uporište u cijeloj zemlji, srce se njegovo ohrabri toliko da se spremaše poći protiv cijele zemlje.",
                "23": "I evo, on se ne zadrža u zemlji zarahemalskoj, već pokroči s velikom vojskom, i to prema gradu Izobila; jer bijaše odluka njegova poći dalje i probiti si put mačem kako bi mogao zauzeti sjeverne dijelove zemlje.",
                "24": "I držeći da najveća snaga njihova bijaše u središtu zemlje, zato on koračaše naprijed ne dajući im vremena da se skupe, osim da to bude u malim grupama; i na taj se način oni obarahu na njih i sasijecahu ih na zemlju.",
                "25": "No gle, taj pokret Korijantumrov kroz središte zemlje dade Moronihi veliku prednost nad njima, unatoč veličini broja Nefijaca koji bijahu pobijeni.",
                "26": "Jer gle, Moroniha držaše da se Lamanci ne usuđuju doći u središte zemlje, već da će napadati gradove uokolo duž granica kao što dosad činjahu; zato Moroniha bijaše naredio da jake čete njihove drže one krajeve uokolo pored granica.",
                "27": "No gle, Lamanci se ne uplašiše prema želji njegovoj, već uđoše u središte zemlje i zauzeše glavni grad, a to bijaše grad Zarahemla, te napredovahu kroz najglavnije dijelove zemlje, ubijajući narod u velikom pokolju, i muškarce i žene i djecu, uzimajući u posjed mnoge gradove i mnoga uporišta.",
                "28": "No, kad Moroniha otkri to, on odmah posla Lehija s vojskom naokolo da ih sustigne prije nego što stignu do zemlje Izobila.",
                "29": "I on učini tako; i sustignu ih prije nego što stigoše do zemlje Izobila, te zametnu s njima bitku, toliko da se oni počeše povlačiti natrag prema zemlji zarahemalskoj.",
                "30": "I dogodi se da ih Moroniha sustignu u povlačenju njihovu, i zametnu s njima bitku, toliko da to postade silno krvava bitka; da, mnogi bijahu pobijeni, a među onima koji bijahu pobijeni Korijantumr također bijaše pronađen.",
                "31": "I evo gle, Lamanci se ne mogahu povući nikamo, niti na sjever, ni na jug, ni na istok, ni na zapad, jer bijahu opkoljeni sa svake strane Nefijcima.",
                "32": "I tako bijaše Korijantumr gurnuo Lamance u obruč Nefijaca, tako da oni dođoše pod vlast Nefijaca, i on sam bijaše ubijen, a Lamanci se predadoše u ruke Nefijaca.",
                "33": "I dogodi se da Moroniha uze ponovno u posjed grad Zarahemlu, i naredi da Lamanci koji bijahu zarobljeni otiđu iz zemlje u miru.",
                "34": "I tako završi četrdeset i prva godina vladavine sudaca."
            },
            "2": {
                "1": "I dogodi se četrdeset i druge godine vladavine sudaca, nakon što Moroniha bijaše ponovno uspostavio mir između Nefijaca i Lamanaca, gle, ne bijaše nikoga da popuni sudačku stolicu; zato nastade među narodom ponovno sukob oko toga tko će popuniti sudačku stolicu.",
                "2": "I dogodi se da Helaman, koji bijaše sin Helamanov, bijaše postavljen da popuni sudačku stolicu glasom naroda.",
                "3": "No gle, Kiškumen, koji bijaše umorio Pahorana, postavi zasjedu da uništi Helamana također; i njega podrži družina njegova, koja bijaše ušla u savez da nitko neće saznati za opačinu njegovu.",
                "4": "Jer tu bijaše neki Gadijanton, koji bijaše silno vješt u mnogim riječima, i također u spletkarenju svojem, da rukovodi tajnim djelom umorstva i razbojništva; zato on postade vođa družine Kiškumenove.",
                "5": "Zato on laskaše njima, a i Kiškumenu, da će, postave li ga na sudačku stolicu, udijeliti onima koji pripadaju družini njegovoj da budu postavljeni na vlast i položaj među narodom; zato Kiškumen nastojaše uništiti Helamana.",
                "6": "I dogodi se, dok on iđaše prema sudačkoj stolici uništiti Helamana, gle, jedan od slugu Helamanovih bijaše vani noću i prerušen doznade o onim naumima koje skova ta družina da uništi Helamana —",
                "7": "I dogodi se da on susretnu Kiškumena, i dade mu znak; zato mu Kiškumen otkri cilj želje svoje, zaželjevši da ga on provede do sudačke stolice kako bi mogao umoriti Helamana.",
                "8": "A kad sluga Helamanov dozna sve u srcu Kiškumenovu, i kako je cilj njegov umorstvo, i također kako je cilj svih onih koji pripadaju družini njegovoj da ubijaju, i pljačkaju, i da steknu moć (i to bijaše tajni naum njihov i zavjera njihova), sluga Helamanov reče Kiškumenu: Pođimo do sudačke stolice.",
                "9": "Evo, to obraduje Kiškumena silno, jer on držaše da će ostvariti zamisao svoju; no gle, sluga Helamanov, dok oni iđahu prema sudačkoj stolici, probode Kiškumena sve do srca, te on pade mrtav bez stenjanja. A on otrča i reče Helamanu sve što bijaše vidio, i čuo, i učinio.",
                "10": "I dogodi se, Helaman posla da se pohvata ta družina razbojnika i potajnih ubojica, kako bi mogli biti pogubljeni u skladu sa zakonom.",
                "11": "No gle, kad Gadijanton otkri da se Kiškumen ne vraća, poboja se da će biti uništen; zato naredi da ga družina njegova slijedi. I oni se dadoše u bijeg iz zemlje tajnim putom, u divljinu; i tako, kad Helaman posla da ih se pohvata, oni ne mogahu nigdje biti pronađeni.",
                "12": "A više će se o ovom Gadijantonu govoriti poslije. I tako završi četrdeset i druga godina vladavine sudaca nad narodom Nefijevim.",
                "13": "I gle, na kraju ove knjige vidjet ćete kako ovaj Gadijanton dovede do poraza, da, gotovo potpunog uništenja naroda Nefijeva.",
                "14": "Gle, ne mislim na kraj knjige Helamanove, već mislim na kraj knjige Nefijeve, iz koje preuzeh cijelo izvješće koje zapisah."
            },
            "3": {
                "1": "I tad se dogodi, četrdeset i treće godine vladavine sudaca ne bijaše nikakva sukoba među narodom Nefijevim, doli malo oholosti koja bijaše u Crkvi, koja uzrokova neke manje razdore među narodom, a ta trvenja bijahu izglađena krajem četrdeset i treće godine.",
                "2": "I ne bijaše nikakva sukoba među narodom četrdeset i četvrte godine; niti bijaše mnogo sukoba četrdeset i pete godine.",
                "3": "I dogodi se četrdeset i šeste, da, bijaše mnogo sukoba i mnogo odmetanja; pri čemu bijaše silno veliko mnoštvo koje otputova iz zemlje zarahemalske, te pođe u zemlju na sjeveru baštiniti zemlju.",
                "4": "I oni prevališe silno veliku udaljenost, toliko da dođoše do velikih naplavina vode i mnogih rijeka.",
                "5": "Da, i štoviše, oni se proširiše u sve dijelove te zemlje, u sve one dijelove što ne bijahu opustošeni i bez drva, zbog mnogih žitelja koji bijahu prije baštinili tu zemlju.",
                "6": "I evo, nijedan dio te zemlje ne bijaše opustošen, doli gledom na drvo; no, zbog veličine uništenja naroda koji bijaše prije prebivao u toj zemlji ona bijaše prozvana opustošenom.",
                "7": "A pošto bijaše samo malo drva na licu te zemlje, ipak narod što dođe postade silno vješt u obradi cementa; zato oni izgradiše kuće od cementa u kojima prebivahu.",
                "8": "I dogodi se da se oni razmnožiše i proširiše, i oni odlažahu iz zemlje na jugu u zemlju na sjeveru, i proširiše se toliko da počeše prekrivati lice cijele zemlje, od mora južnoga do mora sjevernoga, od mora zapadnoga do mora istočnoga.",
                "9": "I narod što bijaše u zemlji na sjeveru prebivaše u šatorima, i u kućama od cementa, i oni puštahu da svako stablo što bi izniknulo na licu zemlje naraste, kako bi s vremenom mogli imati drva za gradnju kuća svojih, da, gradova svojih, i hramova svojih, i sinagoga svojih, i svetišta svojih, i svakovrsnih građevina svojih.",
                "10": "I dogodi se, kako drvo bijaše veoma rijetko u zemlji na sjeveru, oni ga slahu mnogo plovnim putem.",
                "11": "I tako omogućiše narodu u zemlji na sjeveru da može izgraditi mnoge gradove, i od drva i od cementa.",
                "12": "I dogodi se da ih bijaše mnogo iz naroda Amonova, koji bijahu Lamanci rodom, koji također otiđoše u tu zemlju.",
                "13": "I evo, mnogi iz ovoga naroda vode mnoge zapise o postupcima ovoga naroda, koji su podrobni i veoma veliki, gledom na njih.",
                "14": "No gle, stoti dio postupaka ovoga naroda, da, izvješće o Lamancima i o Nefijcima, i ratovima njihovim, i sukobima, i razdorima, i propovijedanju njihovu, i proroštvima njihovim, i pomorstvu njihovu i brodogradnji njihovoj, i njihovoj gradnji hramova, i sinagoga i svetišta njihovih, i pravednosti njihovoj, i opačini njihovoj, i umorstvima njihovim, i razbojstvima njihovim, i pljačkanju njihovom, i svakovrsnim odvratnostima i bludništvima, ne može biti sadržano u ovome djelu.",
                "15": "No gle, postoje mnoge knjige i mnogi zapisi svake vrste, a njih vode uglavnom Nefijci.",
                "16": "I Nefijci ih predavahu od jednog naraštaja drugome, i to sve dok ne upadoše u prijestup i ne bijahu ubijani, pljačkani, i proganjani, i istjerani, i pobijeni, i raspršeni po licu zemaljskom, i izmiješani s Lamancima sve dok se više ne zvahu Nefijcima, jer postadoše opaki, i divlji, i okrutni, da štoviše, jer postadoše Lamanci.",
                "17": "A sad se vraćam ponovno izvješću svojemu; dakle, ono o čemu govorah bijaše se dogodilo nakon što bijahu veliki sukobi, i nemiri, i ratovi, i razdori među narodom Nefijevim.",
                "18": "Četrdeset i šesta godina vladavine sudaca završi;",
                "19": "I dogodi se da bijaše još uvijek velik sukob u zemlji, da, čak i četrdeset i sedme godine, a također i četrdeset i osme godine.",
                "20": "Ipak, Helaman popunjavaše sudačku stolicu u pravičnosti i nepristranosti; da, on se trudio obdržavati propise, i sudove, i zapovijedi Božje; i on činjaše ono što je pravo u očima Božjim neprestance; i hodaše putovima oca svojega, toliko da napredovaše u zemlji.",
                "21": "I dogodi se da on imaše dva sina. Starijemu dade ime Nefi, a mlađemu ime Lehi. I oni počeše rasti za Gospoda.",
                "22": "I dogodi se da ratovi i sukobi počeše prestajati, u manjoj mjeri, među narodom Nefijaca potkraj četrdeset i osme godine vladavine sudaca nad narodom Nefijevim.",
                "23": "I dogodi se, četrdeset i devete godine vladavine sudaca bijaše trajan mir uspostavljen u zemlji, sve osim tajnih zavjera koje Gadijanton razbojnik bijaše uspostavio u naseljenijim dijelovima zemlje, koje u to vrijeme ne bijahu poznate onima što bijahu na čelu vlade; zato ne bijahu iskorijenjene iz zemlje.",
                "24": "I dogodi se da te iste godine bijaše silno velik napredak u crkvi, toliko da ih bijaše mnogo tisuća koji se priključiše crkvi i bijahu kršteni na pokajanje.",
                "25": "I toliko velik bijaše napredak crkve, i toliko se mnogo blagoslova izli na narod, da i sami veliki svećenici i učitelji bijahu zapanjeni preko mjere.",
                "26": "I dogodi se da djelo Gospodnje napredovaše toliko da se krstiše i sjediniše s crkvom Božjom mnoge duše, da, i to na desetke tisuća.",
                "27": "Tako možemo vidjeti da je Gospod milosrdan svima koji u iskrenosti srdaca svojih budu prizivali sveto ime njegovo.",
                "28": "Da, tako vidimo da su vrata nebeska otvorena svima, i to onima koji povjeruju u ime Isusa Krista, koji je Sin Božji.",
                "29": "Da, vidimo da tko god hoće može prigrliti riječ Božju, koja je živa i moćna, koja će rascijepiti sva lukavstva, i zamke, i spletke đavlove, te navesti čovjeka Kristova na tijesni i uzani put preko onog vječnog bezdana bijede koji je spreman progutati opake —",
                "30": "I dovesti duše njihove, da, besmrtne duše njihove zdesna Bogu u kraljevstvu nebeskom, da sjednu s Abrahamom, i Izakom, i s Jakovom, i sa svim svetim ocima našim, da više ne izađu.",
                "31": "I te godine bijaše trajno radovanje u zemlji zarahemalskoj, i u svim krajevima uokolo, štoviše, u cijeloj zemlji koju posjedovahu Nefijci.",
                "32": "I dogodi se da bijaše mir i silno velika radost tijekom ostatka četrdeset i devete godine; da, i također bijaše trajan mir i velika radost pedesete godine vladavine sudaca.",
                "33": "I pedeset i prve godine vladavine sudaca bijaše također mir, osim oholosti koja se poče uvlačiti u crkvu — ne u crkvu Božju, već u srca ljudi što izjavljivahu da pripadaju crkvi Božjoj —",
                "34": "I oni bijahu uzneseni u oholosti sve do proganjanja mnogih od braće svoje. Evo, ovo bijaše veliko zlo koje uzrokovaše da ponizniji dio naroda trpi velika progonstva, i gazi kroz mnoge nevolje.",
                "35": "Ipak, postili su i molili se često, i postadoše sve snažniji i snažniji u poniznosti svojoj, te sve čvršći i čvršći u vjeri u Krista, toliko da se duše njihove ispuniše radošću i utjehom, da, toliko da se srca njihova pročistiše i posvetiše, a to posvećenje dolazi jer prepustiše srca svoja Bogu.",
                "36": "I dogodi se da pedeset i druga godina završi također u miru, osim silno velike oholosti koja uđe u srca ljudi; i to bijaše zbog silno velika bogatstva njihova i blagostanja njihova u zemlji; i to je raslo u njima iz dana u dan.",
                "37": "I dogodi se da pedeset i treće godine vladavine sudaca Helaman umrije, a najstariji sin njegov Nefi poče vladati umjesto njega. I dogodi se da on popunjavaše sudačku stolicu u pravičnosti i nepristranosti; da, on obdržavaše zapovijedi Božje i hodaše putovima oca svojega."
            },
            "4": {
                "1": "I dogodi se, pedeset i četvrte godine bijaše mnogo razdora u crkvi, a bijaše i sukob među narodom, toliko da bijaše mnogo krvoprolića.",
                "2": "I buntovan dio bijaše pobijen i istjeran iz zemlje, i oni otiđoše kralju Lamanaca.",
                "3": "I dogodi se da oni nastojaše podjariti Lamance na rat protiv Nefijaca; no gle, Lamanci bijahu silno uplašeni, toliko da ne htjedoše poslušati riječi tih odmetnika.",
                "4": "No, dogodi se, pedeset i šeste godine vladavine sudaca bijaše odmetnika koji uziđoše od Nefijaca k Lamancima; i oni uspješe s onim drugima podjariti ih na srdžbu protiv Nefijaca; i oni se cijelu tu godinu pripremahu za rat.",
                "5": "I pedeset i sedme godine oni siđoše protiv Nefijaca u boj i otpočeše djelo smrti; da, toliko da pedeset i osme godine vladavine sudaca uspješe zaposjesti zemlju zarahemalsku; da, i također sve zemlje, čak do zemlje koja bijaše blizu zemlje Izobila.",
                "6": "A Nefijci i čete Moronihine bijahu protjerani, i to u zemlju Izobila;",
                "7": "I ondje se oni utvrdiše protiv Lamanaca, od zapadnoga mora sve do istočnoga; a bijaše dan puta za Nefijca na međi koju bijahu utvrdili i na kojoj bijahu razmjestili čete svoje da brane sjevernu zemlju svoju.",
                "8": "I tako se ti odmetnici od Nefijaca, uz pomoć brojne vojske lamanske, domogoše svega posjeda nefijskoga koji bijaše u zemlji na jugu. I sve to bijaše učinjeno pedeset i osme i devete godine vladavine sudaca.",
                "9": "I dogodi se, šezdesete godine vladavine sudaca Moroniha uspje s četama svojim domoći se mnogih dijelova zemlje; da, oni zadobiše ponovno mnoge gradove koji bijahu pali u ruke Lamanaca.",
                "10": "I dogodi se, šezdeset i prve godine vladavine sudaca oni uspješe osvojiti ponovno čak polovinu svih posjeda svojih.",
                "11": "Evo, ovaj veliki gubitak Nefijaca, i veliki pokolj koji bijaše među njima, ne bi se dogodili da ne bijaše opačine njihove i odvratnosti njihove koja bijaše među njima; da, i to bijaše također među onima koji izjavljivahu da pripadaju crkvi Božjoj.",
                "12": "I to bijaše zbog oholosti srdaca njihovih, zbog silna bogatstva njihova, da, to bijaše zbog tlačenja njihova prema siromašnima, jer uskraćivahu hranu svoju gladnima, jer uskraćivahu odjeću svoju golima, i jer udarahu poniznu braću svoju po obrazima, jer izlagahu ruglu ono što je sveto, jer nijekahu duha proroštva i objave, jer ubijahu, pljačkahu, lagahu, otimahu, činjahu preljub, jer ustadoše u velikim sukobima, i jer prebjegoše u zemlju Nefijevu među Lamance —",
                "13": "I zbog te velike opačine svoje i hvastanja svojih vlastitom snagom svojom, oni bijahu prepušteni vlastitoj snazi svojoj; zato ne napredovahu, već bijahu mučeni i udarani, i tjerani pred Lamancima, sve dok ne izgubiše posjed gotovo svih zemalja svojih.",
                "14": "No gle, Moroniha propovijedaše mnogo toga narodu zbog bezakonja njihova, a također i Nefi i Lehi, koji bijahu sinovi Helamanovi, propovijedahu mnogo toga narodu, da, i prorokovahu im mnogo toga glede bezakonja njihovih, te što će im doći ne pokaju li se za grijehe svoje.",
                "15": "I dogodi se da se oni pokajaše, i u onoj mjeri u kojoj se pokajaše počeše napredovati.",
                "16": "Naime, kad Moroniha vidje da se oni pokajaše, usudi se povesti ih od mjesta do mjesta i od grada do grada, sve dok oni ne zadobiše ponovno jednu polovinu imetka svojega i jednu polovinu svih zemalja svojih.",
                "17": "I tako završi šezdeset i prva godina vladavine sudaca.",
                "18": "I dogodi se šezdeset i druge godine vladavine sudaca da Moroniha ne mogaše zadobiti više posjeda od Lamanaca.",
                "19": "Zato oni napustiše zamisao svoju da se domognu ostatka zemalja svojih, jer toliko brojni bijahu Lamanci da postade nemoguće Nefijcima steći više moći nad njima; zato Moroniha uposli sve čete svoje u držanju onih dijelova koje bijaše zauzeo.",
                "20": "I dogodi se, zbog veličine broja Lamanaca Nefijci bijahu u velikom strahu da će biti nadvladani, i zgaženi, i pobijeni, i uništeni.",
                "21": "Da, počeše se spominjati proroštava Alminih, a i riječi Mosijinih; i vidješe da bijahu tvrdovrat narod, te da smatrahu ništavnima zapovijedi Božje;",
                "22": "I da izmijeniše i pogaziše nogama svojim zakone Mosijine, to jest ono što mu Gospod zapovjedi da dade narodu; i vidješe da zakoni njihovi postadoše iskvareni, i da postadoše opak narod, toliko da bijahu opaki baš kao i Lamanci.",
                "23": "A zbog njihova bezakonja crkva poče propadati; i oni počeše ne vjerovati u duha proroštva i u duha objave; i sudovi Božji gledahu im neumoljivo u lice.",
                "24": "I oni vidješe da postadoše slabi poput braće svoje Lamanaca, i da ih Duh Gospodnji više ne čuvaše; da, on se bijaše povukao od njih zato što Duh Gospodnji ne prebiva u nesvetim hramovima —",
                "25": "Zato ih Gospod prestade čuvati svojom čudesnom i nenadmašivom moću, jer bijahu upali u stanje nevjere i strahovite opačine; i oni vidješe da Lamanci bijahu silno brojniji od njih, i osim ako ne prionu uz Gospoda Boga svojega, moraju neizbježno izginuti.",
                "26": "Jer gle, oni vidješe da snaga Lamanaca bijaše velika koliko i njihova snaga, i to čovjek na čovjeka. I tako upadoše u taj velik prijestup; da, tako postadoše slabi zbog prijestupa svojega, u razdoblju od nekoliko godina."
            },
            "5": {
                "1": "I dogodi se, te iste godine, gle, Nefi predade sudačku stolicu čovjeku čije ime bijaše Cezoram.",
                "2": "Naime, pošto zakoni njihovi i vlasti njihove bijahu uspostavljeni glasom naroda, a oni koji birahu zlo bijahu brojniji od onih koji birahu dobro, zato oni dozrijevahu za uništenje, jer zakoni bijahu postali iskvareni.",
                "3": "Da, i to ne bijaše sve; oni bijahu tvrdovrat narod, toliko da zakon i pravda ne mogahu vladati njima, osim ako to ne bi bilo na njihovo uništenje.",
                "4": "I dogodi se da Nefi postade umoran zbog bezakonja njihova; i on prepusti sudačku stolicu, i uze na sebe propovijedati riječ Božju sav ostatak dana svojih, a također i brat njegov Lehi sav ostatak dana svojih;",
                "5": "Jer oni se sjetiše riječi koje im otac njihov Helaman govoraše. A ovo su riječi koje govoraše:",
                "6": "Gle, sinovi moji, želim da se spominjete obdržavati zapovijedi Božje; i htio bih da navješćujete narodu ove riječi. Gle, dadoh vam imena prvih roditelja naših što iziđoše iz zemlje jeruzalemske; a to učinih da se, kad se imena svojih spomenete, možete spomenuti njih; i kad se njih spomenete, možete se spomenuti djela njihovih; a kad se spomenete djela njihovih, možete znati kako je rečeno, pa i zapisano, da ona bijahu dobra.",
                "7": "Zato sinovi moji, htio bih da činite ono što je dobro, da bi se moglo reći o vama, pa i zapisati, isto kao što bijaše rečeno i zapisano o njima.",
                "8": "A sad, sinovi moji, gle, još ću nešto poželjeti od vas, a ta je želja da ne činite to kako biste se hvastali, već da činite to kako biste spremili sebi blago na nebu, da, koje je vječno, i koje ne propada; da, da biste mogli imati onaj dragocjeni dar vječnoga života, za koji imamo razloga držati da bijaše dan ocima našim.",
                "9": "O sjetite se, sjetite se, sinovi moji, riječi koje kralj Benjamin izgovori narodu svojemu; da, sjetite se da nema drugog puta ni sredstva kojim čovjek može biti spašen, jedino kroz pomirbenu krv Isusa Krista koji će doći; da, sjetite se da on dolazi otkupiti svijet.",
                "10": "I sjetite se također riječi koje Amulek izgovori Zezromu u gradu Amonihi; jer on mu reče da će Gospod zasigurno doći otkupiti narod svoj, ali da ih on neće doći otkupiti u grijesima njihovim, već da ih otkupi od grijeha njihovih.",
                "11": "I on ima moć koju mu Otac dade da ih otkupi od grijeha njihovih zbog pokajanja; zato on posla anđele svoje da objave vijesti o uvjetima pokajanja, koje dovodi k moći Otkupiteljevoj na spasenje duša njihovih.",
                "12": "A sad, sinovi moji, sjetite se, sjetite se da na stijeni, Otkupitelju našem koji je Krist, Sin Božji, morate graditi temelj svoj; da kada đavao pošalje snažne vjetrove svoje, da, strijele svoje u vihoru, da, kad sva tuča njegova i snažna oluja njegova budu udarale na vas, to neće imati nikakve moći nad vama da vas povuče dolje u bezdan bijede i beskrajna jada, zbog stijene na kojoj ste izgrađeni, koja je pouzdan temelj, temelj na kojem ljudi, ako na njemu grade, ne mogu pasti.",
                "13": "I dogodi se da to bijahu riječi kojima Helaman poduči sinove svoje; da, on ih poduči mnogo toga što nije zapisano, a i mnogo toga što jest zapisano.",
                "14": "I oni se sjećahu riječi njegovih; i zato krenuše, obdržavajući zapovijedi Božje, podučavati riječ Božju među cijelim narodom Nefijevim, počevši u gradu Izobila;",
                "15": "A odatle pođoše u grad Gid; a iz grada Gida u grad Mulek;",
                "16": "I zapravo iz jednog grada u drugi, sve dok ne otiđoše među sav narod Nefijev što bijaše u zemlji na jugu; a odatle u zemlju zarahemalsku među Lamance.",
                "17": "I dogodi se da oni propovijedahu s velikom moću, toliko da postidješe mnoge od onih odmetnika što prebjegoše od Nefijaca, toliko da oni istupiše i priznaše grijehe svoje te bijahu kršteni na pokajanje, i odmah se vratiše k Nefijcima kako bi nastojali popraviti prema njima krivice koje bijahu počinili.",
                "18": "I dogodi se da Nefi i Lehi propovijedahu Lamancima s toliko velikom moću i ovlašću, jer im moć i ovlast bijahu dane da mogu govoriti, a i ono što će govoriti bijaše im dano —",
                "19": "Zato oni govorahu na veliku zapanjenost Lamanaca, te ih uvjeriše, toliko da osam tisuća Lamanaca koji bijahu u zemlji zarahemalskoj i uokolo bijaše kršteno na pokajanje, i oni bijahu uvjereni u opakost predaja otaca svojih.",
                "20": "I dogodi se da se Nefi i Lehi uputiše odande putovati u zemlju Nefijevu.",
                "21": "I dogodi se da ih uhvati vojska lamanska i baci u tamnicu; da, i to u onu istu tamnicu u koju Amona i braću njegovu baciše sluge Limhijevi.",
                "22": "I nakon što bijahu bačeni u tamnicu mnogo dana bez hrane, gle, oni pođoše u tamnicu da ih odvedu kako bi ih pogubili.",
                "23": "I dogodi se da Nefi i Lehi bijahu obavijeni kao da to bijaše vatrom, i to toliko da se oni ne usudiše staviti ruke svoje na njih iz straha da se ne bi opržili. Ipak, Nefi i Lehi ne bijahu oprženi; i oni kao da stajahu usred vatre i ne bijahu oprženi.",
                "24": "I kad vidješe da su obavijeni stupom ognjenim, i da ih to ne prži, srca se njihova ohrabriše.",
                "25": "Jer vidješe kako se Lamanci ne usuđuju staviti ruke svoje na njih; niti se usuđuju približiti njima, već stajahu kao da bijahu udareni nijemošću od zapanjenosti.",
                "26": "I dogodi se da Nefi i Lehi istupiše i počeše im govoriti, rekavši: Ne bojte se, jer gle, Bog je onaj koji vam pokaza ovo čudo, čime vam je pokazano da ne možete staviti ruke svoje na nas kako biste nas pogubili.",
                "27": "I gle, kad oni izrekoše te riječi, zemlja se potrese silno, a zidovi tamnice potresoše se kao da će se ubrzo srušiti na zemlju; no gle, oni ne padoše. I gle, oni što bijahu u tamnici bijahu Lamanci i Nefijci koji bijahu odmetnici.",
                "28": "I dogodi se da bijahu zasjenjeni oblakom tame, i strašan zbiljski strah dođe na njih.",
                "29": "I dogodi se da glas dođe kao da bijaše povrh oblaka tame, govoreći: Pokajte se, pokajte se i ne nastojte više uništavati sluge moje koje vam poslah da navijeste dobru vijest.",
                "30": "I dogodi se, kad začuše taj glas i opaziše da to ne bijaše glas grmljavine, niti to bijaše glas velike zastrašujuće buke, već gle, to bijaše miran glas savršene blagosti, kao da bijaše šapat, a probadaše sve do same duše —",
                "31": "I unatoč blagosti glasa, gle, zemlja se potrese silno, a zidovi tamnice zadrhte ponovno kao da će se ona ubrzo srušiti na zemlju; i gle, oblak tame što ih zasjeni ne rasprši se —",
                "32": "I gle, glas dođe ponovno, govoreći: Pokajte se, pokajte se, jer kraljevstvo je nebesko nadomak; i ne nastojte više uništavati sluge moje. I dogodi se da se zemlja potrese ponovno, a zidovi zadrhte.",
                "33": "I ponovno također po treći put glas dođe, i govoraše im čudesne riječi koje čovjek ne može izustiti; i zidovi zadrhte ponovno, i zemlja se potrese kao da će se ubrzo raspući.",
                "34": "I dogodi se da Lamanci ne mogahu pobjeći zbog oblaka tame što ih zasjenjivaše; da, a i bijahu nepomični zbog straha koji dođe na njih.",
                "35": "Evo, bijaše jedan među njima koji bijaše Nefijac po rođenju, koji nekoć pripadaše crkvi Božjoj, ali se odmetnu od njih.",
                "36": "I dogodi se da se on okrenu, i gle, ugleda kroz oblak tame lica Nefija i Lehija; i gle, ona sjahu silno, baš kao lica anđeoska. I on vidje da oni uzdigoše oči svoje k nebu; i bijahu u stavu kao da govore, to jest kao da uzdižu glasove svoje prema nekom biću koje gledahu.",
                "37": "I dogodi se, taj čovjek povika mnoštvu, tako da bi se okrenuli i pogledali. I gle, bijaše im moć dana da se okrenu i pogledaju; i oni vidješe lica Nefija i Lehija.",
                "38": "I oni rekoše tom čovjeku: Gle, što sve to znači, i tko je onaj s kim ti ljudi razgovaraju?",
                "39": "Evo, ime tom čovjeku bijaše Aminadab. I Aminadab im reče: Razgovaraju s anđelima Božjim.",
                "40": "I dogodi se da mu Lamanci rekoše: Što da učinimo kako bi taj oblak tame bio uklonjen da nas ne zasjenjuje?",
                "41": "A Aminadab im reče: Morate se pokajati i zavapiti glasu, sve dok ne budete imali vjeru u Krista o kojem vas podučavahu Alma, i Amulek, i Zezrom; i kad učinite to, oblak tame bit će uklonjen da vas ne zasjenjuje.",
                "42": "I dogodi se da svi oni počeše vapiti glasu onoga što bijaše potresao zemljom; da, oni vapijahu sve dok oblak tame ne bijaše raspršen.",
                "43": "I dogodi se, kad svrnuše pogled svoj unaokolo i vidješe da oblak tame bijaše raspršen da ih ne zasjenjuje, gle, vidješe da su obavijeni, da, svaka duša, stupom ognjenim.",
                "44": "A Nefi i Lehi bijahu posred njih; da, oni bijahu obavijeni; da, bijahu kao usred rasplamsale vatre, ipak im ona ne naudi, niti zahvati zidove tamnice; i oni bijahu ispunjeni onom radošću koja je neizreciva i puna slave.",
                "45": "I gle, Sveti Duh Božji siđe s neba i uđe u srca njihova, i oni se ispuniše kao da to bijaše vatrom, i mogahu izgovarati čudesne riječi.",
                "46": "I dogodi se da im dođe glas, da, ugodan glas, kao da bijaše šapat, govoreći:",
                "47": "Mir, mir vama, zbog vjere vaše u Najvećma Ljubljenoga mojega, koji bijaše od postanka svijeta.",
                "48": "I evo, kad to čuše, oni podigoše oči svoje kako bi vidjeli odakle glas dođe; i gle, vidješe kako se nebesa otvoriše; i anđeli siđoše s neba i posluživahu im.",
                "49": "I bijaše oko tri stotine duša koje to vidješe i čuše; i bijaše im naloženo da pođu i ne čude se, niti da sumnjaju.",
                "50": "I dogodi se da oni pođoše i posluživahu narodu, navješćujući diljem svih krajeva uokolo sve ono što bijahu čuli i vidjeli, toliko da uvjeriše veći dio Lamanaca zbog veličine dokaza koje bijahu primili.",
                "51": "I svi oni koji se uvjeriše odložiše svoje oružje ratno, a također i mržnju svoju i predaju otaca svojih.",
                "52": "I dogodi se da oni prepustiše Nefijcima zemlje posjeda njihovih."
            },
            "6": {
                "1": "I dogodi se, kad šezdeset i druga godina vladavine sudaca bijaše završila, sve se to bijaše dogodilo, a Lamanci bijahu postali, veći dio njih, pravedan narod, toliko da pravednost njihova nadmašivaše pravednost Nefijaca, zbog čvrstoće njihove i postojanosti njihove u vjeri.",
                "2": "Jer gle, bijaše ih mnogo od Nefijaca koji postadoše okorjeli i neraskajani i silno opaki, toliko da odbacivahu riječ Božju i sve propovijedanje i prorokovanje koje dođe među njih.",
                "3": "Ipak, narod crkve osjećaše veliku radost zbog obraćenja Lamanaca, da, zbog crkve Božje što bijaše uspostavljena među njima. I oni drugovahu uzajamno, i radovahu se uzajamno, i osjećahu veliku radost.",
                "4": "I dogodi se da mnogi od Lamanaca siđoše u zemlju zarahemalsku, i objaviše narodu Nefijaca način obraćenja svojega, i usrdno ih poticahu na vjeru i pokajanje.",
                "5": "Da, i mnogi propovijedahu sa silno velikom moću i ovlašću, tako da dovedoše mnoge od njih u dubine poniznosti, da budu ponizni sljedbenici Božji i Jaganjčevi.",
                "6": "I dogodi se da mnogi od Lamanaca pođoše u zemlju na sjeveru; a i Nefi i Lehi pođoše u zemlju na sjeveru propovijedati narodu. I tako završi šezdeset i treća godina.",
                "7": "I gle, bijaše mir u cijeloj zemlji, toliko da Nefijci iđahu u koji god dio zemlje htjedoše, bilo među Nefijce ili Lamance.",
                "8": "I dogodi se da Lamanci također iđahu kamo god htjedoše, bilo to među Lamance ili među Nefijce; i tako oni slobodno održavahu veze jedni s drugima, da bi kupovali i prodavali, te stjecali dobitak prema želji svojoj.",
                "9": "I dogodi se da oni postadoše silno bogati, i Lamanci i Nefijci; i imahu silno obilje zlata, i srebra, i svakovrsnih dragocjenih kovina, i u zemlji na jugu i u zemlji na sjeveru.",
                "10": "Evo, zemlja na jugu zvaše se Lehi, a zemlja na sjeveru zvaše se Mulek, što bijaše prema sinu Sidkijinu; jer Gospod dovede Muleka u zemlju na sjeveru, a Lehija u zemlju na jugu.",
                "11": "I gle, bijaše raznolika zlata u objema tim zemljama, i srebra, i dragocjenih ruda svake vrste; i bijaše također vještih radnika koji prerađivahu svakovrsne rude i pročišćavahu ih; i tako oni postadoše bogati.",
                "12": "Oni uzgajahu žita u obilju, i na sjeveru i na jugu; i napredovahu silno i na sjeveru i na jugu. I oni se umnožiše i silno ojačaše u zemlji. I uzgajahu mnogo sitnog i krupnog blaga, da, mnogo tovljenika.",
                "13": "Gle, žene su se njihove trudile i prele, i izrađivale raznoliku tkaninu, fino predeno platno i tkaninu svake vrste, da zaodjenu golotinju svoju. I tako šezdeset i četvrta godina prođe u miru.",
                "14": "I šezdeset i pete godine oni također imadoše veliku radost i mir, da, mnogo propovijedanja i mnoga proroštva o onomu što će doći. I tako prođe šezdeset i peta godina.",
                "15": "I dogodi se da šezdeset i šeste godine vladavine sudaca, gle, Cezoram bijaše umoren od nepoznate ruke dok sjeđaše na sudačkoj stolici. I dogodi se da iste godine sin njegov, koga narod postavi na mjesto njegovo, također bijaše umoren. I tako završi šezdeset i šesta godina.",
                "16": "A začetkom šezdeset i sedme godine narod se ponovno poče silno izopačivati.",
                "17": "Jer gle, Gospod ih blagoslivljaše toliko dugo bogatstvima svijeta da ne bijahu podjarivani na srdžbu, na ratove ni na krvoproliće; zato oni počeše priklanjati srca svoja bogatstvu svojemu; da, počeše težiti za stjecanjem dobitka kako bi se uzdigli jedan nad drugoga; zato počeše počinjati tajna umorstva, i robiti i pljačkati, kako bi stekli dobitak.",
                "18": "I evo gle, ti ubojice i pljačkaši bijahu družina koju osnovaše Kiškumen i Gadijanton. I evo, bijaše se dogodilo da ih bijaše mnogo, čak i među Nefijcima, iz Gadijantonove družine. No gle, oni bijahu brojniji među opakijim dijelom Lamanaca. I bijahu nazvani Gadijantonovi razbojnici i ubojice.",
                "19": "I oni bijahu ti koji umoriše vrhovnog suca Cezorama i sina njegova dok bijahu na sudačkoj stolici; i gle, ne pronađoše ih.",
                "20": "I tad se dogodi, kad Lamanci otkriše da ima razbojnika među njima, bijahu silno žalosni; i oni iskoristiše sva sredstva u moći svojoj kako bi ih zbrisali s lica zemaljskoga.",
                "21": "No gle, Sotona podjari srca većeg dijela Nefijaca, toliko da se oni udružiše s onim družinama razbojnika, te uđoše u saveze njihove i položiše prisege njihove, da će štititi i čuvati jedan drugoga u kakve god teškoće budu dovedeni, kako ne bi trpjeli zbog umorstava svojih, i pljačkanja svojih, i krađa svojih.",
                "22": "I dogodi se da oni imahu znakove svoje, da, tajne znakove svoje i tajne riječi svoje; i to da bi mogli raspoznati brata koji bijaše ušao u savez, da kakvu god opačinu brat njegov učini, neće mu nauditi brat njegov, niti oni koji pripadaju družini njegovoj, koji preuzeše ovaj savez.",
                "23": "I tako oni mogahu počinjati umorstva, i pljačkati, i krasti, i počinjati bludništva i svakovrsne opačine, protivno zakonima domovine svoje, a i zakonima Boga svojega.",
                "24": "I tko bi god od onih koji pripadahu družini njihovoj otkrio svijetu o opačini njihovoj i odvratnostima njihovim, bilo bi mu suđeno, ne po zakonima domovine njihove, već po zakonima opačine njihove, koje bijahu dali Gadijanton i Kiškumen.",
                "25": "Evo gle, upravo za ove tajne prisege i saveze Alma zapovjedi sinu svojemu da se ne smiju objelodaniti svijetu, da ne bi bili sredstvo dovođenja naroda do uništenja.",
                "26": "Evo gle, te tajne prisege i savezi ne dođoše Gadijantonu iz zapisa što bijahu predani Helamanu; već gle, stavi ih u srce Gadijantonovo ono isto biće koje namami praroditelje naše da blaguju od zabranjenog ploda —",
                "27": "Da, ono isto biće koje se uroti s Kajinom da se, umori li on brata svojega Abela, to neće doznati u svijetu. I on se rotio s Kajinom i sljedbenicima svojim od toga vremena nadalje.",
                "28": "I također, to je ono isto biće koje usadi u srca ljudi da izgrade kulu dostatno visoku kako bi oni došli do neba. I to bijaše ono isto biće koje zavede ljude što dođoše s te kule u ovu zemlju; koje proširi djela tame i odvratnostī po cijelom licu zemlje, sve dok nije povukao ljude dolje u potpuno uništenje i u vječni pakao.",
                "29": "Da, to je ono isto biće koje usadi u srce Gadijantonovo da i dalje nastavlja djelo tame i tajnih umorstava; i on to izlagaše od početka čovjeka pa sve do ovog vremena.",
                "30": "I gle, on je taj koji je začetnik svakoga grijeha. I gle, on nastavlja svoja djela tame i tajnih umorstava, i predaje njihove urote, i njihove prisege, i njihove saveze, i njihove naume strašne opačine iz naraštaja u naraštaj onoliko koliko može ovladati srcima djece ljudske.",
                "31": "I evo gle, on uvelike ovlada srcima Nefijaca; da, toliko da oni postadoše silno opaki; da, veći dio njih bijaše skrenuo s puta pravednosti, i pogazi nogama svojim zapovijedi Božje, i okrenu se na vlastite puteve svoje, i stvori sebi kumire od zlata svojega i srebra svojega.",
                "32": "I dogodi se da im sva ta bezakonja dođoše u razdoblju od nekoliko godina, toliko da im veći dio toga dođe šezdeset i sedme godine vladavine sudaca nad narodom Nefijevim.",
                "33": "I oni porastoše u bezakonjima svojim također šezdeset i osme godine, na veliku žalost i tugu pravednih.",
                "34": "I tako vidimo da Nefijci počeše propadati u nevjeru, i rasti u opačini i odvratnostima, dok Lamanci počeše rasti silno u spoznaji o Bogu svojemu; da, oni počeše obdržavati njegove propise i zapovijedi, i hoditi u istini i čestitosti pred njim.",
                "35": "I tako vidimo da se Duh Gospodnji poče povlačiti od Nefijaca, zbog opačine i tvrdoće srdaca njihovih.",
                "36": "I tako vidimo da Gospod poče izlijevati Duh svoj na Lamance, zbog njihove sklonosti i spremnosti da povjeruju u riječi njegove.",
                "37": "I dogodi se da Lamanci lovljahu družinu Gadijantonovih razbojnika; i propovijedahu riječ Božju među opakijima od njih, toliko da ova družina razbojnika bijaše posvema uništena među Lamancima.",
                "38": "I dogodi se s druge strane da ih Nefijci učvršćivahu i podupirahu, počevši s opakijima među njima, sve dok oni ne preplaviše svu zemlju Nefijaca, i ne zavedoše veći dio pravednih sve dok se oni ne survaše i ne povjerovaše u djela njihova, i imahu udjela u plijenu njihovom, i pridruživahu im se u njihovim tajnim umorstvima i zavjerama.",
                "39": "I tako se oni domogoše samostalnog upravljanja vlašću, toliko da gažahu nogama svojim, i udarahu, i zlostavljahu, i okretahu leđa svoja siromašnima i krotkima, i poniznim sljedbenicima Božjim.",
                "40": "I tako vidimo da oni bijahu u strašnom stanju, i dozrijevahu za vječno uništenje.",
                "41": "I dogodi se da tako završi šezdeset i osma godina vladavine sudaca nad narodom Nefijevim."
            },
            "7": {
                "intro": "Proroštvo Nefija, Sina Helamanova — Bog prijeti narodu Nefijevu da će ih pohoditi u srdžbi svojoj na posvemašnje uništenje njihovo, osim ako se ne pokaju za opačinu svoju. Bog udara narod Nefijev pošašću; oni se kaju i okreću k njemu. Samuel, Lamanac, prorokuje Nefijcima.",
                "1": "Gle, tad se dogodi, šezdeset i devete godine vladavine sudaca nad narodom Nefijaca, da se Nefi, sin Helamanov, vrati u zemlju zarahemalsku iz zemlje na sjeveru.",
                "2": "Jer on se bijaše kretao među narodom što bijaše u zemlji na sjeveru, i propovijedaše im riječ Božju, i prorokovaše im mnogo toga;",
                "3": "A oni odbaciše sve riječi njegove, toliko da on ne mogaše ostati među njima, već se vrati ponovno u zemlju rođenja svojega.",
                "4": "I vidjevši narod u stanju tako strašne opačine, i one Gadijantonove razbojnike kako popunjavaju sudačke stolice — prigrabivši moć i vlast nad zemljom; odbacujući zapovijedi Božje, a nipošto ispravno pred njim; ne čineći pravdu prema djeci ljudskoj;",
                "5": "Osuđujući pravedne zbog pravednosti njihove; ostavljajući krivce i opake nekažnjenima zbog novca njihova; i povrh toga, da budu podržavani u službi na čelu vlade, da bi vladali i djelovali po volji svojoj, kako bi mogli stjecati dobitak i slavu svjetsku, i povrh toga kako bi mogli lakše činiti preljub, i krasti, i ubijati, i djelovati u skladu s vlastitom voljom svojom —",
                "6": "Evo, ovo veliko bezakonje dođe na Nefijce u razdoblju od samo nekoliko godina; i kad Nefi to vidje, srce se njegovo preplavi žalošću u grudima njegovim; i on uskliknu u agoniji duše svoje:",
                "7": "O, da sam mogao proživjeti dane svoje u danima kad otac moj Nefi tek iziđe iz zemlje jeruzalemske, da sam se mogao radovati s njime u obećanoj zemlji; tada bijaše lako nešto zatražiti od naroda njegova, on bijaše čvrst u obdržavanju zapovijedi Božjih, a spor da bi ga tko naveo da čini bezakonja; i oni brzo slušahu riječi Gospodnje —",
                "8": "Da, da su dani moji mogli biti u one dane, tad bi duša moja imala radost u pravednosti braće moje.",
                "9": "No gle, određeno mi je da su ovo dani moji, i da će duša moja biti ispunjena žalošću zbog ove opačine braće moje.",
                "10": "I gle, evo dogodi se da to bijaše na kuli, koja bijaše u vrtu Nefijevu, koji bijaše pokraj ceste koja vođaše prema glavnoj tržnici, koja bijaše u gradu Zarahemli; dakle, Nefi se bijaše poklonio na kuli koja bijaše u vrtu njegovu, a ta kula bijaše također blizu vrtnih vrata pokraj kojih prolažaše cesta.",
                "11": "I dogodi se da neki ljudi prolažahu i vidješe Nefija, dok on izlijevaše dušu svoju Bogu na kuli; i oni otrčaše i rekoše narodu što bijahu vidjeli, i narod se sabra u mnoštvima kako bi mogli saznati razlog toliko velikog tugovanja zbog opačine naroda.",
                "12": "I tad, kad Nefi ustade, on ugleda mnoštva ljudi koja se bijahu sabrala.",
                "13": "I dogodi se da on otvori usta svoja i reče im: Gle, zašto ste se sabrali? Da bih vam mogao reći o bezakonjima vašim?",
                "14": "Da, zato što se uspeh na kulu svoju kako bih izlio dušu svoju Bogu svojemu, zbog silne žalosti srca svojega, koja je zbog bezakonja vaših!",
                "15": "I zbog tugovanja i jadikovanja mojega vi se sabraste zajedno, i čudite se; da, i trebate se čuditi; da, morate se čuditi, jer se prepustiste tako da đavao zadobi tako veliku vlast nad srcima vašim.",
                "16": "Da, kako mogaste popustiti zavođenju onoga koji nastoji survati duše vaše dolje u vječnu bijedu i beskrajan jad?",
                "17": "O, pokajte se, pokajte se! Zašto želite umrijeti? Okrenite se, okrenite se Gospodu Bogu svojemu. Zašto vas on napusti?",
                "18": "To je zato što otvrdnuste srca svoja; da, ne želite poslušati glas dobroga pastira; da, izazvaste ga na srdžbu protiv sebe.",
                "19": "I gle, umjesto da vas sabere, osim ako se ne pokajete, gle, on će vas raspršiti posvuda te ćete postati hrana psima i divljoj zvjeradi.",
                "20": "O, kako mogaste zaboraviti Boga svojega upravo u onaj dan kad vas on izbavi?",
                "21": "No gle, to je radi stjecanja dobitka, da bi vas ljudi hvalili, da, i da biste mogli steći zlata i srebra. I vi prikloniste srca svoja bogatstvu i ispraznostima ovoga svijeta, radi čega počinjate umorstva, i pljačkate, i kradete, i svjedočite lažno protiv bližnjega svoga, i činite svakovrsno bezakonje.",
                "22": "I iz tog će razloga jao doći na vas, osim ako se ne pokajete. Jer ako se ne pokajete, gle, ovaj velik grad, a i svi oni veliki gradovi koji su unaokolo, što su u zemlji posjeda naših, bit će oduzeti te nećete imati mjesta u njima; jer gle, Gospod vam neće udijeliti snagu, kao što je dosad činio, da se oduprete neprijateljima svojim.",
                "23": "Jer gle, ovako govori Gospod: Neću pokazivati opakima od snage svoje, jednima više nego drugima, osim onima koji se pokaju za grijehe svoje i poslušaju riječi moje. Evo dakle, htio bih da vidite, braćo moja, kako će biti bolje Lamancima nego vama, osim ako se ne pokajete.",
                "24": "Jer gle, oni su pravedniji od vas, jer ne sagriješiše protiv te velike spoznaje koju vi primiste; zato će Gospod biti milosrdan prema njima; da, on će produžiti dane njihove i umnožiti potomstvo njihovo, pa i kad ti budeš posvema uništen, osim ako se ne pokaješ.",
                "25": "Da, jao vama zbog te velike odvratnosti koja dođe među vas; i vi se udružiste s njom, da, s onom tajnom družinom koju uspostavi Gadijanton!",
                "26": "Da, jao će doći na vas zbog te oholosti kojoj dopustiste da uđe u srca vaša, koja vas uzdignu iznad onoga što je dobro zbog silno velika bogatstva vašega!",
                "27": "Da, jao vama zbog vaše opačine i odvratnostī!",
                "28": "I osim ako se ne pokajete izginut ćete; da, i zemlje će vam vaše biti oduzete, i bit ćete zbrisani s lica zemaljskoga.",
                "29": "Evo gle, ne kažem sam od sebe da će tako biti, zato što sam od sebe ne znam za to; već gle, znadem da je to istinito jer mi Gospod Bog to otkri, zato svjedočim da će tako biti."
            },
            "8": {
                "1": "I tad se dogodi, nakon što Nefi izreče te riječi, gle, tu bijahu ljudi što bijahu suci, koji također pripadahu tajnoj družini Gadijantonovoj, i oni se rasrdiše, i povikaše protiv njega, govoreći narodu: Zašto ne pograbite toga čovjeka i ne privedete ga, kako bi mogao biti osuđen u skladu sa zločinom što ga počini?",
                "2": "Zašto gledate ovoga čovjeka i slušate ga kako govori pogrdno protiv ovoga naroda i protiv zakona našega?",
                "3": "Jer gle, Nefi im govoraše o pokvarenosti zakona njihova; da, mnogo toga Nefi govoraše što ne može biti zapisano; i ništa on ne govoraše što bijaše protivno zapovijedima Božjim.",
                "4": "I oni suci bijahu srditi na nj zato što im on govoraše jasno o njihovim tajnim djelima tame; ipak, oni se ne usudiše staviti ruke svoje na nj, jer se bojahu naroda, da oni ne bi povikali protiv njih.",
                "5": "Zato oni povikaše narodu, govoreći: Zašto dopuštate ovome čovjeku da govori pogrdno protiv nas? Jer gle, on osuđuje cijeli ovaj narod, i to na uništenje; da, i također da će nam ovi veliki gradovi naši biti oduzeti, te nećemo imati mjesta u njima.",
                "6": "I evo, mi znademo da je to nemoguće, jer gle, moćni smo, a naši su gradovi veliki, zato neprijatelji naši ne mogu imati moći nad nama.",
                "7": "I dogodi se da oni tako podjarivahu narod na srdžbu protiv Nefija, i izazvaše sukobe među njima; jer bijaše nekih koji vikahu: Pustite toga čovjeka na miru, jer on je dobar čovjek, a ono što govori zasigurno će se dogoditi, osim ako se ne pokajemo;",
                "8": "Da, gle, svi će sudovi doći na nas o kojima nam on posvjedoči; jer znademo da nam on posvjedoči ispravno o bezakonjima našim. I gle, mnogo ih je, a on znade sve što će nas zadesiti isto kao što znade za bezakonja naša;",
                "9": "Da, i gle, kad on ne bi bio prorok, ne bi mogao svjedočiti o tome.",
                "10": "I dogodi se da oni ljudi koji nastojahu uništiti Nefija bijahu primorani, zbog straha svojega, da ne stavljaju ruke svoje na nj; zato im on ponovno poče govoriti, videći da bijaše stekao naklonost u očima nekih, toliko da se ostali od njih bojahu.",
                "11": "Zato im on bijaše nagnan izreći više, govoreći: Gle, braćo moja, zar ne pročitaste kako Bog dade moć jednom čovjeku, i to Mojsiju, da udari po vodama Crvenoga mora, i one se razdijeliše ovamo i onamo, tako da Izraelci, koji bijahu oci naši, prođoše po suhu tlu, a vode se sklopiše nad četama egipatskim i progutaše ih?",
                "12": "A sad gle, ako Bog dade tom čovjeku takvu moć, onda zašto se trebate prepirati među sobom, i govoriti da on ne dade meni nikakve moći po kojoj mogu znati o sudovima koji će doći na vas, osim ako se ne pokajete?",
                "13": "No gle, vi ne niječete samo riječi moje, već niječete i sve riječi koje govorahu oci naši, i također riječi koje govoraše taj čovjek, Mojsije, komu bijaše dana toliko velika moć, da, riječi koje on govoraše o dolasku Mesije.",
                "14": "Da, ne posvjedoči li on da će Sin Božji doći? I kao što on uzdignu mjedenu zmiju u divljini, isto će tako biti uzdignut onaj koji će doći.",
                "15": "I svi će oni koji budu pogledali tu zmiju živjeti, isto će tako svi oni koji budu pogledali Sina Božjega s vjerom, imajući raskajan duh, moći živjeti, i to onaj život koji je vječan.",
                "16": "A sad gle, Mojsije sam ne posvjedoči o tomu, već i svi sveti proroci od dana njegovih sve do dana Abrahamovih.",
                "17": "Da, i gle, Abraham vidje o dolasku njegovu, i ispuni se veseljem i radovaše se.",
                "18": "Da, i gle kažem vam da Abraham nije sam znao o tomu, već ih bijaše mnogo prije dana Abrahamovih koji bijahu pozvani po redu Božjem; da, i to prema redu Sina njegova; i to da bi bilo pokazano narodu, veoma mnogo tisuća godina prije dolaska njegova, da će im otkupljenje doista doći.",
                "19": "I evo, htio bih da znate da još od dana Abrahamovih bijaše mnogo proroka koji posvjedočiše o tome; da, gle, prorok Zenos posvjedoči odvažno; zbog čega bijaše ubijen.",
                "20": "I gle, također Zenok, i također Ezija, i također Izaija, i Jeremija (Jeremija bijaše onaj isti prorok koji posvjedoči o uništenju Jeruzalema), a sad mi znademo da Jeruzalem bijaše uništen u skladu s riječima Jeremijinim. O, onda zašto Sin Božji ne bi došao u skladu s proroštvom njegovim?",
                "21": "I evo, hoćete li osporavati da Jeruzalem bijaše uništen? Hoćete li reći da sinovi Sidkijini ne bijahu svi pobijeni osim Muleka? Da, i ne vidite li da je potomstvo Sidkijino s nama, a oni bijahu istjerani iz zemlje jeruzalemske? No gle, to nije sve —",
                "22": "Otac naš Lehi bijaše istjeran iz Jeruzalema zato što posvjedoči o tome. Nefi također posvjedoči o tome, a također i gotovo svi oci naši, sve do ovoga vremena; da, oni posvjedočiše o dolasku Kristovu, i iščekivahu, te se radovahu danu njegovom koji će doći.",
                "23": "I gle, on je Bog, i on je s njima, i on im se očitova, da ih on otkupi; a oni mu dadoše slavu zbog onoga što će doći.",
                "24": "A sad, videći da znadete o tomu i da to ne možete zanijekati, osim ako ne budete lagali, zato u tomu zgriješiste, jer odbaciste sve to, unatoč tolikim mnogim dokazima koje primiste; da, štoviše, primiste sve, i ono na nebu i sve ono što je na zemlji, kao svjedočanstvo da to jest istinito.",
                "25": "No gle, vi odbaciste istinu, i pobuniste se protiv svetoga Boga svojega; i upravo u ovom trenutku, umjesto da skupljate sebi blaga na nebu gdje se ništa ne kvari, i kamo ništa ne može doći što je nečisto, vi nagomilavate sebi gnjev za dan suda.",
                "26": "Da, upravo u ovom trenutku vi dozrijevate, zbog svojih umorstava i svoga bludništva i opačine, za vječno uništenje; da, i osim ako se ne pokajete, ono će doći na vas uskoro.",
                "27": "Da, gle, ono je sad doista pred vratima vašim; da, uđite do sudačke stolice i istražite; i gle, vaš je sudac umoren, i on leži u krvi svojoj; a umori ga brat njegov koji nastoji zasjesti na sudačku stolicu.",
                "28": "I gle, oni obojica pripadaju tajnoj družini vašoj čiji je začetnik Gadijanton i onaj zli koji nastoji uništiti duše ljudske."
            },
            "9": {
                "1": "Gle, tad se dogodi, kad Nefi izgovori te riječi, neki ljudi što bijahu među njima otrčaše k sudačkoj stolici; da, i bijaše ih petorica što otiđoše, i oni govorahu među sobom dok iđahu:",
                "2": "Gle, sad ćemo znati zasigurno je li taj čovjek prorok i zapovjedi li mu Bog da nam prorokuje takva čudesa. Gle, mi ne vjerujemo u to; da, ne vjerujemo da je on prorok; ipak, bude li to što on reče o vrhovnomu sucu istina, da je mrtav, tad ćemo vjerovati da su ostale riječi koje izgovori istinite.",
                "3": "I dogodi se da oni trčahu svom snagom, te uđoše do sudačke stolice; i gle, vrhovni sudac bijaše pao na zemlju, i ležaše u krvi svojoj.",
                "4": "I evo gle, kad to vidješe, zapanjiše se silno, toliko da padoše na zemlju; jer ne bijahu vjerovali riječima koje Nefi bijaše izgovorio o vrhovnomu sucu.",
                "5": "No evo, kad vidješe, povjerovaše; i strah dođe na njih da će svi sudovi o kojima Nefi bijaše govorio doći na narod; zato oni uzdrhtaše i padoše na zemlju.",
                "6": "Evo, odmah čim sudac bijaše umoren — a brat ga njegov probode pod plaštem tajnosti i pobježe, a sluge otrčaše i rekoše narodu podižući viku o umorstvu među njima;",
                "7": "I gle, narod se skupi zajedno na mjestu sudačke stolice — i gle, na zapanjenost svoju oni vidješe onu petoricu ljudi koji bijahu pali na zemlju.",
                "8": "I evo gle, narod nije znao ništa o mnoštvu koje se bijaše skupilo kraj vrta Nefijeva; zato oni rekoše među sobom: Ovo su ljudi koji umoriše suca, a Bog ih udari da ne bi mogli pobjeći od nas.",
                "9": "I dogodi se da ih oni zgrabiše, i svezaše ih, i baciše ih u tamnicu. I proglas bijaše poslan da sudac bijaše ubijen, te da ubojice bijahu uhvaćeni i bačeni u tamnicu.",
                "10": "I dogodi se da se sutradan narod skupi zajedno da tuguje i posti na pokopu velikoga vrhovnog suca koji bijaše ubijen.",
                "11": "A tako i oni suci što bijahu kraj vrta Nefijeva i čuše riječi njegove također bijahu sabrani zajedno na pokopu.",
                "12": "I dogodi se da se oni raspitaše među narodom, govoreći: Gdje su ona petorica što bijahu poslana ispitati o vrhovnomu sucu da li je mrtav? A oni odgovoriše i rekoše: O toj petorici za koju kažete da ih poslaste mi ne znamo; no, ima petorica ubojica, koje bacismo u tamnicu.",
                "13": "I dogodi se, suci zatražiše da oni budu dovedeni; i oni bijahu dovedeni, i gle, to bijahu ona petorica što bijahu poslana; i gle, suci ih ispitaše kako bi saznali o tomu, a oni im rekoše sve što bijahu učinili, govoreći:",
                "14": "Trčasmo i dođosmo do mjesta sudačke stolice, i kad vidjesmo sve upravo kako Nefi bijaše posvjedočio, zapanjismo se toliko da padosmo na zemlju; i kad se oporavismo od zapanjenosti svoje, gle, baciše nas u tamnicu.",
                "15": "Evo, gledom na umorstvo ovoga čovjeka, ne znamo tko je to učinio; i samo ovoliko znademo, otrčasmo i dođosmo prema želji vašoj, i gle, on bijaše mrtav u skladu s riječima Nefijevim.",
                "16": "I tad se dogodi da suci razložiše to narodu, i povikaše protiv Nefija, govoreći: Gle, znademo da se taj Nefi sigurno dogovorio s nekim da ubije suca, i onda bi nam to navijestio da bi nas obratio na vjeru svoju, kako bi uzdigao sebe da bude velik čovjek, izabran od Boga i prorok.",
                "17": "A sad gle, razotkrit ćemo toga čovjeka, i on će priznati nedjelo svoje i otkriti nam pravoga ubojicu ovoga suca.",
                "18": "I dogodi se da petorica bijahu oslobođena na dan pokopa. Ipak, oni prekoriše suce zbog riječi što ih oni bijahu izrekli protiv Nefija, i prepirahu se sa svakim od njih napose, toliko da ih postidješe.",
                "19": "Ipak, oni narediše da Nefi bude uhvaćen, i svezan, i doveden pred mnoštvo, i oni ga počeše ispitivati na razne načine kako bi ga naveli na proturječje, da bi ga mogli optužiti na smrt —",
                "20": "Govoreći mu: Ti si u dosluhu; tko je taj čovjek što počini ovo umorstvo? Sad nam reci, i priznaj nedjelo svoje; govoreći: Gle, evo novca; a i udijelit ćemo ti život tvoj kažeš li nam i priznaš li sporazum koji si sklopio s njim.",
                "21": "No, Nefi im reče: O vi bezumnici, vi neobrezani u srcu, vi slijepci, i vi tvrdovrati narode, znadete li koliko će vam dugo Gospod Bog vaš dopuštati da nastavljate tim svojim putem grijeha?",
                "22": "O, morali biste početi kukati i tugovati zbog velikog uništenja koje vas u ovom trenutku očekuje, osim ako se ne pokajete.",
                "23": "Gle, vi kažete da sam se sporazumio s čovjekom da on umori Sezorama, vrhovnog suca našega. No gle, kažem vam da je to zato što vam posvjedočih kako biste saznali o tomu; da, i to kao svjedočanstvo vama da znadoh o opačini i odvratnostima što su među vama.",
                "24": "I zato što učinih to, vi kažete da sam se sporazumio s čovjekom da on to učini; da, zato što vam pokazah ovaj znak srditi ste na mene, i nastojite uništiti život moj.",
                "25": "I sad gle, pokazat ću vam još jedan znak, i vidjet ću hoćete li me zbog toga nastojati uništiti.",
                "26": "Gle, kažem vam: Pođite u kuću Seantuma, koji je brat Sezoramov, i recite mu —",
                "27": "Da li se Nefi, tobožnji prorok, koji prorokuje toliko mnogo zla o ovome narodu, sporazumje s tobom, pri čemu ti umori Sezorama, koji je brat tvoj?",
                "28": "I gle, on će vam reći: Ne.",
                "29": "A vi ćete mu reći: Jesi li ti umorio brata svojega?",
                "30": "I on će stajati sa strahom, i neće znati što bi rekao. I gle, on će vam nijekati; i ponašat će se kao da je zapanjen; ipak, izjavit će vam da je nedužan.",
                "31": "No gle, vi ćete ga pretražiti, i pronaći ćete krv na skutovima ogrtača njegova.",
                "32": "I kad to ugledate, reći ćete: Odakle potječe ova krv? Zar mi ne znamo da je to krv brata tvojega?",
                "33": "I tad će on drhtati i izgledati blijed, i to kao da je smrt došla po njega.",
                "34": "A tad ćete vi reći: Zbog ovoga straha i ovoga bljedila koje dođe na lice tvoje, gle, znademo da si kriv.",
                "35": "I tad će veći strah doći na njega; i tad će vam on priznati, i neće više nijekati da je počinio to umorstvo.",
                "36": "I tad će vam on reći da ja, Nefi, ne znam ništa o tome, osim ako mi ne bijaše dano moću Božjom. I tad ćete znati da sam ja pošten čovjek, i da sam vam poslan od Boga.",
                "37": "I dogodi se da oni pođoše i učiniše upravo onako kako im Nefi bijaše rekao. I gle, riječi koje on bijaše rekao bijahu istinite; jer u skladu s tim riječima on nijekaše; i također u skladu s tim riječima prizna.",
                "38": "I bijaše naveden dokazati da je on sam pravi ubojica, tako da petorica bijahu puštena na slobodu, a također i Nefi.",
                "39": "I bijaše nekih od Nefijaca koji povjerovaše u riječi Nefijeve; a bijaše i nekih koji povjerovaše zbog svjedočanstva petorice, jer se oni bijahu obratili dok bijahu u tamnici.",
                "40": "I evo, bijaše nekih među narodom koji rekoše da je Nefi prorok.",
                "41": "I bijaše drugih koji rekoše: Gle, on je neki bog, jer da nije bog, ne bi mogao znati o svemu. Jer gle, on nam kaza misli srdaca naših, i također nam kaza mnogo toga; i čak nam otkri pravog ubojicu vrhovnoga suca našega."
            },
            "10": {
                "1": "I dogodi se da nastade podjela među narodom, toliko da se oni razdijeliše ovamo i onamo i pođoše svojim putevima, ostavivši Nefija samoga dok stajaše posred njih.",
                "2": "I dogodi se da Nefi pođe putem svojim prema kući svojoj, pomno razmišljajući o onomu što mu Gospod bijaše pokazao.",
                "3": "I dogodi se, dok on tako pomno razmišljaše — a bijaše veoma snužden zbog opačine naroda Nefijaca, njihovih tajnih djela tame, i umorstava njihovih, i pljački njihovih, i svakovrsnih bezakonja — i dogodi se, dok on tako pomno razmišljaše u srcu svojemu, gle, glas mu dođe, govoreći:",
                "4": "Blagoslovljen si ti, Nefi, za ono što učini; jer vidjeh kako si s neumornošću navješćivao riječ, koju ti dadoh, ovome narodu. I ti se njih ne prestraši, i nisi tražio vlastiti život svoj, već si tražio volju moju i obdržavati zapovijedi moje.",
                "5": "I evo, zato što to učini s tolikom neumornošću, gle, blagoslovit ću te zauvijek; i učinit ću te moćnim u riječi i u činjenju, u vjeri i u djelima; da, toliko da će ti sve biti učinjeno u skladu s riječju tvojom, jer ti nećeš tražiti ono što je protivno volji mojoj.",
                "6": "Gle, ti si Nefi, a ja sam Bog. Gle, navješćujem ti ovo u nazočnosti anđela svojih, da ćeš imati moć nad ovim narodom, i udarat ćeš zemlju glađu, i pošašću, i uništenjem, u skladu s opačinom ovoga naroda.",
                "7": "Gle, dajem ti moć da će sve što zapečatiš na zemlji biti zapečaćeno na nebu; i sve što razriješiš na zemlji bit će razriješeno na nebu; i tako ćeš imati moć među ovim narodom.",
                "8": "I tako, rekneš li ovom hramu da se raspukne nadvoje, to će biti učinjeno.",
                "9": "I rekneš li ovoj planini: Survaj se i postani ravna, to će biti učinjeno.",
                "10": "I gle, rekneš li da će Bog udariti ovaj narod, to će se dogoditi.",
                "11": "I sad gle, zapovijedam ti da pođeš i navijestiš ovome narodu da ovako govori Gospod Bog koji je Svemogući: Osim ako se ne pokajete, bit ćete udareni sve do uništenja.",
                "12": "I gle, tad se dogodi, nakon što Gospod izgovori te riječi Nefiju, on zastade te ne pođe kući svojoj, već se vrati k mnoštvima što bijahu raspršena naokolo po licu zemlje, i poče im navješćivati riječ Gospodnju koja mu bijaše izrečena o uništenju njihovu ne pokaju li se.",
                "13": "Evo gle, unatoč tom velikom čudu kojega Nefi bijaše učinio kazavši im o smrti vrhovnog suca, oni otvrdnuše srca svoja i ne poslušaše riječi Gospodnje.",
                "14": "Zato im Nefi navijesti riječ Gospodnju, govoreći: Osim ako se ne pokajete, ovako govori Gospod, bit ćete udareni sve do uništenja.",
                "15": "I dogodi se, nakon što im Nefi bijaše navijestio riječ, gle, oni i nadalje otvrdnuše srca svoja te ne htjedoše poslušati riječi njegove; zato govorahu pogrdno protiv njega, i nastojahu staviti ruke svoje na njega da bi ga mogli baciti u tamnicu.",
                "16": "No gle, moć Božja bijaše s njime, i ne mogahu ga uhvatiti da bi ga bacili u tamnicu, jer ga Duh uze i odnese iz sredine njihove.",
                "17": "I dogodi se da on tako pođe u Duhu od mnoštva do mnoštva navješćujući riječ Božju, sve dok je ne navijesti svima njima, ili je posla među sav narod.",
                "18": "I dogodi se da oni ne htjedoše poslušati riječi njegove; i počeše se javljati sukobi, toliko da se oni podijeliše između sebe i počeše ubijati jedni druge mačem.",
                "19": "I tako završi sedamdeset i prva godina vladavine sudaca nad narodom Nefijevim."
            },
            "11": {
                "1": "I evo, dogodi se sedamdeset i druge godine vladavine sudaca da se sukobi uvećaše, toliko da bijaše ratova diljem cijele zemlje među cijelim narodom Nefijevim.",
                "2": "I ta tajna družina razbojnika bijaše ona koja nastavljaše to djelo uništenja i opačine. I taj rat trajaše cijele one godine; a potraja i sedamdeset i treće godine.",
                "3": "I dogodi se da te godine Nefi zavapi Gospodu, govoreći:",
                "4": "O Gospode, ne dopusti da ovaj narod bude uništen mačem; nego o Gospode, radije nek bude glad u zemlji, kako bi ih potaknula da se spomenu Gospoda Boga svojega, i možda će se pokajati i okrenuti k tebi.",
                "5": "I tako bijaše učinjeno, u skladu s riječima Nefijevim. I bijaše velika glad u zemlji među cijelim narodom Nefijevim. I tako se sedamdeset i četvrte godine glad nastavi, a djelo uništenja mačem prestade, no ono postade vrlo teško zbog gladi.",
                "6": "I to se djelo uništenja također nastavi sedamdeset i pete godine. Jer zemlja bijaše udarena te postade suhom, i ona ne urodi žitom u vrijeme žita; i cijela zemlja bijaše udarena, i to među Lamancima kao i među Nefijcima, tako da oni bijahu udareni te umirahu u tisućama u opakijim dijelovima zemlje.",
                "7": "I dogodi se, narod vidje da će uskoro izginuti od gladi, i oni se počeše spominjati Gospoda Boga svojega; i počeše se spominjati riječi Nefijevih.",
                "8": "I narod poče zaklinjati vrhovne suce svoje i vođe svoje da reknu Nefiju: Gle, znademo da si ti čovjek Božji, i zato zavapi Gospodu Bogu našemu da on odvrati od nas ovu glad, kako se sve riječi koje si izgovorio o uništenju našem ne bi ispunile.",
                "9": "I dogodi se da suci rekoše Nefiju u skladu s riječima kakve narod bijaše zaželio. I dogodi se, kad Nefi vidje da se narod pokajao i ponizio u kostrijeti, on ponovno zavapi Gospodu, govoreći:",
                "10": "O Gospode, gle, ovaj se narod kaje; i oni zbrisaše družinu Gadijantonovu između sebe toliko da oni iščezoše, i oni sakriše tajne zamisli svoje u zemlju.",
                "11": "Evo, o Gospode, zbog te poniznosti njihove hoćeš li odvratiti srdžbu svoju, i neka srdžba tvoja bude umirena uništenjem onih opakih ljudi koje ti već uništi.",
                "12": "O Gospode, hoćeš li odvratiti srdžbu svoju, da, žestoku srdžbu svoju, i narediti da ova glad prestane u ovoj zemlji.",
                "13": "O Gospode, hoćeš li me uslišati, i narediti da bude učinjeno u skladu s riječima mojim, i poslati kišu na lice zemlje, da bi ona urodila plodom svojim i žitom svojim u vrijeme žita.",
                "14": "O Gospode, ti usliša riječi moje kad rekoh: Nek bude glad, da bi pošast mača mogla prestati; i znadem da ćeš ti, čak i ovom prilikom, uslišati riječi moje, jer ti reče: Ako se ovaj narod pokaje, poštedjet ću ga.",
                "15": "Da, o Gospode, i ti vidiš da se oni pokajaše, zbog gladi i pošasti i uništenja koje dođe na njih.",
                "16": "A sad, o Gospode, hoćeš li odvratiti srdžbu svoju i pokušati ponovno hoće li ti služiti? A ako bude tako, o Gospode, možeš ih blagosloviti u skladu s riječima svojim koje si izrekao.",
                "17": "I dogodi se da sedamdeset i šeste godine Gospod odvrati srdžbu svoju od naroda, i naredi da kiša padne na zemlju, toliko da ona urodi plodom svojim u vrijeme ploda svojega. I dogodi se da ona urodi žitom svojim u vrijeme žita svojega.",
                "18": "I gle, narod se obradova i proslavi Boga, i cijelo lice zemlje bijaše ispunjeno radovanjem; i oni više ne nastojahu uništiti Nefija, već ga smatrahu velikim prorokom i čovjekom Božjim, koji imaše veliku moć i ovlast što mu ih Bog dade.",
                "19": "I gle, Lehi, brat njegov, ne bijaše ni najmanje iza njega gledom na ono što se odnosi na pravednost.",
                "20": "I tako se dogodi da narod Nefijev poče ponovno napredovati u zemlji, i poče izgrađivati opustjela mjesta svoja, i poče se množiti i širiti sve dok ne prekri cijelo lice zemlje, i na sjeveru i na jugu, od mora zapadnoga do mora istočnoga.",
                "21": "I dogodi se da sedamdeset i šesta godina završi u miru. I sedamdeset i sedma godina otpoče u miru; i crkva se proširi diljem lica cijele zemlje; i veći dio ljudi, i Nefijaca i Lamanaca, pripadaše crkvi; i oni imahu silno velik mir u zemlji; i tako završi sedamdeset i sedma godina.",
                "22": "I oni također imahu mir sedamdeset i osme godine, osim nekoliko sukoba gledom na pojedinosti nauka koje uspostaviše proroci.",
                "23": "A sedamdeset i devete godine poče se javljati mnogo razdora. No, dogodi se da Nefi i Lehi, te mnogi od braće njihove koji poznavahu istinite pojedinosti nauka, imajući svagdan mnoge objave, zato oni propovijedahu narodu, toliko da dokrajčiše razdore njihove te iste godine.",
                "24": "I dogodi se da osamdesete godine vladavine sudaca nad narodom Nefijevim bijaše određen broj odmetnika od naroda Nefijeva, što bijahu godinama ranije prebjegli k Lamancima, i uzeli na sebe ime Lamanaca, i također određen broj onih što bijahu zbiljski potomci Lamanaca, jer bijahu podjareni na srdžbu od njih, to jest od tih odmetnika, zato oni otpočeše rat protiv braće svoje.",
                "25": "I oni su činili umorstva i pljačku; a potom bi se povukli natrag u planine, i u divljinu i skrovišta, krijući se tako da ih ne mogahu otkriti, primajući danomice dopunu broju svojemu, pošto bijaše odmetnika koji odlažahu k njima.",
                "26": "I tako s vremenom, da, i to u razdoblju od nekoliko godina, oni postadoše silno velika družina razbojnika; i oni istražiše sve tajne zamisli Gadijantonove; i tako postadoše Gadijantonovi razbojnici.",
                "27": "Evo gle, ti razbojnici stvoriše veliku pustoš, da, i to veliko uništenje među narodom Nefijevim, a i među narodom Lamanaca.",
                "28": "I dogodi se, bijaše potrebno da bude zaustavljeno to djelo uništenja; zato oni poslaše vojsku snažnih ljudi u divljinu i u planine da potraže tu družinu razbojnika i unište je.",
                "29": "No gle, dogodi se da iste godine oni bijahu potisnuti natrag, i to u zemlje svoje. I tako završi osamdeseta godina vladavine sudaca nad narodom Nefijevim.",
                "30": "I dogodi se, začetkom osamdeset i prve godine oni krenuše ponovno protiv te družine razbojnika, i uništiše mnoge; i bijahu također pohođeni velikim uništenjem.",
                "31": "I oni bijahu ponovno primorani vratiti se iz divljine i iz planina u zemlje svoje zbog silne veličine broja onih razbojnika koji preplaviše planine i divljinu.",
                "32": "I dogodi se da tako završi ova godina. A razbojnici se i dalje umnažahu i jačahu, toliko da odolijevahu cijelim četama Nefijaca, a također i Lamanca; i oni uzrokovahu da velik strah dođe na narod na cijelom licu zemlje.",
                "33": "Da, jer pohađahu mnoge dijelove zemlje i učiniše im veliko uništenje; da, ubijahu mnoge, i odvođahu druge zasužnjene u divljinu, da, i naročito žene njihove i djecu njihovu.",
                "34": "Evo, ovo ih veliko zlo, koje dođe na narod zbog bezakonja njegova, potaknu ponovno da se spomenu Gospoda Boga svojega.",
                "35": "I tako završi osamdeset i prva godina vladavine sudaca.",
                "36": "I osamdeset i druge godine oni počeše ponovno zaboravljati Gospoda Boga svojega. I osamdeset i treće godine oni počeše jačati u bezakonju. I osamdeset i četvrte godine ne popraviše putove svoje.",
                "37": "I dogodi se, osamdeset i pete godine oni postajahu sve jači i jači u oholosti svojoj i u opačini svojoj; i tako oni dozrijevahu ponovno za uništenje.",
                "38": "I tako završi osamdeset i peta godina."
            },
            "12": {
                "1": "I tako možemo vidjeti kako su prijetvorna djeca ljudska, a i nepostojanost srdaca djece ljudske; da, možemo vidjeti kako Gospod u velikoj beskonačnoj dobroti svojoj blagoslivlja i obasipa napretkom one koji stave uzdanje svoje u nj.",
                "2": "Da, i možemo vidjeti kako upravo u ono vrijeme kad on obasipa napretkom narod svoj, da, u prirastu polja njihovih, sitnog i krupnog blaga njihova, i u zlatu, i u srebru, i u raznolikim dragocjenostima svake vrste i umijeća; štedeći živote njihove i izbavljajući ih iz ruku neprijatelja njihovih; smekšavajući srca neprijatelja njihovih tako da im ne objavljuju ratove; da, i ukratko, čineći sve za dobrobit i sreću naroda svojega; da, to je vrijeme kad oni otvrdnjuju srca svoja i zaboravljaju Gospoda Boga svojega, i gaze nogama svojim Sveca — da, i to zbog lagodnosti svoje i silno velika blagostanja svojega.",
                "3": "I tako vidimo da se oni, osim ako Gospod ne ukori narod svoj mnogim nevoljama, da, osim ako ih ne pohodi smrću i prepašću, i glađu i svakovrsnim pošastima, neće spomenuti njega.",
                "4": "O kako su bezumna, i kako tašta, i kako zla i đavolska, i kako su brza činiti bezakonje, i kako spora činiti dobro djeca ljudska; da, kako su brza poslušati riječi zloga i prikloniti srca svoja ispraznostima svjetskim!",
                "5": "Da, kako su brza uznositi se u oholosti; da, kako su brza hvastati se, i činiti sve vrste onoga što je bezakonje; i kako su spora spomenuti se Gospoda Boga svojega, i prikloniti uho savjetima njegovim, da, kako su spora hodati stazama mudrosti!",
                "6": "Gle, oni ne žele da Gospod Bog njihov, koji ih stvori, vlada i kraljuje nad njima; unatoč velikoj dobroti njegovoj i milosrđu njegovu prema njima, oni smatraju ništavnima savjete njegove i ne žele da on bude vodič njihov.",
                "7": "O kako li je velika ništavnost djece ljudske; da, manja su čak od praha zemaljskoga.",
                "8": "Jer gle, prah se zemaljski kreće ovamo i onamo, tako da se razdvaja, na zapovijed velikog i vječnog Boga našega.",
                "9": "Da, gle, na glas njegov bregovi i gore drhte i tresu se.",
                "10": "I moću glasa njegova oni pucaju i postaju ravni, da, i to poput doline.",
                "11": "Da, moću glasa njegova sva se zemlja potresa;",
                "12": "Da, moću glasa njegova temelji se ljuljaju, i to do samog središta.",
                "13": "Da, i kaže li on zemlji — Pokreni se — ona se pokreće.",
                "14": "Da, kaže li on zemlji — Pođi natrag, tako da to produžuje dan za mnogo sati — to je učinjeno;",
                "15": "I tako, prema riječi njegovoj, zemlja ide unatrag, i čovjeku se pričinja da sunce miruje; da, i gle, to je tako; jer je zasigurno zemlja ona koja se kreće, a ne sunce.",
                "16": "I gle, također, kaže li on vodama velike dubine — Isušite se — učinjeno je.",
                "17": "Gle, kaže li ovoj gori — Podigni se, i prijeđi tamo i obori se na onaj grad da bude zatrpan — gle, to je učinjeno.",
                "18": "I gle, sakrije li čovjek blago u zemlju, a Gospod reče — Nek je prokleto zbog bezakonja onoga koji ga sakri — gle, bit će prokleto.",
                "19": "I reče li Gospod — Budi prokleto, tako da te nitko ne nađe od ovog vremena nadalje i zauvijek — gle, nitko ga ne dobiva od sada nadalje i zauvijek.",
                "20": "I gle, reče li Gospod čovjeku — Zbog bezakonja svojih bit ćeš proklet zauvijek — to će biti učinjeno.",
                "21": "I reče li Gospod — Zbog bezakonja svojih bit ćeš isključen iz nazočnosti moje — on će učiniti da bude tako.",
                "22": "I jao onomu komu on to reče, jer tako će biti onome koji čini bezakonje, i on ne može biti spašen; dakle iz ovog razloga, kako bi se ljudi spasili, pokajanje bijaše naviješteno.",
                "23": "Zato, blagoslovljeni su oni koji se pokaju i poslušaju glas Gospoda Boga svojega; jer oni su ti koji će biti spašeni.",
                "24": "I neka Bog udijeli, u velikoj punini svojoj, da ljudi mogu biti privedeni k pokajanju i dobrim djelima, da se mogu obnoviti k milosti prema milosti, u skladu s djelima svojim.",
                "25": "I htio bih da svi ljudi budu spašeni. No čitamo da u velik i posljednji dan ima nekih koji će biti izbačeni, da, koji će biti odbačeni iz nazočnosti Gospodnje;",
                "26": "Da, koji će biti izručeni stanju beskrajne bijede, ispunjavajući riječi koje kažu: Oni koji su činili dobro imat će vječni život; a oni koji su činili zlo imat će vječno prokletstvo. I tako to jest. Amen."
            },
            "13": {
                "intro": "Proroštvo Samuela, Lamanca, Nefijcima.",
                "1": "I tad se dogodi, osamdeset i šeste godine Nefijci još uvijek ostadoše u opačini, da, u velikoj opačini, dok se Lamanci trudiše strogo obdržavati zapovijedi Božje prema zakonu Mojsijevu.",
                "2": "I dogodi se da te godine bijaše neki Samuel, Lamanac, koji dođe u zemlju zarahemalsku i poče propovijedati narodu. I dogodi se da on propovijedaše mnogo dana pokajanje narodu, i oni ga izbaciše, i on se upravo htjede vratiti u zemlju svoju.",
                "3": "No gle, glas mu Gospodnji dođe da se vrati ponovno i prorokuje narodu što god dođe u srce njegovo.",
                "4": "I dogodi se, oni ne dopustiše da on uđe u grad; zato on pođe i uspe se na zidinu njegovu, i ispruži ruku svoju i povika jakim glasom, i prorokovaše narodu što god Gospod stavljaše u srce njegovo.",
                "5": "I on im reče: Gle ja, Samuel, Lamanac, govorim riječi Gospodnje koje on stavlja u srce moje; i gle, on stavi u srce moje da reknem ovomu narodu kako mač pravde visi nad ovim narodom; i četiri stotine godina proći neće, a da mač pravde ne padne na ovaj narod.",
                "6": "Da, teško uništenje očekuje ovaj narod, i ono zasigurno dolazi na ovaj narod, i ništa ne može spasiti ovaj narod osim pokajanja i vjere u Gospodina Isusa Krista, koji će zasigurno doći na svijet, i pretrpjet će mnogo toga i bit će pogubljen za svoj narod.",
                "7": "I gle, anđeo mi Gospodnji navijesti to, i on donese radosnu vijest duši mojoj. I gle, bijah vam poslan da i vama navijestim to kako biste imali radosnu vijest; no gle, vi me ne htjedoste primiti.",
                "8": "Zato ovako govori Gospod: Zbog tvrdoće srdaca naroda Nefijaca, osim ako se ne pokaju, uzet ću riječ svoju od njih, i povući ću Duh svoj od njih, i neću ih trpjeti više, i okrenut ću srca braće njihove protiv njih.",
                "9": "I četiri stotine godina neće proći prije negoli učinim da budu udareni; da, pohodit ću ih mačem, i glađu, i pošašću.",
                "10": "Da, pohodit ću ih u žestokoj srdžbi svojoj, i bit će onih od četvrtog naraštaja koji će doživjeti, od neprijatelja vaših, da vide posvemašnje uništenje vaše; i to će zasigurno doći, osim ako se ne pokajete, govori Gospod; i oni iz četvrtog naraštaja uzrokovat će uništenje vaše.",
                "11": "No, pokajete li se i vratite li se Gospodu Bogu svojemu, odvratit ću srdžbu svoju, govori Gospod; da, ovako govori Gospod, blagoslovljeni su oni koji se pokaju i okrenu k meni, no jao onomu koji se ne kaje.",
                "12": "Da, jao ovom velikom gradu Zarahemli; jer gle, zbog onih koji su pravedni on je spašen; da, jao ovom velikom gradu, jer uviđam, govori Gospod, da ih ima mnogo, da, štoviše većina u ovom velikom gradu, koji će otvrdnuti srca svoja protiv mene, govori Gospod.",
                "13": "No, blagoslovljeni su oni koji se pokaju, jer njih ću poštedjeti. No gle, da nije pravednih koji su u ovom velikom gradu, gle, učinio bih da oganj siđe s neba i uništi ga.",
                "14": "No gle, radi pravednih je on pošteđen. No gle, vrijeme dolazi, govori Gospod, da ćete, kad izbacite pravedne iz sredine svoje, tada biti zreli za uništenje; da, jao ovom velikom gradu, zbog opačine i odvratnostī što su u njemu.",
                "15": "Da, i jao gradu Gideonu, zbog opačine i odvratnostī što su u njemu.",
                "16": "Da, i jao svim gradovima što su u zemlji unaokolo, koje posjeduju Nefijci, zbog opačine i odvratnostī što su u njima.",
                "17": "I gle, kletva će doći na zemlju, govori Gospod nad Vojskama, zbog djela naroda koji je u zemlji, da, zbog opačine njihove i odvratnosti njihovih.",
                "18": "I dogodit će se, govori Gospod nad Vojskama, da, veliki i pravi Bog naš, da tko god sakrije blago u zemlju više ga neće ponovno naći, zbog velike kletve te zemlje, osim ako nije pravedan čovjek i ako ga ne skriva Gospodu na brigu.",
                "19": "Jer želim, govori Gospod, da skrivaju blaga svoja za me; i prokleti su oni koji ne skrivaju blaga svoja za me; jer nitko ne skriva blaga svoja za me osim pravednih; a onaj koji ne skriva blaga svoja za me proklet je, a također i blago, i nitko ga neće vratiti natrag zbog kletve te zemlje.",
                "20": "I dan će doći kad će oni skrivati blaga svoja, zato što prikloniše srca svoja bogatstvu; i zato što prikloniše srca svoja bogatstvu svojemu, i skrivat će blaga svoja kad budu bježali pred neprijateljima svojim; zato što ih neće skrivati za me, prokleti su oni, a i blaga njihova; i u onaj će dan biti udareni, govori Gospod.",
                "21": "Pogledaj, narode ovog velikog grada, i poslušaj riječi moje; da, poslušaj riječi koje Gospod govori; jer gle, on govori da ste prokleti zbog bogatstva svojega, a i bogatstvo je vaše prokleto, jer prikloniste srca svoja njemu, i ne poslušaste riječi onoga koji vam ih dade.",
                "22": "Ne spominjete se Gospoda Boga svojega u onomu čime vas on blagoslovi, već se uvijek spominjete bogatstva svojega, ne zahvaljujući Gospodu Bogu svojemu za nj; da, srca vaša nisu privučena Gospodu, već se nadimlju velikom ohološću sve do hvastanja, i sve do velike nadutosti, zavisti, razdorā, zlobe, progonā, i umorstava, i svakovrsnih bezakonja.",
                "23": "Iz tog razloga Gospod Bog učini da kletva dođe na zemlju, a i na bogatstvo vaše, i to zbog bezakonja vaših.",
                "24": "Da, jao ovomu narodu, zbog ovoga vremena što dođe, kad vi izbacujete proroke, i rugate im se, i bacate kamenje na njih, i ubijate ih, i činite im svakovrsno bezakonje, baš kao što su činili oni u davnini.",
                "25": "I sad kad govorite, vi kažete: Da naši dani bijahu u dane otaca naših iz davnine, ne bismo ubijali proroke; ne bismo ih kamenovali, niti ih izbacivali.",
                "26": "Gle, vi ste gori od njih; jer živoga mi Gospoda, dođe li prorok medu vas i navijesti li vam riječ Gospodnju, što svjedoči o grijesima i bezakonjima vašim, vi se srdite na nj, i izbacujete ga, i tražite svakovrsne načine da ga uništite; da, reći ćete da je on lažni prorok, i da je grešnik, i od đavla, zato što svjedoči da su djela vaša zla.",
                "27": "No gle, dođe li čovjek među vas i reče li: Činite ovo, i nema bezakonja; činite ono i nećete trpjeti; da, reći će: Hodajte prema oholosti vlastitih srdaca svojih; da, hodajte prema oholosti očiju svojih, i činite što god srce vaše zaželi — i dođe li čovjek među vas i kaže ovo, primit ćete ga i reći da je on prorok.",
                "28": "Da, uzdizat ćete ga i dat ćete mu od imetka svojega; dat ćete mu od zlata svojega, i od srebra svojega, i zaodjenut ćete ga skupocjenom odjećom; i zato što vam govori laskave riječi, i kaže da je sve dobro, tad nećete naći mane na njemu.",
                "29": "O vi opaki i pokvareni naraštaju; vi otvrdnuli i tvrdovrati narode, koliko ćete dugo misliti da će vas Gospod trpjeti? Da, koliko ćete dugo dopuštati da vas vode bezumni i slijepi vođe? Da, koliko ćete dugo birati tamu umjesto svjetla?",
                "30": "Da, gle, srdžba Gospodnja već je raspaljena protiv vas; gle, on prokle zemlju zbog bezakonja vašega.",
                "31": "I gle, vrijeme dolazi kad će on prokleti bogatstvo vaše, tako da ono postane klizavo, tako da ga ne možete zadržati; i u danima siromaštva svojega ne možete ga sačuvati.",
                "32": "I u dane siromaštva svojega vapit ćete Gospodu; i uzalud ćete vapiti, jer pustošenje vaše već dođe na vas, i uništenje je vaše osigurano; i tad ćete plakati i kukati u onaj dan, govori Gospod nad Vojskama. I tad ćete jadikovati, i reći:",
                "33": "O, da se pokajah, i da ne ubijah proroke, i ne kamenovah ih, i ne izbacivah ih. Da, u onaj ćete dan reći: O, da se spominjasmo Gospoda Boga svojega u dan kad nam on dade bogatstvo naše, i tad ono ne bi postalo klizavo tako da ga izgubimo; jer gle, bogatstvo naše otiđe od nas.",
                "34": "Gle, mi odložimo oruđe ovdje, a sutradan ga više nema; i gle, mačevi su nam naši oduzeti u dan kad ih tražasmo za bitku.",
                "35": "Da, mi sakrismo blaga svoja, a ona nam iskliznuše iz ruku zbog kletve zemlje.",
                "36": "O, da se pokajasmo u dan kad nam riječ Gospodnja dođe; jer gle, zemlja je prokleta, i sve postade klizavo, i ne možemo to zadržati.",
                "37": "Gle, opkoljeni smo zlodusima, da, okruženi smo odasvud anđelima onoga koji nastojaše uništiti duše naše. Gle, bezakonja su naša velika. O Gospode, zar ne možeš odvratiti srdžbu svoju od nas? I to će biti jezik vaš u one dane.",
                "38": "No gle, dani kušnje vaše prođoše; vi odlagaste dan spasenja svojega sve dok nije zauvijek prekasno, i uništenje je vaše osigurano; da, jer vi tražaste sve dane života svojega ono što ne mogaste steći; i tražaste sreću čineći bezakonje, što je protivno naravi one pravednosti koja je u velikom i Vječnom Glavaru našemu.",
                "39": "O vi narode ove zemlje, kad biste samo čuli riječi moje! I molim se da se srdžba Gospodnja odvrati od vas, te da se pokajete i budete spašeni."
            },
            "14": {
                "1": "I tad se dogodi da Samuel, Lamanac, prorokovaše mnogo više toga što ne može biti zapisano.",
                "2": "I gle, on im reče: Gle, dajem vam znak; naime, još pet godina dolazi, i gle, tad dolazi Sin Božji otkupiti sve one koji povjeruju u ime njegovo.",
                "3": "I gle, ovo ću vam dati kao znak u vrijeme dolaska njegova; jer gle, bit će velikih svjetala na nebu, toliko da u noći prije no što on dođe neće biti tame, toliko da će izgledati čovjeku kao da je dan.",
                "4": "Zato će biti jedan dan i noć i dan kao da su jedan dan i kao da nema noći; i to će vam biti kao znak; jer ćete znati za izlazak sunca, a i za zalazak njegov; zato će oni znati zasigurno da će biti dva dana i noć; ipak, noć neće biti pomračena; i to će biti noć prije no što se on rodi.",
                "5": "I gle, nova će se zvijezda uzdignuti, takva kakvu nikad ne vidjeste; i to će vam također biti znak.",
                "6": "I gle, to nije sve, bit će mnogo znakova i čudesa na nebu.",
                "7": "I dogodit će se da ćete svi biti zapanjeni i čudit ćete se, toliko da ćete popadati na zemlju.",
                "8": "I dogodit će se, tko god povjeruje u Sina Božjega, taj će imati vječni život.",
                "9": "I gle, tako mi Gospod zapovjedi po svome anđelu da dođem i kažem vam ovo; da, on zapovjedi da vam prorokujem sve ovo; da, on mi reče: Viči ovome narodu: Pokajte se i pripravite put Gospodnji.",
                "10": "I evo, zato što sam Lamanac, i govorah vam riječi koje mi Gospod zapovjedi, i zato što to bijaše teško protiv vas, vi se srdite na me i nastojite me uništiti, i izbaciste me iz sredine svoje.",
                "11": "I čut ćete riječi moje, jer s tom se namjerom uspeh na zidine ovoga grada, da biste čuli i saznali o sudovima Božjim koji vas očekuju zbog bezakonja vaših, i također da biste doznali uvjete pokajanja;",
                "12": "I također da biste saznali za dolazak Isusa Krista, Sina Božjega, Oca neba i zemlje, Stvoritelja svega od početka; i da biste saznali za znakove dolaska njegova, sa svrhom da biste povjerovali u ime njegovo.",
                "13": "A budete li vjerovali u ime njegovo, pokajat ćete se za sve grijehe svoje, te ćete time moći primiti otpust od njih kroz zasluge njegove.",
                "14": "I gle, opet, još vam jedan znak dajem, da, znak smrti njegove.",
                "15": "Jer gle, on svakako mora umrijeti da bi spasenje moglo doći; da, prinuđen je i postaje potrebno da on umre, kako bi se ostvarilo uskrsnuće mrtvih, da bi tako ljudi mogli biti dovedeni u nazočnost Gospodnju.",
                "16": "Da, gle, ova smrt ostvaruje uskrsnuće, i otkupljuje sav ljudski rod od prve smrti — one duhovne smrti; jer sav se ljudski rod, zato što padom Adamovim bijaše isključen iz nazočnosti Gospodnje, smatra mrtvim, i s obzirom na vremenito i na duhovno.",
                "17": "No gle, uskrsnuće Kristovo otkupljuje ljudski rod, da, i to sav ljudski rod, i dovodi ga natrag u nazočnost Gospodnju.",
                "18": "Da, i ono ostvaruje uvjet za pokajanje, tako da tko se god pokaje, taj nije posječen i bačen u vatru; no, tko se god ne pokaje, posječen je i bačen u vatru; i na njih ponovno dolazi duhovna smrt, da, druga smrt, jer su oni isključeni ponovno gledom na ono što se odnosi na pravednost.",
                "19": "Zato pokajte se, pokajte se, da ne biste znajući to i ne čineći dopustili da dođete pod osudu, i budete oboreni u tu drugu smrt.",
                "20": "No gle, kao što vam rekoh gledom na još jedan znak, znak smrti njegove, gle, u onaj dan u koji on bude podnio smrt sunce će biti pomračeno i odbit će vam dati svjetlost svoju; a i mjesec i zvijezde; i neće biti svjetla na licu ove zemlje, i to od vremena kad on bude podnio smrt, u razdoblju od tri dana, do vremena kad ustane ponovno od mrtvih.",
                "21": "Da, u vrijeme kad on ispusti duh svoj bit će grmljavina i sijevanja u razdoblju od mnogo sati, i zemlja će se potresti i uzdrhtati; a stijene koje su na licu ove zemlje, koje su i povrh zemlje i ispod, za koje znadete da su sada čvrste, to jest, veći je dio njih jedna čvrsta masa, raspuknut će se;",
                "22": "Da, rascijepit će se nadvoje, i uvijek će se poslije nalaziti s raspuklinama i pukotinama, i u slomljenim krhotinama po licu cijele zemlje, da, i povrh zemlje i ispod nje.",
                "23": "I gle, bit će velikih oluja, i mnoge će gore biti snižene, poput doline, a bit će mnogih mjesta koja se sad nazivaju dolinama koja će postati gore, čija je visina velika.",
                "24": "I mnoge će se ceste raspući, i mnogi će gradovi postati pusti.",
                "25": "I mnogi će grobovi biti otvoreni, i ustupit će mnoge od mrtvih svojih; i mnogi će se sveci ukazati mnogima.",
                "26": "I gle, tako mi anđeo govoraše; naime, on mi reče da će biti grmljavina i sijevanjā u razdoblju od mnogo sati.",
                "27": "I reče mi da će, dok grmljavina i sijevanje budu trajali, a i oluja, biti tako, i da će tama prekrivati lice cijele zemlje u razdoblju od tri dana.",
                "28": "I anđeo mi reče da će mnogi vidjeti veće od toga, poradi toga kako bi povjerovali da će se ti znaci i ta čudesa dogoditi na cijelom licu ove zemlje, poradi toga kako ne bi bilo razloga za nevjeru među djecom ljudskom —",
                "29": "I to poradi toga kako bi svatko tko povjeruje mogao biti spašen, i kako bi svakome tko ne povjeruje pravedan sud mogao doći na njega; i također, ako budu osuđeni, oni navlače na se vlastitu osudu svoju.",
                "30": "A sad sjetite se, sjetite se, braćo moja, tko god propada, propada zbog sebe; i tko god čini bezakonje, čini ga sebi; jer gle, slobodni ste; dopušteno vam je djelovati samostalno; jer gle, Bog vam dade spoznaju i učini vas slobodnima.",
                "31": "On vam dade da biste mogli raspoznavati dobro od zla, i dade vam da biste mogli izabrati život ili smrt; a vi možete činiti dobro i biti vraćeni onome što je dobro, to jest ono što je dobro bit će vam vraćeno; ili možete činiti zlo, i ono što je zlo bit će vam vraćeno."
            },
            "15": {
                "1": "A sad ljubljena braćo moja, gle, navješćujem vam da će vam, osim ako se ne pokajete, kuće vaše biti ostavljene puste.",
                "2": "Da, osim ako se ne pokajete, žene će vaše imati velik razlog za tugovanje u dan kad budu dojile; jer ćete pokušati bježati, a neće biti mjesta za utočište; da, i jao onima koje očekuju dijete, jer će biti bremenite i ne mogu bježati; zato će biti izgažene i bit će ostavljene da poginu.",
                "3": "Da, jao ovomu narodu koji se naziva narodom Nefijevim, osim ako se ne pokaje, kad bude vidio sve te znakove i čudesa što će im biti pokazani; jer gle, oni bijahu izabran narod Gospodnji; da, narod Nefijev on ljubljaše, a i karaše ga; da, u dane bezakonja njihovih karaše ga zato što ga ljubi.",
                "4": "No gle, braćo moja, Lamance je mrzio zato što djela njihova bijahu zla neprestance, i to zbog bezakonja predaje otaca njihovih. No gle, spasenje im dođe propovijedanjem nefijskim; i u tu svrhu Gospod produži dane njihove.",
                "5": "I htio bih da vidite kako je veći dio njih na putu dužnosti svoje, i oni hode obazrivo pred Bogom, i trude se obdržavati zapovijedi njegove, i propise njegove, i sudove njegove prema zakonu Mojsijevu.",
                "6": "Da, kažem vam da veći dio njih čini to, i oni se trude s neumornom marljivošću kako bi priveli ostatak braće svoje k spoznaji istine; zato ima mnogo onih koji popunjavaju broj njihov svakodnevno.",
                "7": "I gle, vi znadete sami, jer ste se osvjedočili o tome, da svi oni od njih koji su privedeni k spoznaji istine, i da upoznaju opake i odvratne predaje otaca svojih, i navedeni su da povjeruju Svetim pismima, da, proroštvima svetih proroka, koja su zapisana, što ih navodi na vjeru u Gospoda i na pokajanje, a ta vjera i pokajanje donose im promjenu srca —",
                "8": "Dakle, svi oni koji do toga dođoše, znadete sami, čvrsti su i postojani u vjeri i u onomu čime su učinjeni slobodnima.",
                "9": "I znadete također da oni zakopaše svoje oružje ratno, i boje se uzeti ga da ne bi nekako sagriješili; da, možete vidjeti kako se boje griješiti — jer gle, oni će pustiti da ih neprijatelji njihovi gaze i ubijaju, i neće podignuti mačeve svoje protiv njih, i to zbog vjere svoje u Krista.",
                "10": "I evo, zbog postojanosti njihove kad vjeruju u ono što vjeruju, naime, zbog čvrstoće njihove kad jednom primiše prosvjetljenje, gle, Gospod će ih blagosloviti i produžiti dane njihove unatoč bezakonju njihovu —",
                "11": "Da, čak i ako propadnu u nevjeru, Gospod će produžiti dane njihove sve dok vrijeme ne dođe o kojemu govorahu oci naši, a i prorok Zenos, i mnogi drugi proroci, o vraćanju braće naše Lamanaca ponovno k spoznaji istine —",
                "12": "Da, kažem vam da se u posljednja vremena obećanja Gospodnja protegnuše na braću našu, Lamance; i unatoč mnogim nevoljama koje će imati, i unatoč tome što će biti tjerani od nemila do nedraga po licu zemaljskome, i progonjeni, i bit će udarani i raspršeni posvuda, nemajući mjesta za utočište, Gospod će im biti milosrdan.",
                "13": "I to je u skladu s proroštvom, da će ponovno biti privedeni k istinskoj spoznaji, a to je spoznaja o Otkupitelju njihovom, i velikom i istinskom pastiru njihovom, i bit će ubrojeni među ovce njegove.",
                "14": "Zato vam kažem, bit će bolje za njih nego za vas, osim ako se ne pokajete.",
                "15": "Jer gle, da ona moćna djela bijahu pokazana njima koja bijahu pokazana vama, da, njima koji propadoše u nevjeru zbog predaja otaca svojih, možete vidjeti sami da oni nikada više ne bi propali u nevjeru.",
                "16": "Zato govori Gospod: Neću ih posvema uništiti, nego ću učiniti da se u dan mudrosti moje vrate ponovno k meni, govori Gospod.",
                "17": "A sad gle, govori Gospod gledom na narod Nefijaca: Ne pokaju li se i ne budu li se trudili činiti volju moju, posvema ću ih uništiti, govori Gospod, zbog nevjere njihove unatoč mnogim moćnim djelima koja učinih među njima; i zasigurno, živoga mi Gospoda, to će se zbiti, govori Gospod."
            },
            "16": {
                "1": "I evo, dogodi se da ih bijaše mnogo koji čuše riječi Samuela, Lamanca, koje on izgovori na zidinama gradskim. I svi oni koji povjerovaše u riječ njegovu pođoše i potražiše Nefija; i kad dođoše i nađoše ga, priznaše mu grijehe svoje i ne zanijekaše, tražeći da budu kršteni za Gospoda.",
                "2": "No, svi oni koliko ih bijaše što ne povjerovahu u riječi Samuelove rasrdiše se na nj; i oni bacahu kamenje na nj na zidini, i također mnogi ispaljivahu strijele prema njemu dok on stajaše na zidini; no Duh Gospodnji bijaše s njime, toliko da ga oni ne mogahu pogoditi kamenjem svojim ni strijelama svojim.",
                "3": "Evo, kad oni vidješe da ga ne mogu pogoditi, bijaše ih još mnogo više koji povjerovaše u riječi njegove, toliko da oni otiđoše k Nefiju da budu kršteni.",
                "4": "Jer gle, Nefi krštavaše, i prorokovaše, i propovijedaše, vičući pokajanje narodu, pokazujući znakove i čudesa, čineći čuda među narodom, kako bi oni spoznali da Krist mora ubrzo doći —",
                "5": "Kazujući im o onomu što mora ubrzo doći, da bi oni znali i sjetili se u vrijeme dolaska toga da im to bijaše otkriveno unaprijed, sa svrhom da bi povjerovali; zato svi oni koji povjerovaše u riječi Samuelove pođoše k njemu da budu kršteni, jer dolažahu kajući se i priznavajući grijehe svoje.",
                "6": "No, veći dio njih ne povjerova u riječi Samuelove; zato, kad vidješe da ga ne mogu pogoditi kamenjem svojim ni strijelama svojim, oni povikaše časnicima svojim, govoreći: Uhvatite ovoga čovjeka i vežite ga, jer gle, ima đavla; i zbog moći đavlove koja je u njemu ne možemo ga pogoditi kamenjem svojim ni strijelama svojim; zato ga uhvatite i vežite ga, i odvedite ga.",
                "7": "I kad oni krenuše naprijed da stave ruke svoje na nj, gle, on se baci dolje sa zidine i pobježe iz zemalja njihovih, da, i to u domovinu svoju, i poče propovijedati i prorokovati među narodom svojim.",
                "8": "I gle, nikad se više ne ču o njemu među Nefijcima; i takve bijahu prilike među narodom.",
                "9": "I tako završi osamdeset i šesta godina vladavine sudaca nad narodom Nefijevim.",
                "10": "I tako završi također i osamdeset i sedma godina vladavine sudaca, veći dio naroda osta u oholosti i opačini svojoj, a manji dio hodaše obazrivije pred Bogom.",
                "11": "I takve bijahu okolnosti također osamdeset i osme godine vladavine sudaca.",
                "12": "I bijaše vrlo malo promjena u prilikama u narodu, osim što narod poče bivati okorjeliji u bezakonju, i činiti sve više i više od onoga što je protivno zapovijedima Božjim, osamdeset i devete godine vladavine sudaca.",
                "13": "No dogodi se, devedesete godine vladavine sudaca veliki znaci bijahu dani narodu, i čudesa; i riječi prorokā počeše se ispunjati.",
                "14": "I anđeli se ukazivahu ljudima, mudrim ljudima, i navješćivahu im blagovijest velike radosti; tako se te godine Pisma počeše ispunjati.",
                "15": "Ipak, narod poče otvrdnjivati srca svoja, svi osim najvjernijeg dijela među njima, i među Nefijcima i također među Lamancima, i poče se oslanjati na vlastitu snagu svoju i na vlastitu mudrost svoju, govoreći:",
                "16": "Neke stvari oni možda pogodiše ispravno, među tolikim mnogima; no gle, znademo da se sva ta velika i čudesna djela ne mogu dogoditi, o kojima bijaše govoreno.",
                "17": "I oni počeše raspravljati i prepirati se međusobno, govoreći:",
                "18": "Nije razumno da će takvo biće kao što je Krist doći; kad bi bilo tako, i kad bi on bio Sin Božji, Otac neba i zemlje, kako je rečeno, zašto se on neće pokazati nama kao i onima koji će biti u području Jeruzalema?",
                "19": "Da, zašto se neće pokazati u ovoj zemlji kao i u zemlji jeruzalemskoj?",
                "20": "No gle, znademo da je to opaka predaja, koju nam predadoše oci naši, kako bi nas naveli da povjerujemo u nešto veliko i čudesno što će se dogoditi, ali ne među nama, već u zemlji koja je veoma udaljena, zemlji koju ne poznajemo; zato nas mogu držati u neznanju, jer se ne možemo osvjedočiti vlastitim očima da je to istinito.",
                "21": "A oni će, lukavim i tajanstvenim umijećima zloga, izvesti neko veliko otajstvo koje ne možemo razumjeti, što će nas držati poniženima da budemo sluge riječima njihovim, a i sluge njima, jer ovisimo o njima da nas poduče riječ; i tako će nas držati u neznanju, prepustimo li im se, sve dane života našega.",
                "22": "I još mnogo više toga ljudi umišljahu u srcima svojim, što je bezumno i isprazno; i oni bijahu veoma uznemireni, jer ih Sotona podjarivaše da čine bezakonje neprestance; da, on iđaše naokolo šireći glasine i sukobe po cijelom licu zemlje, kako bi otvrdnuo srca naroda protiv onoga što je dobro i protiv onoga što će doći.",
                "23": "I unatoč znacima i čudesima što bijahu učinjena među narodom Gospodnjim, i mnogim čudima koja oni činjahu, Sotona bijaše veoma obuzeo srca ljudi na cijelom licu zemlje.",
                "24": "I tako završi devedeseta godina vladavine sudaca nad narodom Nefijevim.",
                "25": "I tako završi knjiga Helamanova, prema zapisu Helamana i sinova njegovih."
            }
        }
    },
    "3-ne": {
        "meta": {
            "slug": "3-ne",
            "name": "Treći Nefi",
            "chapterWord": "Poglavlje"
        },
        "chapters": {
            "1": {
                "intro": "A Helaman bijaše sin Helamana, a on bijaše sin Alme koji bijaše sin Almin, a on bijaše potomak Nefija koji bijaše sin Lehijev, a on iziđe iz Jeruzalema prve godine vladavine Sidkije, kralja judejskoga.",
                "1": "Evo, dogodi se da devedeset i prva godina bijaše prošla i bijaše šest stotina godina od vremena kada Lehi napusti Jeruzalem; i to bijaše u godini kada Lakonej bijaše vrhovni sudac i upravitelj nad zemljom.",
                "2": "A Nefi, sin Helamanov, bijaše otputovao iz zemlje zarahemalske, predavši odgovornost sinu svome Nefiju, koji bijaše najstariji sin njegov, gledom na mjedene ploče i sve zapise koji bijahu vođeni, i sve ono što se čuvalo svetim od odlaska Lehijeva iz Jeruzalema.",
                "3": "Tada on otputova iz zemlje, i kamo otiđe nitko ne zna; a sin njegov Nefi vođaše zapise umjesto njega, da, zapis o ovome narodu.",
                "4": "I dogodi se da se začetkom devedeset i druge godine, gle, proroštva prorokā počeše potpunije ispunjati; jer se počeše činiti veći znaci i veća čudesa među narodom.",
                "5": "No, bijaše nekih koji počeše govoriti kako je vrijeme prošlo da se ispune riječi što ih izreče Samuel, Lamanac.",
                "6": "I oni počeše likovati nad braćom svojom, govoreći: Gle, vrijeme je prošlo, a riječi se Samuelove ne ispuniše; dakle, radost vaša i vjera vaša gledom na to bijahu uzaludne.",
                "7": "I dogodi se da oni stvoriše veliku pomutnju diljem zemlje; a ljudi koji vjerovahu počeše se veoma žalostiti, da se kojim slučajem ono što bijaše rečeno možda neće dogoditi.",
                "8": "No gle, oni iščekivahu postojano onaj dan, i onu noć, i onaj dan koji će biti kao jedan dan, kao da nema noći, kako bi spoznali da vjera njihova ne bijaše uzaludna.",
                "9": "Tad se dogodi da nevjernici utvrdiše dan, kada će svi oni koji povjerovahu u one predaje biti usmrćeni, osim ako se znak ne dogodi, kojega dade Samuel prorok.",
                "10": "Tad se dogodi, kad Nefi, sin Nefijev, vidje ovu opačinu naroda svojega, srce se njegovo veoma ražalosti.",
                "11": "I dogodi se da on iziđe i pokloni se do zemlje, te zavapi snažno Bogu svojemu za dobrobit naroda svojega, da, onih što uskoro trebahu biti uništeni zbog vjere svoje u predaju otaca svojih.",
                "12": "I dogodi se da je vapio snažno Gospodu cio taj dan; i gle, glas mu Gospodnji dođe, govoreći:",
                "13": "Uzdigni glavu svoju i budi odvažan; jer gle, vrijeme dođe, i ove će noći znak biti dan, a sutradan dolazim ja na svijet, da pokažem svijetu kako ću ispuniti sve ono što naredih da bude izgovoreno ustima svetih proroka mojih.",
                "14": "Gle, dolazim k svojima da ispunim sve ono što otkrih djeci ljudskoj od postanka svijeta, i da činim volju i Očevu i Sinovu — Očevu poradi mene, a Sinovu poradi tijela mojega. I gle, vrijeme dođe i noćas će znak biti dan.",
                "15": "I dogodi se da se riječi koje dođoše Nefiju ispuniše onako kako bijahu izrečene; jer gle, na zalasku sunca ne bijaše tame; i narod se poče silno čuditi zato što ne bijaše tame kad noć dođe.",
                "16": "I bijaše mnogih koji ne vjerovahu riječima prorokā, koji popadaše na zemlju i postadoše kao da su mrtvi, jer znadoše da veliki naum uništenja kojega skovaše protiv onih koji vjerovahu u riječi prorokā bijaše ometen; jer znak što bijaše naviješten već se događaše.",
                "17": "I oni počeše spoznavati da se Sin Božji mora uskoro pojaviti; da, ukratko, svi ljudi na licu cijele zemlje od zapada do istoka, i u zemlji na sjeveru i u zemlji na jugu, bijahu toliko silno zapanjeni da popadaše na zemlju.",
                "18": "Jer oni znadoše da proroci bijahu svjedočili o tome mnogo godina, i da se znak što bijaše naviješten već događaše; i oni se počeše bojati zbog bezakonja svojega i nevjere svoje.",
                "19": "I dogodi se da ne bijaše tame cijele te noći, već bijaše tako svijetlo kao da je podne. I dogodi se da sunce izađe izjutra ponovno, po ustaljenom redu svojemu; i oni znadoše da je to dan kad će se Gospod roditi, zbog znaka što bijaše dan.",
                "20": "I bijaše se dogodilo, da, sve, do u tančine, u skladu s riječima prorokā.",
                "21": "I dogodi se također da se nova zvijezda pojavi, u skladu s riječju.",
                "22": "I dogodi se da od toga vremena nadalje Sotona poče slati laži među narod, da otvrdne srca njihova, sa svrhom da ne povjeruju u te znakove i čudesa koja bijahu vidjeli; no, unatoč tim lažima i obmanama veći dio naroda povjerova i obrati se ka Gospodu.",
                "23": "I dogodi se da Nefi krenu među narod, a također i mnogi drugi, krsteći na pokajanje, u čemu bijaše velik otpust grijeha. I tako narod poče ponovno imati mir u zemlji.",
                "24": "I ne bijaše nikakvih sukoba, osim što nekolicina njih poče propovijedati, nastojeći dokazati Pismima kako ne bijaše više potrebno poštivati zakon Mojsijev. Evo, u tomu se oni varahu, jer ne razumješe Pisma.",
                "25": "No, dogodi se da se oni ubrzo obratiše i uvjeriše se o zabludi u kojoj bijahu, jer im bijaše otkriveno da zakon još nije ispunjen, i da se on mora ispuniti do u tančine; da, riječ im dođe da se on mora ispuniti; da, da nijedna jota ni kovrčica neće proći dok se sve ne ispuni; zato te iste godine bijahu oni privedeni k spoznaji o zabludi svojoj i priznaše nedjela svoja.",
                "26": "I tako devedeset i druga godina prođe, donijevši radosnu vijest narodu zbog znakova koji se dogodiše, u skladu s riječima proroštva svih svetih proroka.",
                "27": "I dogodi se da devedeset i treća godina također prođe u miru, osim zbog Gadijantonovih razbojnika, što prebivahu u planinama, koji preplavljivahu zemlju; jer tako čvrsta bijahu uporišta njihova i skrovišta njihova da ih narod ne mogaše nadjačati; zato oni činjahu mnoga umorstva, i stvarahu velik pokolj među narodom.",
                "28": "I dogodi se da se devedeset i četvrte godine oni počeše množiti u velikoj mjeri, zato što bijaše mnogo odmetnika od Nefijaca koji pobjegoše k njima, što uzrokova veliku žalost onih Nefijaca koji ostadoše u zemlji.",
                "29": "A postojaše također razlog za veliku žalost među Lamancima; jer gle, oni imahu mnogo djece koja uzrastoše i počeše dozrijevati u godinama, tako da postadoše samostalni, a neki koji bijahu Zoramci zavedoše ih lažima svojim i laskavim riječima svojim da se priključe onim Gadijantonovim razbojnicima.",
                "30": "I tako i Lamanci bijahu izmučeni, i oni počeše slabjeti gledom na vjeru i pravednost svoju, zbog opačine nadolazećeg naraštaja."
            },
            "2": {
                "1": "I dogodi se da tako prođe i devedeset i peta godina, i narod poče zaboravljati one znakove i čudesa što ih bijaše čuo, i poče se sve manje i manje čuditi zbog znaka ili čuda s neba, toliko da oni počeše otvrdnjivati u srcima svojim, i slijepiti u umovima svojim, te prestajahu vjerovati svemu što bijahu čuli i vidjeli —",
                "2": "Umišljajući nešto isprazno u srcima svojim, da to izvedoše ljudi i moć đavlova, kako bi zaveli i obmanuli srca ljudska; i tako Sotona ovlada ponovno srcima ljudi, toliko da zaslijepi oči njihove i zavede ih da povjeruju kako je nauk Kristov bezuman i isprazan.",
                "3": "I dogodi se da narod poče jačati u opačini i odvratnostima; i oni ne vjerovahu da će biti dano više znakova ili čudesa; i Sotona iđaše naokolo zavodeći srca ljudi, iskušavajući ih i navodeći ih da čine veliku opačinu u zemlji.",
                "4": "I tako prođe devedeset i šesta godina; a i devedeset i sedma godina; a i devedeset i osma godina; a i devedeset i deveta godina;",
                "5": "I također stotinu godina bijaše prošlo od danā Mosije, koji bijaše kralj nad narodom Nefijaca.",
                "6": "I šest stotina i devet godina bijaše prošlo otkako Lehi napusti Jeruzalem.",
                "7": "I devet godina bijaše prošlo od vremena kada znak bijaše dan, o kojemu govorahu proroci, da će Krist doći na svijet.",
                "8": "Evo, Nefijci počeše računati vrijeme svoje od toga razdoblja kada znak bijaše dan, to jest od dolaska Kristova; dakle, devet godina bijaše prošlo.",
                "9": "A Nefi, koji bijaše otac Nefija, koji bijaše odgovoran za zapise, ne vrati se u zemlju zarahemalsku, i ne mogaše ga se nigdje naći u cijeloj zemlji.",
                "10": "I dogodi se da narod i dalje osta u opačini, unatoč mnogom propovijedanju i prorokovanju koje bijaše poslano među njih; i tako prođe i deseta godina; i jedanaesta godina također prođe u bezakonju.",
                "11": "I dogodi se da se trinaeste godine počeše događati ratovi i sukobi diljem cijele zemlje; jer Gadijantonovi razbojnici bijahu postali toliko brojni, te oni ubijahu tolike mnoge od naroda, i pustošahu tolike mnoge gradove, i širili su toliko mnogo smrti i klanja diljem zemlje da postade potrebno da sav narod, i Nefijci i Lamanci, podignu oružje protiv njih.",
                "12": "Zato se svi Lamanci koji se bijahu obratili ka Gospodu sjediniše s braćom svojom Nefijcima, i bijahu prinuđeni radi sigurnosti života svojih, i žena svojih, i djece svoje, podignuti oružje protiv onih Gadijantonovih razbojnika, da, a i kako bi sačuvali prava svoja, i povlastice crkve svoje i bogoštovlja svojega, i neovisnost svoju, i slobodu svoju.",
                "13": "I dogodi se, prije no što ta trinaesta godina prođe Nefijcima zaprijeti posvemašnje uništenje uslijed toga rata, koji bijaše postao veoma mučan.",
                "14": "I dogodi se da oni Lamanci koji se bijahu sjedinili s Nefijcima bijahu ubrojeni među Nefijce;",
                "15": "I kletva njihova bijaše skinuta s njih, a koža njihova postade bijela kao i u Nefijaca;",
                "16": "A mladići njihovi i kćeri njihove postadoše veoma lijepi, i oni bijahu ubrojeni među Nefijce, i bijahu nazvani Nefijcima. I tako završi trinaesta godina.",
                "17": "I dogodi se začetkom četrnaeste godine, rat se između razbojnika i naroda Nefijeva nastavi i postade veoma mučan; ipak, narod Nefijev steče neku prednost nad razbojnicima, toliko da ih potisnu natrag iz zemalja svojih u gore i u skrovišta njihova.",
                "18": "I tako završi četrnaesta godina. I petnaeste godine oni krenuše protiv naroda Nefijeva; i zbog opačine naroda Nefijeva, i mnogih sukoba i razdora njihovih, Gadijantonovi razbojnici stekoše mnoge prednosti nad njima.",
                "19": "I tako završi petnaesta godina, i tako bijaše narod u stanju mnogih nevolja; i mač je uništenja visio nad njima, toliko da samo što ne bijahu udareni njime, i to zbog bezakonja svojega."
            },
            "3": {
                "1": "I dogodi se da šesnaeste godine od Kristova dolaska Lakonej, upravitelj zemlje, primi poslanicu od vođe i upravitelja te družine razbojnika; i ovo su riječi što bijahu napisane, govoreći:",
                "2": "Lakoneju, najplemenitiji i vrhovni upravitelju zemlje, gle, pišem ti ovu poslanicu, i odajem ti silno veliko priznanje zbog čvrstoće tvoje, a i čvrstoće naroda tvojega, u čuvanju onoga što vi smatrate svojim pravom i slobodom; da, vi stojite dobro, kao da vas podržava ruka nekog boga, u obrani slobode svoje, i imetka svojega, i domovine svoje, to jest onoga što nazivate tako.",
                "3": "A čini mi se kako je šteta, najplemenitiji Lakoneju, što ste tako bezumni i tašti te smatrate da se možete suprotstaviti tolikim junacima koji su pod zapovjedništvom mojim, koji sad ovog trena stoje pod oružjem i iščekuju s velikim nestrpljenjem riječ — Pođite dolje na Nefijce i uništite ih.",
                "4": "A ja, poznavajući nesavladiv duh njihov, pošto ih iskušah na bojnom polju, i poznavajući vječnu mržnju njihovu prema vama zbog mnogih krivica koje im učiniste, zato, ako bi navalili dolje na vas, pohodili bi vas posvemašnjim uništenjem.",
                "5": "Zato napisah ovu poslanicu, zapečativši je vlastitom rukom svojom, zabrinut za dobrobit vašu, zbog čvrstoće vaše u onome što vjerujete da je ispravno, i plemenita duha vašega na bojnom polju.",
                "6": "Zato ti pišem, tražeći da predate ovim ljudima mojim gradove svoje, zemlje svoje i posjede svoje, radije nego da vas oni pohode mačem i da uništenje dođe na vas.",
                "7": "Ili drugim riječima, predajte se nama, i sjedinite se s nama i upoznajte se s tajnim djelima našim, i postanite braćom našom tako da budete poput nas — ne robovi naši, već braća naša i dionici u svem imetku našem.",
                "8": "I gle, zaklinjem ti se prisegom, budete li to učinili, nećete biti uništeni; no, ne budete li to učinili, zaklinjem ti se prisegom da ću sljedećeg mjeseca zapovjediti da čete moje siđu dolje protiv vas, i one neće zadržati ruku svoju i neće štedjeti, nego će vas ubijati, i puštat će da mač pada na vas sve dok ne budete istrijebljeni.",
                "9": "I gle, ja sam Gidijanhi; i upravitelj sam ovog tajnog društva Gadijantonova; a za to društvo i djela njegova znadem da su dobra; i ona postoje od davnine, i bijahu nam predana.",
                "10": "I pišem ovu poslanicu tebi, Lakoneju, i nadam se da ćete predati zemlje svoje i posjede svoje bez prolijevanja krvi, tako da bi ovi ljudi moji mogli ponovno zadobiti svoja prava i vlast, koji se odmetnuše od vas zbog opačine vaše, jer im uskratiste prava njihova na vlast, i osim ako ne učinite to, ja ću osvetiti krivice njihove. Ja sam Gidijanhi.",
                "11": "I tad se dogodi, kad Lakonej primi ovu poslanicu, silno se začudi zbog drskosti Gidijanhijeva zahtijevanja u posjed zemlje Nefijaca, i također prijetnje narodu i osvete krivica onih kojima nikakva krivica ne bijaše nanesena, osim što oni učiniše krivicu sami sebi odmetnuvši se k onim opakim i odvratnim razbojnicima.",
                "12": "Evo gle, taj Lakonej, upravitelj, bijaše pravedan čovjek, i ne mogaše biti zastrašen zahtjevima i prijetnjama jednog razbojnika; zato on ne posluša poslanicu Gidijanhija, upravitelja razbojnika, već naredi da narod njegov zavapi ka Gospodu za snagu u pripremi za vrijeme kada razbojnici budu sišli dolje protiv njih.",
                "13": "Da, on posla proglas među sav narod da skupe žene svoje i djecu svoju, sitno i krupno blago svoje, i sav imetak svoj, osim zemlje svoje, na jedno mjesto.",
                "14": "I on naredi da se utvrde sagrade okolo njih, a snaga njihova treba biti silno velika. I naredi da se čete i Nefijaca i Lamanaca, to jest svih onih što bijahu ubrojeni među Nefijce, postave kao straže unaokolo da ih paze, i da ih čuvaju od razbojnika obdan i obnoć.",
                "15": "Da, on im reče: Živoga mi Gospoda, osim ako se ne pokajete za sva bezakonja svoja, i ne zavapite ka Gospodu, nipošto nećete biti izbavljeni iz ruku onih Gadijantonovih razbojnika.",
                "16": "I tako velike i čudesne bijahu riječi i proroštva Lakonejeva da učiniše da strah dođe na sav narod; i oni se naprezahu svom snagom da učine po riječima Lakonejevim.",
                "17": "I dogodi se da Lakonej postavi vrhovne časnike nad svim četama nefijskim, da im zapovijedaju u vrijeme kada razbojnici budu sišli iz divljine protiv njih.",
                "18": "Evo, najviši među svim vrhovnim časnicima i veliki zapovjednik svih četa nefijskih bijaše postavljen, a ime njegovo bijaše Gidgidoni.",
                "19": "Evo, bijaše običaj među svim Nefijcima da postave za vrhovne časnike svoje (osim u vrijeme opačine svoje), nekoga tko ima duh objave, a i duh proroštva; zato ovaj Gidgidoni bijaše velik prorok među njima, kao što bijaše i vrhovni sudac.",
                "20": "Evo, narod reče Gidgidoniju: Pomoli se Gospodu, i uspnimo se na gore i u divljinu, tako da se možemo oboriti na razbojnike i uništiti ih u vlastitim zemljama njihovim.",
                "21": "No, Gidgidoni im reče: Gospod zabranjuje; jer kad bismo uzišli protiv njih, Gospod bi nas izručio u ruke njihove; zato ćemo se pripremiti u središtu zemalja svojih, i skupit ćemo sve čete svoje zajedno, i nećemo krenuti protiv njih, nego ćemo čekati dok oni ne dođu protiv nas; zato, živoga mi Gospoda, učinimo li tako, on će ih izručiti u ruke naše.",
                "22": "I dogodi se da sedamnaeste godine, potkraj godine, proglas Lakonejev bijaše prošao cijelim licem zemlje, i oni bijahu uzeli konje svoje, i kola svoja, i stoku svoju, i sve sitno i krupno blago svoje, i žito svoje, i sav imetak svoj, i bijahu pokročili u tisućama i u desecima tisuća, sve dok svi ne stigoše do mjesta što bijaše određeno da se saberu zajedno, kako bi se branili od neprijatelja svojih.",
                "23": "A zemlja koja bijaše određena bijaše zemlja zarahemalska, i zemlja koja bijaše između zemlje zarahemalske i zemlje Izobila, da, do međe koja bijaše između zemlje Izobila i zemlje Pustoš.",
                "24": "I bijaše veoma mnogo tisuća ljudi koji se zvahu Nefijcima, koji se sabraše zajedno u toj zemlji. Evo, Lakonej naredi da se oni saberu zajedno u zemlji na jugu, zbog velike kletve koja bijaše na zemlji na sjeveru.",
                "25": "I oni se utvrdiše protiv neprijatelja svojih; i prebivahu u jednoj zemlji i u jednoj skupini, i bojahu se riječi što ih bijaše izrekao Lakonej, toliko da se pokajaše za sve grijehe svoje; i oni upravljahu molitve svoje ka Gospodu Bogu svojemu, da ih izbavi u vrijeme kad neprijatelji njihovi siđu protiv njih u boj.",
                "26": "I oni se silno ražalostiše zbog neprijatelja svojih. I Gidgidoni naredi da izrađuju svakovrsno oružje ratno, i da budu snažni u oklopima, i u štitovima, i u zasloncima prema uputama njegovim."
            },
            "4": {
                "1": "I dogodi se da se potkraj osamnaeste godine one čete razbojničke bijahu spremile za boj, i one počeše silaziti i nadirati s bregova, i s gora, i iz divljine, i iz uporišta svojih, i iz skrovišta svojih, te počeše uzimati zemlje u posjed, i one koje bijahu u zemlji na jugu i one koje bijahu u zemlji na sjeveru, i počeše uzimati u posjed sve zemlje koje Nefijci bijahu napustili, i gradove koji bijahu ostavljeni pustima.",
                "2": "No gle, ne bijaše nikakvih divljih zvijeri niti divljači u onim zemljama koje Nefijci bijahu napustili, i ne bijaše nikakve divljači za razbojnike osim u divljini.",
                "3": "I razbojnici ne mogahu opstati doli u divljini radi nestašice hrane; jer Nefijci bijahu ostavili zemlje svoje pustima, i bijahu skupili sitno i krupno blago svoje i sav imetak svoj, te bijahu u jednoj skupini.",
                "4": "Zato ne bijaše prilike za razbojnike da pljačkaju i pribavljaju hranu, jedino da uziđu u otvoren boj protiv Nefijaca; a Nefijci bijahu u jednoj skupini, i jer ih bijaše toliko velik broj, oni bijahu sačuvali za sebe zalihe, i konje, i stoku, i stada svake vrste da bi mogli preživjeti u razdoblju od sedam godina, a u tom se vremenu nadahu da će zbrisati razbojnike s lica zemlje; i tako osamnaesta godina prođe.",
                "5": "I dogodi se da devetnaeste godine Gidijanhi uvidje kako je potrebno da uziđe u boj protiv Nefijaca, jer ne bijaše načina na koji bi mogli preživjeti doli pljačkajući, i robeći, i počinjajući umorstva.",
                "6": "I ne usuđivahu se proširiti po licu zemlje tako da bi mogli uzgajati žito, da Nefijci ne bi nasrnuli na njih i pobili ih; zato Gidijanhi izda zapovijed četama svojim da te godine uziđu u boj protiv Nefijaca.",
                "7": "I dogodi se da oni uziđoše u boj; i to bijaše šestoga mjeseca; i gle, velik i strahovit bijaše dan u koji oni uziđoše u boj; i oni bijahu odjeveni po običaju razbojnika; i imahu janjeću kožu oko bokova svojih, i bijahu obojeni krvlju, i glave njihove bijahu ostrižene, i imahu kacige na njima; i velik i strahovit bijaše izgled četa Gidijanhijevih zbog oklopa njihova, i jer bijahu obojeni krvlju.",
                "8": "I dogodi se da čete Nefijaca, kad vidješe izgled vojske Gidijanhijeve, popadaše na zemlju i upraviše vapaje svoje ka Gospodu Bogu svojemu, da ih poštedi i izbavi iz ruku neprijatelja njihovih.",
                "9": "I dogodi se, kad čete Gidijanhijeve vidješe to, one počeše vikati jakim glasom zbog radosti svoje, jer smatrahu da Nefijci bijahu popadali u strahu zbog strave koju uzrokovaše čete njihove.",
                "10": "No, u tomu se oni razočaraše, jer se Nefijci ne bojahu njih; već se bojahu Boga svojega te mu se prošnjom obraćahu za zaštitu; zato, kada čete Gidijanhijeve nasrnuše na njih, oni bijahu spremni dočekati ih; da, u snazi se Gospodnjoj oni suočiše s njima.",
                "11": "I bitka otpoče toga šestog mjeseca; i velika i strahovita bijaše ta bitka, da, velik i strahovit bijaše taj pokolj, toliko da se nikada nije pamtio tako velik pokolj među cijelim narodom Lehijevim otkako on napusti Jeruzalem.",
                "12": "I unatoč prijetnjama i prisegama koje Gidijanhi bijaše izrekao, gle, Nefijci ih poraziše, toliko da oni uzmakoše pred njima.",
                "13": "I dogodi se, Gidgidoni zapovjedi da se čete njegove dadu u potjeru za njima sve do granica divljine, te da ne poštede nikoga tko padne u ruke njihove usput; i tako ih oni proganjahu i ubijahu do granica divljine, sve dok ne ispuniše zapovijed Gidgidonijevu.",
                "14": "I dogodi se da oni proganjahu Gidijanhija, koji je stajao i borio se s odvažnošću, dok je bježao; a pošto bijaše umoran zbog dugotrajne borbe svoje, sustigoše ga i ubiše. I takav bijaše kraj Gidijanhija razbojnika.",
                "15": "I dogodi se da se čete nefijske vratiše ponovno na sigurno mjesto svoje. I dogodi se da ta devetnaesta godina prođe, a razbojnici ne dođoše ponovno u boj; a ne dođoše ponovno ni dvadesete godine.",
                "16": "I dvadeset i prve godine oni ne uziđoše u boj, već uziđoše sa svih strana kako bi otpočeli opsadu oko naroda Nefijeva; jer smatrahu da će ih, odsijeku li narod Nefijev od zemalja njihovih, i opkole ih sa svake strane, i odsijeku ih od svih izvanjskih povlastica njihovih, moći primorati da se predaju prema željama njihovim.",
                "17": "Evo, oni postaviše sebi drugoga vođu, čije ime bijaše Zemnariha; dakle, Zemnariha bijaše onaj koji naredi da se ta opsada dogodi.",
                "18": "No gle, to bijaše prednost za Nefijce; jer bijaše nemoguće razbojnicima držati opsadu dovoljno dugo da bi imala ikakva učinka na Nefijce, uslijed mnogo zaliha njihovih koje oni bijahu pohranili,",
                "19": "I zbog oskudnosti zaliha među razbojnicima; jer gle, oni nemahu ništa doli mesa za opstanak svoj, a to meso pribavljahu u divljini;",
                "20": "I dogodi se da divljač postade rijetka u divljini, toliko da razbojnici samo što ne izginuše od gladi.",
                "21": "A Nefijci su neprestance kročili naprijed obdan i obnoć, i obarali se na čete njihove, i posijecali ih na tisuće i na desetke tisuća.",
                "22": "I tako nastade želja kod ljudi Zemnarihinih da odustanu od zamisli svoje, zbog velika uništenja koje je dolazilo na njih obnoć i obdan.",
                "23": "I dogodi se da Zemnariha izda zapovijed ljudima svojim da se povuku iz opsade i pokroče u najudaljenije dijelove zemlje na sjeveru.",
                "24": "I evo Gidgidoni, jer bijaše svjestan zamisli njihove, i znajući za slabost njihovu uslijed nestašice hrane, i za velik pokolj što bijaše učinjen među njima, zato on posla čete svoje noću, te presiječe put uzmaka njihova, i postavi čete svoje na putu uzmaka njihova.",
                "25": "I to oni učiniše noću, i izvedoše pokret svoj ispred razbojnika, tako da ih sutradan, kad razbojnici započeše pokret svoj, dočekaše čete nefijske i s čela njihova i sa začelja njihova.",
                "26": "A razbojnici što bijahu na jugu bijahu također odsječeni na svojim mjestima uzmaka. I sve to bijaše učinjeno po zapovijedi Gidgidonijevoj.",
                "27": "I bijaše ih mnogo tisuća koji se predadoše kao zarobljenici Nefijcima, a ostatak njih bijaše pobijen.",
                "28": "A vođa njihov, Zemnariha, bijaše uhvaćen i obješen na stablo, da, i to na vrh njegov sve dok ne bijaše mrtav. I nakon što ga objesiše sve dok ne bijaše mrtav, oni oboriše stablo na zemlju i povikaše jakim glasom, govoreći:",
                "29": "Neka Gospod očuva narod svoj u pravednosti i u svetosti srca, kako bi oni mogli učiniti da bude oboren na zemlju svatko tko ih bude nastojao ubijati poradi moći i tajnih zavjera, isto kao što ovaj čovjek bijaše oboren na zemlju.",
                "30": "I oni se radovahu i vikahu ponovno jednim glasom, govoreći: Neka Bog Abrahamov, i Bog Izakov, i Bog Jakovljev štiti ovaj narod u pravednosti, sve dok oni budu prizivali ime Boga svojega radi zaštite.",
                "31": "I dogodi se da oni udariše, svi kao jedan, pjevati i hvaliti Boga svojega za ono veliko što on učini za njih, očuvavši ih da ne padnu u ruke neprijatelja svojih.",
                "32": "Da, oni vikahu: Hosana Svevišnjem Bogu. I oni vikahu: Blagoslovljeno budi ime Gospoda Boga Svemogućega, Svevišnjeg Boga.",
                "33": "I srca njihova bijahu preplavljena radošću, tako da izbiše mnoge suze zbog velike dobrote Božje u tome što ih izbavi iz ruku neprijatelja njihovih; i oni znadoše da zbog pokajanja svojega i poniznosti svoje bijahu izbavljeni od vječnoga uništenja."
            },
            "5": {
                "1": "I sad gle, ne bijaše žive duše među cijelim narodom Nefijaca koja je i najmanje sumnjala u riječi svih svetih proroka koji govorahu; jer oni znahu kako mora svakako biti da se one moraju ispuniti.",
                "2": "I oni znahu kako mora biti neophodno da je Krist došao, zbog mnogih znakova koji bijahu dani prema riječima prorokā; a zbog onoga što se već bijaše dogodilo oni znahu kako mora svakako biti da će se sve dogoditi u skladu s onim što bijaše rečeno.",
                "3": "Zato oni odbaciše sve grijehe svoje, i odvratnosti svoje, i bludništva svoja, i služahu Bogu sa svom marljivošću danju i noću.",
                "4": "I tad se dogodi, nakon što zarobiše sve razbojnike, toliko da nijedan ne pobježe tko ne bijaše ubijen, oni baciše zarobljenike svoje u tamnicu, i učiniše da im se riječ Božja propovijeda; i svi oni koji bi se pokajali za grijehe svoje i ušli u savez da više neće počinjati umorstva bijahu pušteni na slobodu.",
                "5": "No, svi oni koliko ih bijaše koji ne uđoše u savez, i koji i dalje nastavljahu gajiti ona potajna umorstva u srcima svojim, da, svi oni koji bijahu otkriveni kako izgovaraju prijetnje protiv braće svoje bijahu osuđeni i kažnjeni u skladu sa zakonom.",
                "6": "I tako oni dokrajčiše sve one opake, i tajne, i odvratne zavjere, u kojima bijaše toliko mnogo opačine, i toliko mnogo umorstava počinjeno.",
                "7": "I tako dvadeset i druga godina bijaše prošla, a također i dvadeset i treća, i dvadeset i četvrta, i dvadeset i peta; i tako dvadeset i pet godina bijaše prošlo.",
                "8": "I mnogo se toga bijaše zbilo što bi u očima nekih bilo veliko i čudesno; ipak, to sve ne može biti zapisano u ovoj knjizi; da, ova knjiga ne može sadržavati ni stoti dio onoga što bijaše učinjeno među toliko mnogo ljudi u razdoblju od dvadeset i pet godina;",
                "9": "No gle, postoje zapisi koji sadržavaju sve postupke ovoga naroda; a kraće ali istinito izvješće dade Nefi.",
                "10": "Zato ja izradih zapis svoj o tomu prema zapisu Nefijevu, koji bijaše urezan na pločama koje se nazivahu ploče Nefijeve.",
                "11": "I gle, ja izrađujem zapis na pločama koje izradih vlastitim rukama svojim.",
                "12": "I gle, zovem se Mormon, jer bijah nazvan po zemlji Mormonovoj, zemlji u kojoj Alma uspostavi crkvu među narodom, da, prvu crkvu koja bijaše uspostavljena među njima nakon prijestupa njihova.",
                "13": "Gle, učenik sam Isusa Krista, Sina Božjega. Bijah pozvan od njega da navijestim riječ njegovu među narodom njegovim, da bi oni mogli imati vječni život.",
                "14": "I postade korisno da ja, u skladu s voljom Božjom, kako bi se molitve onih što otiđoše odavde, koji bijahu sveci, ispunile u skladu s vjerom njihovom, izradim zapis o onomu što bijaše učinjeno —",
                "15": "Da, malen zapis o onomu što se zbilo od vremena kada Lehi napusti Jeruzalem, pa sve do sadašnjeg vremena.",
                "16": "Zato izrađujem zapis svoj iz izvješća što ih dadoše oni koji bijahu prije mene, sve do začetka dana mojega;",
                "17": "A tada izrađujem zapis o onomu što vidjeh vlastitim očima svojim.",
                "18": "I znadem da je zapis kojega izrađujem pravičan i istinit zapis; ipak, ima mnogo toga što uslijed jezika našega ne možemo zapisati.",
                "19": "A sada okončavam besjedu svoju, koja je o meni samome, i nastavljam davati izvješće svoje o onomu što bijaše prije mene.",
                "20": "Ja sam Mormon, i čisti potomak Lehijev. Imam razloga blagoslivljati Boga svojega i Spasitelja svojega Isusa Krista, što izvede oce naše iz zemlje jeruzalemske (i nitko to ne znaše doli on sam i oni koje on izvede iz te zemlje), i što dade meni i narodu mojemu toliku spoznaju za spasenje duša naših.",
                "21": "Doista, on blagoslovi dom Jakovljev, i bijaše milosrdan potomstvu Josipovu.",
                "22": "I ukoliko djeca Lehijeva obdržavahu zapovijedi njegove, on ih blagoslivljaše i obasipaše napretkom u skladu s riječju svojom.",
                "23": "Da, i zasigurno će on ponovno privesti ostatak potomstva Josipova k spoznaji o Gospodu Bogu njihovom.",
                "24": "I zasigurno, živoga mi Gospoda, on će sabrati s četiri kraja zemlje sav ostatak potomstva Jakovljeva, što je raspršen posvuda po svemu licu zemaljskomu.",
                "25": "I pošto on sklopi savez s cijelim domom Jakovljevim, isto će tako savez koji on sklopi s domom Jakovljevim biti ispunjen u pravo vrijeme njegovo, te će se sav dom Jakovljev vratiti k spoznaji o savezu kojega on sklopi s njima.",
                "26": "I tad će oni spoznati Otkupitelja svojega, koji je Isus Krist, Sin Božji; i tad će biti sabrani s četiri kraja zemlje u zemlje svoje, odakle bijahu raspršeni; da, živoga mi Gospoda, tako će to biti. Amen."
            },
            "6": {
                "1": "I tad se dogodi da se narod Nefijaca sav vrati u zemlje svoje dvadeset i šeste godine, svaki čovjek s obitelji svojom, krupnim i sitnim blagom svojim, konjima svojim i stokom svojom, i svime što im god pripadaše.",
                "2": "I dogodi se da oni ne bijahu pojeli sve namirnice svoje; zato ponesoše sa sobom sve što ne bijahu izjeli, od svega žita svojega svake vrste, i zlata svojega, i srebra svojega, i svih dragocjenosti svojih, i vratiše se u zemlje svoje i na posjede svoje, i na sjeveru i na jugu, i u zemlji na sjeveru i u zemlji na jugu.",
                "3": "I oni udijeliše onim razbojnicima koji uđoše u savez da će održavati mir u zemlji, koji željahu ostati Lamancima, zemlje prema broju njihovu, da bi mogli imati, uz trud svoj, čime opstati; i tako oni uspostaviše mir u cijeloj zemlji.",
                "4": "I oni počeše ponovno napredovati i povećavati se; i dvadeset i šesta i sedma godina prođoše, i bijaše velik red u zemlji; i oni bijahu stvorili zakone svoje u skladu s nepristranošću i pravičnošću.",
                "5": "I evo, ne bijaše ničega u cijeloj zemlji što bi ometalo narod u neprestanom napredovanju, osim ako ne bi upali u prijestup.",
                "6": "I evo, Gidgidoni, i sudac, Lakonej, i oni što bijahu postavljeni za vođe, bijahu oni koji uspostaviše taj veliki mir u zemlji.",
                "7": "I dogodi se da bijaše mnogo gradova koji bijahu izgrađeni nanovo, i bijaše mnogo starih gradova koji bijahu obnovljeni.",
                "8": "I bijaše mnogo cesta izgrađeno i mnogo putova načinjeno, što vođahu od grada do grada, i iz jedne zemlje u drugu, i s jednoga mjesta na drugo.",
                "9": "I tako prođe dvadeset i osma godina, i narod imaše trajan mir.",
                "10": "No, dogodi se da se dvadeset i devete godine počeše javljati neke prepirke među narodom; i neki bijahu uzneseni sve do oholosti i hvastanja zbog silno velikoga bogatstva svojega, da, sve do velikih progonstava;",
                "11": "Naime, bijaše mnogo trgovaca u zemlji, a i mnogo zakonoznanaca, i mnogo službenika.",
                "12": "I narod se poče razlikovati po staležima prema bogatstvu svojemu i mogućnostima za naobrazbu; da, neki bijahu neuki zbog siromaštva svojega, a drugi primiše veliku naobrazbu zbog bogatstva svojega.",
                "13": "Neki bijahu uzneseni u oholosti, a drugi bijahu silno ponizni; neki vraćahu grdnju za grdnju, dok bi drugi prihvaćali grdnju i progonstvo i svakovrsne nevolje, i ne bi se okretali niti bi grdili zauzvrat, već bijahu ponizni i raskajani pred Bogom.",
                "14": "I tako nastade velika nejednakost u cijeloj zemlji, toliko da se crkva poče raspadati; da, toliko da se tridesete godine crkva raspadnu u cijeloj zemlji, osim među nekoliko Lamanaca koji se bijahu obratili na pravu vjeru; i oni ne htjedoše otići od nje, jer bijahu čvrsti, i postojani, i nepokolebljivi, voljni sa svom marljivošću obdržavati zapovijedi Gospodnje.",
                "15": "Evo, razlog toga bezakonja naroda bijaše ovaj — Sotona imaše veliku moć da podjari narod da čini svakovrsno bezakonje, te da ga nadme ohološću, iskušavajući ga da teži za moću, i vlašću, i bogatstvom, i ispraznostima svjetskim.",
                "16": "I tako Sotona zavede srca ljudi da čine svakovrsno bezakonje; zato oni uživahu mir tek nekoliko godina.",
                "17": "I tako začetkom tridesete godine — narod bijaše izručen u dugom vremenskom razmaku tome da ih nose napastovanja đavlova kamo ih god on željaše ponijeti, i da čine koje god bezakonje on željaše da čine — i tako začetkom te tridesete godine oni bijahu u stanju strahovite opačine.",
                "18": "Evo, oni ne zgriješiše u neznanju, jer poznavahu volju Božju gledom na sebe, jer u tomu bijahu podučeni; zato se hotimice pobuniše protiv Boga.",
                "19": "I evo, to bijaše u dane Lakoneja, sina Lakonejeva, jer Lakonej popuni stolicu oca svojega i upravljaše narodom te godine.",
                "20": "I ljudi počeše bivati nadahnuti s neba i otposlani, stojeći među narodom u cijeloj zemlji, propovijedajući i svjedočeći odvažno o grijesima i bezakonjima naroda, i svjedočeći im o otkupljenju koje će Gospod učiniti za narod svoj, to jest drugim riječima, o uskrsnuću Kristovu; i oni svjedočahu odvažno o smrti njegovoj i patnjama njegovim.",
                "21": "Evo, bijaše ih mnogo u narodu koji bijahu silno srditi zbog onih koji svjedočahu o tomu; i oni koji bijahu srditi bijahu uglavnom vrhovni suci, i oni koji bijahu veliki svećenici i zakonoznanci; da, svi oni što bijahu zakonoznanci bijahu srditi na one koji svjedočahu o tomu.",
                "22": "Evo, ne bijaše zakonoznanca, ni suca, ni velikoga svećenika koji bi imao moć osuditi ikoga na smrt, osim ako njihovu presudu ne bi potpisao upravitelj zemlje.",
                "23": "Evo, bijaše mnogo onih koji svjedočahu o onome što se odnosi na Krista, koji svjedočahu odvažno, koje suci pohvataše i pogubiše potajno, tako da izvješće o smrti njihovoj ne dođe do upravitelja zemlje sve do poslije smrti njihove.",
                "24": "Evo gle, ovo bijaše protivno zakonima zemlje, da ijedan čovjek bude pogubljen, osim ako oni ne bi imali ovlast od upravitelja zemlje —",
                "25": "Zato pritužba uziđe u zemlju zarahemalsku upravitelju zemlje protiv tih sudaca koji osudiše proroke Gospodnje na smrt, i to ne u skladu sa zakonom.",
                "26": "Evo, dogodi se da oni bijahu uhvaćeni i dovedeni pred suca, da im sudi za zločin što ga bijahu počinili, u skladu sa zakonom što ga narod dade.",
                "27": "Evo, dogodi se da oni suci imahu mnogo prijatelja i rodbine; a ostali, da, i to gotovo svi zakonoznanci i veliki svećenici sabraše se zajedno i udružiše se s rodbinom onih sudaca kojima se trebalo suditi u skladu sa zakonom.",
                "28": "I oni uđoše u savez među sobom, da, i to u onaj savez kojega dadoše oni iz davnine, a taj savez bijaše dao i posluživao đavao, kako bi udružio ljude protiv sve pravednosti.",
                "29": "Zato se oni udružiše protiv naroda Gospodnjega, i uđoše u savez da će ga uništiti, i da će izbaviti one što bijahu krivi za umorstvo iz ruku pravde, koja je upravo trebala biti poslužena u skladu sa zakonom.",
                "30": "I oni se suprotstaviše zakonu i pravima domovine svoje; i uđoše u savez jedni s drugima da će uništiti upravitelja, i da će postaviti kralja nad zemljom, tako da zemlja više ne bude u slobodi, već da bude podložna kraljevima."
            },
            "7": {
                "1": "Evo gle, pokazat ću vam kako oni ne postaviše kralja nad zemljom; već te iste godine, da, tridesete godine oni uništiše na sudačkoj stolici, da, umoriše vrhovnog suca zemlje.",
                "2": "I ljudi se podijeliše jedni protiv drugih; i odvojiše se jedni od drugih u plemena, svatko prema obitelji svojoj, i rodbini svojoj, i prijateljima; i tako oni uništiše vlast u zemlji.",
                "3": "I svako pleme postavi poglavicu ili vođu nad sobom; i tako oni postadoše plemena i vođe plemenske.",
                "4": "Evo gle, ne bijaše čovjeka među njima koji nije imao veliku obitelj i mnogo rodbine i prijatelja; zato plemena njihova postadoše silno velika.",
                "5": "Evo, sve to bijaše učinjeno, a ne bijaše još uvijek nikakvih ratova među njima; i sve to bezakonje bijaše došlo na narod zato što se oni prepustiše moći Sotoninoj.",
                "6": "A propisi vlasti bijahu uništeni, zbog tajne zavjere prijatelja i rodbine onih što umoriše proroke.",
                "7": "I oni uzrokovaše velik sukob u zemlji, toliko da pravedniji dio naroda gotovo sav postade opak; da, bijaše tek malo pravednih ljudi među njima.",
                "8": "I tako šest godina ne bijaše prošlo otkako veći dio naroda bijaše skrenuo od pravednosti svoje, kao pas bljuvotini svojoj, ili kao svinja valjanju svojem u kaljuži.",
                "9": "Evo, ti se tajni zavjerenici, koji dovedoše tako veliko bezakonje na narod, sabraše zajedno i postaviše na čelo svoje čovjeka kojega zvahu Jakov;",
                "10": "I oni ga prozvaše kraljem svojim; zato on postade kralj nad tom opakom družinom; i on bijaše jedan od najglavnijih koji dade glas svoj protiv proroka što svjedočahu o Isusu.",
                "11": "I dogodi se da oni ne bijahu tako snažni brojem kao plemena naroda, koja bijahu sjedinjena, osim što vođe njihovi uspostaviše njihove zakone, svatko prema svojemu plemenu; ipak, oni bijahu neprijatelji; unatoč tome što oni ne bijahu pravedan narod, bijahu ipak ujedinjeni u mržnji prema onima koji bijahu ušli u savez da će uništiti vlast.",
                "12": "Zato, jer Jakov vidje da neprijatelji njihovi bijahu brojniji od njih, jer on bijaše kralj družine, zato on zapovjedi narodu svojemu da se dadne u bijeg prema najsjevernijem dijelu zemlje, te da ondje izgradi sebi kraljevstvo, sve dok im se ne priključe odmetnici (jer im on laskaše da će biti mnogo odmetnika), i oni postanu dostatno jaki da se sukobe s plemenima naroda; i oni učiniše tako.",
                "13": "I tako brz bijaše pokret njihov da ne mogaše biti zapriječen sve dok oni ne umakoše izvan dohvata naroda. I tako završi trideseta godina; i takve bijahu prilike u narodu Nefijevu.",
                "14": "I dogodi se trideset i prve godine da oni bijahu podijeljeni na plemena, svatko prema obitelji svojoj, rodbini i prijateljima; ipak oni postigoše sporazum da neće ići u rat jedni protiv drugih; no, oni ne bijahu ujedinjeni gledom na zakone svoje i svoj način upravljanja, jer oni bijahu uspostavljeni u skladu s mišljenjem onih koji bijahu poglavice njihovi i vođe njihovi. No, oni uspostaviše vrlo stroge zakone da jedno pleme ne smije prestupiti protiv drugoga, toliko da do neke mjere imadoše mir u zemlji; ipak, srca se njihova bijahu odvratila od Gospoda Boga njihova, i oni kamenovahu proroke i izbacivahu ih iz sredine svoje.",
                "15": "I dogodi se da Nefi — jer ga pohodiše anđeli, a i glas Gospodnji, zato jer vidje anđele i jer bijaše očevidac, i jer mu bijaše moć dana da može saznati o službeništvu Kristovu, a i jer bijaše očevidac njihova brzog povratka od pravednosti k opačini njihovoj i odvratnostima;",
                "16": "Dakle, jer se rastuži zbog tvrdoće srdaca njihovih i zaslijepljenosti umova njihovih — pođe među njih te iste godine, i poče odvažno svjedočiti pokajanje i otpust grijeha kroz vjeru u Gospodina Isusa Krista.",
                "17": "I on im posluživaše mnogo toga; i sve to ne može biti zapisano, a dio toga ne bi dostajao, zato to nije zapisano u ovoj knjizi. I Nefi posluživaše s moću i s velikom ovlašću.",
                "18": "I dogodi se da se oni rasrdiše na njega, i to zato što on imaše veću moć nego oni, jer ne bijaše moguće da ne povjeruju riječima njegovim, jer tako velika bijaše vjera njegova u Gospodina Isusa Krista da mu anđeli posluživahu danomice.",
                "19": "I u ime Isusa on istjerivaše đavle i nečiste duhove; a čak i brata svojega uzdignu od mrtvih, nakon što ga narod kamenova i on podnese smrt.",
                "20": "A narod vidje to, i bijaše svjedok tomu, i bijaše srdit na nj zbog moći njegove; a on također učini mnogo više čuda, pred očima naroda, u ime Isusa.",
                "21": "I dogodi se da trideset i prva godina prođe, a bijaše tek malo onih koji se obratiše ka Gospodu; no, svi oni koji se obratiše istinski prikazaše narodu da ih pohodiše moć i Duh Božji, što bijahu u Isusu Kristu, u koga vjerovahu.",
                "22": "I svi oni iz kojih bijahu đavli istjerani, i koji bijahu iscijeljeni od bolesti svojih i slaboća svojih, istinski očitovahu narodu da bijahu pod djelovanjem Duha Božjega, i da bijahu iscijeljeni; i oni također pokazivahu znakove i činjahu neka čudesa među narodom.",
                "23": "Tako prođe i trideset i druga godina. I Nefi vikaše narodu začetkom trideset i treće godine; i on im propovijedaše pokajanje i otpust grijeha.",
                "24": "Evo, želio bih da se sjetite također kako ne bijaše nikoga tko bijaše priveden k pokajanju tko ne bijaše kršten vodom.",
                "25": "Zato Nefi zaredi muškarce za ovo službeništvo, kako bi svi takvi koji dođu k njima bili kršteni vodom, i to kao dokaz i svjedočanstvo pred Bogom, i narodu, da su se pokajali i primili otpust grijeha svojih.",
                "26": "I bijaše ih mnogo začetkom te godine koji bijahu kršteni na pokajanje; i tako veći dio godine prođe."
            },
            "8": {
                "1": "I evo, dogodi se da prema zapisu našemu, a znademo da je zapis naš istinit, jer gle, pravedan čovjek bijaše onaj koji vođaše zapis — jer on doista činjaše mnoga čudesa u ime Isusovo; i ne bijaše nijednog čovjeka koji bi mogao učiniti čudo u ime Isusovo, osim ako nije očišćen do u tančine od bezakonja svojega —",
                "2": "I evo, dogodi se, ako ne bijaše greške koju počini taj čovjek u računanju vremena našega, trideset i treća godina bijaše prošla;",
                "3": "I narod poče iščekivati s velikom ozbiljnošću znak koji bijaše dao prorok Samuel, Lamanac, da, vrijeme kada će biti tama u razdoblju od tri dana nad licem zemlje.",
                "4": "I počeše se javljati velike sumnje i prepiranja među narodom, unatoč tome što toliki mnogi znaci bijahu dani.",
                "5": "I dogodi se, trideset i četvrte godine, prvoga mjeseca, četvrtoga dana u mjesecu nastade veliko nevrijeme, takvo kakvo nikad ne bijaše poznato u cijeloj zemlji.",
                "6": "A bijaše i velika i strašna oluja; i bijaše strašna grmljavina, toliko da potrese cijelom zemljom kao da će se uskoro raspući.",
                "7": "I bijaše veoma oštro sijevanje, takvo kakvo nikad ne bijaše poznato u cijeloj zemlji.",
                "8": "I grad Zarahemlu zahvati požar.",
                "9": "A grad Moroni potonu u dubine mora, a žitelji se njegovi utopiše.",
                "10": "A zemlja bijaše nanesena na grad Moronihu, te na mjestu grada nastade velika planina.",
                "11": "I bijaše veliko i strašno uništenje u zemlji na jugu.",
                "12": "No gle, veće i strašnije uništenje bijaše u zemlji na sjeveru; jer gle, cijelo se lice zemlje izmijeni uslijed oluje i vihorā, i grmljavina i sijevanjā, te silno velike trešnje cijele zemlje;",
                "13": "A ceste se raspukoše, i ravni se putovi razrušiše, a mnoga ravna mjesta postadoše neravna.",
                "14": "I mnogi veliki i znameniti gradovi potonuše, i mnogi bijahu spaljeni, a mnogi se tresoše sve dok građevine njihove ne popadaše na zemlju, i žitelji njihovi ne bijahu pomoreni, a mjesta bijahu ostavljena pustima.",
                "15": "A bijahu neki gradovi koji preostaše; no oštećenje njihovo bijaše silno veliko, i bijaše ih mnogo u njima koji bijahu pomoreni.",
                "16": "A bijaše nekih koji bijahu odneseni u vihoru; i kamo otiđoše nitko ne zna, osim što se znade da bijahu odneseni.",
                "17": "I tako lice cijele zemlje postade izobličeno, uslijed oluja, i grmljavina, i sijevanjā, i trešnje zemlje.",
                "18": "I gle, stijene se rascijepiše nadvoje; one bijahu raspuknute na licu cijele zemlje, toliko da bijahu nađene u slomljenim krhotinama, i s raspuklinama i s pukotinama, po svemu licu zemlje.",
                "19": "I dogodi se, kad grmljavine, i sijevanja, i nevrijeme, i oluja, i trešnja zemlje prestadoše — jer gle, oni potrajahu u razdoblju od oko tri sata; a neki rekoše da vrijeme bijaše dulje; ipak, sve to veliko i strašno bijaše učinjeno u razdoblju od oko tri sata — i tad gle, nastade tama na licu zemlje.",
                "20": "I dogodi se da bijaše gusta tama na svemu licu zemlje, toliko da žitelji njezini koji ne bijahu pali mogahu osjetiti tamnu sumaglicu;",
                "21": "I ne mogaše biti nikakva svjetla zbog tame, ni svijeće, ni baklje; niti vatra ne mogaše biti zapaljena njihovim izvrsnim i veoma suhim drvom, tako da ne mogaše biti uopće nikakva svjetla;",
                "22": "I ne vidje se nikakvo svjetlo, niti vatra, ni svjetlucanje, niti sunce, ni mjesec, ni zvijezde, jer toliko velike bijahu tamne magluštine koje bijahu na licu zemlje.",
                "23": "I dogodi se da to potraja u razdoblju od tri dana tako da se ne vidje nikakvo svjetlo; i bijaše veliko tugovanje i kukanje i plač među svim narodom neprestance; da, veliko bijaše stenjanje naroda zbog tame i velika uništenja koje dođe na njih.",
                "24": "I na jednome ih se mjestu čulo gdje vape, govoreći: O, da se pokajasmo prije ovog velikog i strašnog dana, i tad bi braća naša bila pošteđena, i ne bi bila spaljena u tom velikom gradu Zarahemli.",
                "25": "A na drugom ih se mjestu čulo gdje vape i tuguju, govoreći: O, da se pokajasmo prije ovog velikog i strašnog dana, i da ne ubijasmo i kamenovasmo proroke, i da ih ne izbacivasmo; tada bi majke naše, i lijepe kćeri naše, i djeca naša bili pošteđeni, i ne bi bili zatrpani u tom velikom gradu Moronihi. I tako bijahu jauci naroda veliki i strašni."
            },
            "9": {
                "1": "I dogodi se da se začu glas među svim žiteljima zemaljskim, na cijelom licu ove zemlje, gdje viče:",
                "2": "Jao, jao, jao ovome narodu; jao žiteljima cijele zemlje, osim ako se ne pokaju; jer se đavao smije, i anđeli se njegovi raduju, zbog pomorenih među lijepim sinovima i kćerima naroda mojega; a zbog bezakonja svojega i odvratnosti svojih oni padoše!",
                "3": "Gle, taj veliki grad Zarahemlu spalih vatrom, a i žitelje njegove.",
                "4": "I gle, uzrokovah da taj veliki grad Moroni bude potopljen u dubinama morskim, a žitelji njegovi da se utope.",
                "5": "I gle, taj veliki grad Moronihu prekrih zemljom, a i žitelje njegove, da sakrijem bezakonja njihova i odvratnosti njihove pred licem svojim, kako krv proroka i svetaca ne bi dolazila više k meni protiv njih.",
                "6": "I gle, uzrokovah da grad Gilgal potone, i da žitelji njegovi budu zatrpani u dubinama zemlje;",
                "7": "Da, i grad Oniha i žitelji njegovi, i grad Mokum i žitelji njegovi, i grad Jeruzalem i žitelji njegovi; i uzrokovah da se vode uspnu na mjesto njihovo, kako bih sakrio opačinu njihovu i odvratnosti njihove pred licem svojim, kako krv proroka i svetaca ne bi uzlazila više k meni protiv njih.",
                "8": "I gle, grad Gadijandi, i grad Gadiomna, i grad Jakov, i grad Gimgimno, uzrokovah da svi oni potonu, i učinih brda i doline na mjestima njihovim; a žitelje njihove zatrpah u dubinama zemlje, kako bih sakrio opačinu njihovu i odvratnosti njihove pred licem svojim, kako krv proroka i svetaca ne bi uzlazila više k meni protiv njih.",
                "9": "I gle, uzrokovah da taj velik grad Jakovugat, koji bijaše napučen ljudima kralja Jakova, bude spaljen vatrom zbog grijeha njihovih i opačine njihove, koja bijaše vrhu svake opačine na cijeloj zemlji, zbog tajnih umorstava i zavjera njihovih; jer oni bijahu ti koji uništiše mir naroda mojega i vlast u zemlji; zato uzrokovah da budu spaljeni, kako bih ih uništio pred licem svojim, kako krv proroka i svetaca ne bi uzlazila k meni više protiv njih.",
                "10": "I gle, uzrokovah da grad Laman, i grad Još, i grad Gad, i grad Kiškumen budu spaljeni vatrom, a i žitelji njihovi, zbog opačine njihove u izbacivanju proroka, i kamenovanju onih koje poslah da im navijeste o opačini njihovoj i odvratnostima njihovim.",
                "11": "I zato što ih sve izbaciše, te ne bijaše nikoga pravednoga među njima, poslah oganj dolje i uništih ih, kako bi opačina njihova i odvratnosti njihove bile skrivene pred licem mojim, da krv proroka i svetaca koje poslah među njih ne bi vapila k meni sa zemlje protiv njih.",
                "12": "I uzrokovah da mnoga velika uništenja dođu na ovu zemlju i na ovaj narod, zbog opačine njihove i odvratnosti njihovih.",
                "13": "O, svi vi koji ste pošteđeni zato što bijaste pravedniji od njih, nećete li se sad vratiti k meni, i pokajati se za grijehe svoje, i obratiti se da bih vas mogao iscijeliti?",
                "14": "Da, zaista vam kažem, dođete li k meni, imat ćete vječni život. Gle, moja ruka milosrđa ispružena je prema vama, i tko god dođe, njega ću primiti; a blagoslovljeni su oni koji dođu k meni.",
                "15": "Gle, ja sam Isus Krist, Sin Božji. Ja stvorih nebesa i zemlju, i sve što na njima jest. Ja bijah kod Oca od početka. Ja sam u Ocu i Otac je u meni; i u meni Otac proslavi ime svoje.",
                "16": "Dođoh k svojima, a moji me ne primiše. A Pisma o dolasku mojemu ispunjena su.",
                "17": "A svi oni koji me primiše, njima dadoh da postanu sinovi Božji; i isto ću tako svima onima koji povjeruju u ime moje, jer gle, po meni otkupljenje dolazi, i u meni se zakon Mojsijev ispuni.",
                "18": "Ja sam svjetlo i život svijeta. Ja sam Alfa i Omega, početak i svršetak.",
                "19": "I nećete mi prinositi više prolijevanje krvi; da, žrtve vaše i paljenice vaše prestat će, jer neću prihvatiti nijednu od žrtava vaših i paljenica vaših.",
                "20": "Prinosit ćete mi kao žrtvu srce skršeno i duh raskajan. I tko god dođe k meni srca skršena i duha raskajana, njega ću krstiti ognjem i Duhom Svetim, isto kao što Lamanci, zbog vjere svoje u me u vrijeme obraćenja svojega, bijahu kršteni ognjem i Duhom Svetim, a to ne znadoše.",
                "21": "Gle, dođoh svijetu da donesem otkupljenje svijetu, da spasim svijet od grijeha.",
                "22": "Zato, tko se god pokaje i dođe k meni kao malo dijete, njega ću primiti, jer takvih je kraljevstvo Božje. Gle, za takve položih život svoj i uzeh ga ponovno; zato pokajte se, i dođite k meni vi krajevi zemaljski, i spasite se."
            },
            "10": {
                "1": "I tad gle, dogodi se da svi ljudi u zemlji čuše te besjede, i bijahu svjedoci tome. I nakon tih riječi bijaše muk u zemlji u razdoblju od mnogo sati;",
                "2": "Jer tako velika bijaše zapanjenost naroda da oni prestadoše jadikovati i kukati zbog gubitka rodbine svoje koja bijaše pomorena; zato bijaše muk u cijeloj zemlji u razdoblju od mnogo sati.",
                "3": "I dogodi se da dođe glas ponovno do naroda, i sav narod ču i bijaše svjedok tome, govoreći:",
                "4": "O vi narode tih velikih gradova što padoše, koji ste potomci Jakovljevi, da, koji ste iz doma Izraelova; koliko vas često skupljah kao što kvočka skuplja piliće svoje pod krila svoja, i hranih vas.",
                "5": "I opet, koliko vas često htjedoh skupiti kao što kvočka skuplja piliće svoje pod krila svoja, da, o vi narode iz doma Izraelova, koji padoste; da, o vi narode iz doma Izraelova, vi što prebivate u području Jeruzalema, kao i vi što padoste; da, koliko vas često htjedoh skupiti kao što kvočka skuplja piliće svoje, a vi ne htjedoste.",
                "6": "O vi dome Izraelov koje poštedjeh, koliko ću vas često skupljati kao što kvočka skuplja piliće svoje pod krila svoja, pokajete li se i vratite li se k meni s cjelovitom namjerom srca.",
                "7": "No, ako li ne, o dome Izraelov, mjesta prebivališta vaših postat će pusta sve do vremena ispunjenja saveza ocima vašim.",
                "8": "I tad se dogodi, nakon što narod bijaše čuo te riječi, gle, oni počeše plakati i kukati ponovno zbog gubitka rodbine svoje i prijatelja svojih.",
                "9": "I dogodi se da tako prođoše tri dana. A bijaše jutrom, i tama se rasprši s lica zemlje, i zemlja prestade podrhtavati, a stijene prestadoše pucati, i strašno stenjanje prestade, a sve zastrašujuće buke prođoše.",
                "10": "I zemlja se spoji ponovno, tako da ostade čvrsta; a tugovanje, i plač, i lelek ljudi kojima život bijaše pošteđen prestade; i tugovanje njihovo pretvori se u radost; a jadikovke njihove u hvalu i zahvaljivanje Gospodinu Isusu Kristu, Otkupitelju njihovu.",
                "11": "I dotad se Pisma ispuniše što ih izgovoriše proroci.",
                "12": "I pravedniji dio naroda bijaše onaj što bijaše spašen, i oni bijahu ti koji primahu proroke i ne kamenovahu ih; i oni bijahu ti koji ne prolijevahu krvi svetaca, koji bijahu pošteđeni —",
                "13": "I oni bijahu pošteđeni, te ne potonuše i ne bijahu zatrpani pod zemljom; i ne bijahu potopljeni u dubinama morskim; i ne bijahu spaljeni vatrom, niti išta pade na njih i zdrobi ih do smrti; i ne bijahu odneseni u vihoru, niti bijahu svladani sumaglicom dima i tame.",
                "14": "I evo, tko god čita, nek razumije; onaj koji ima Pisma, nek ih istražuje, i nek gleda i vidi nisu li sve te smrti i uništenja ognjem, i dimom, i olujama, i vihorima, i otvaranjem zemlje da ih primi, i sve to ispunjenje proroštava mnogih svetih proroka.",
                "15": "Gle, kažem vam: Da, mnogi posvjedočiše o tomu za dolaska Kristova, i bijahu ubijeni zato što posvjedočiše o tomu.",
                "16": "Da, prorok Zenos posvjedoči o tomu, a također i Zenok govoraše o tomu, jer oni posvjedočiše posebice gledom na nas, koji smo ostatak potomstva njihova.",
                "17": "Gle, otac naš Jakov također posvjedoči o ostatku potomstva Josipova. A gle, nismo li mi ostatak potomstva Josipova? I ovo što svjedoči o nama, nije li to zapisano na mjedenim pločama koje otac naš Lehi iznese iz Jeruzalema?",
                "18": "I dogodi se da krajem trideset i četvrte godine, gle, pokazat ću vam kako narodu Nefijevu koji bijaše pošteđen, a također i onima koji bijahu nazvani Lamancima, koji bijahu pošteđeni, bijahu iskazana velika djela naklonosti, i veliki blagoslovi izliveni na glave njihove, toliko da se ubrzo nakon uzašašća Kristova na nebo on uistinu očitova njima —",
                "19": "Pokazujući im tijelo svoje i poslužujući im; a izvješće o službeništvu njegovu bit će dano poslije. Zato za sada okončavam besjede svoje."
            },
            "11": {
                "intro": "Isus Krist se pokazao narodu Nefijevu, dok je mnoštvo bilo skupljeno zajedno u zemlji Izobila, i posluživao im je; i na ovaj im se način pokazao.",
                "1": "I evo, dogodi se da veliko mnoštvo bijaše skupljeno zajedno, iz naroda Nefijeva, uokolo hrama koji bijaše u zemlji Izobila; i oni se divljahu i čuđahu međusobno, i ukazivahu jedni drugima na veliku i čudesnu promjenu koja se bijaše dogodila.",
                "2": "I također razgovarahu o tom Isusu Kristu, o kojemu bijaše dan znak smrti njegove.",
                "3": "I dogodi se, dok tako razgovarahu međusobno, oni začuše glas kao da dolazi s neba; i svrnuše pogled svoj unaokolo, jer ne razumijevahu glas koji čuše; i to ne bijaše oštar glas, niti to bijaše glasan glas; ipak, i premda to bijaše nježan glas, on probode one koji čuše do srži, toliko da ne bijaše nijednog dijela tijela njihova kojemu ne uzrokova da uzdrhti; da, probode ih do same duše, i uzrokova da im srca gore.",
                "4": "I dogodi se da oni ponovno začuše glas, i ne razumješe ga.",
                "5": "I ponovno treći put oni začuše glas, i otvoriše uši svoje da ga čuju; i oči njihove bijahu upravljene prema zvuku njegovu; i oni gledahu postojano prema nebu odakle zvuk dolažaše.",
                "6": "I gle, treći put oni razumješe glas koji čuše; i on im reče:",
                "7": "Pogledajte Ljubljenog Sina mojega, kojim sam veoma zadovoljan, u kojemu proslavih ime svoje — čujte ga.",
                "8": "I dogodi se, kad oni razumješe, svrnuše pogled svoj gore ponovno prema nebu; i gle, oni ugledaše Čovjeka gdje silazi s neba; i on bijaše odjeven u bijelu haljinu; i on siđe i stade posred njih; a oči svega mnoštva bijahu upravljene prema njemu, i oni se ne usudiše otvoriti usta svojih, čak ni jedan drugomu, i ne znadoše što to znači, jer mišljahu da to bijaše anđeo koji im se ukazao.",
                "9": "I dogodi se da on ispruži ruku svoju i prozbori narodu, govoreći:",
                "10": "Gle, ja sam Isus Krist, za koga proroci posvjedočiše da će doći na svijet.",
                "11": "I gle, ja sam svjetlo i život svijeta; i ja popih iz one gorke čaše koju mi Otac dade, i proslavih Oca uzimajući na sebe grijehe svijeta, u čemu podnesoh volju Očevu u svemu od početka.",
                "12": "I dogodi se, kad Isus izgovori ove riječi sve mnoštvo pade na zemlju; jer se sjetiše da bijaše prorokovano među njima kako će im se Krist pokazati nakon uzašašća svojega na nebo.",
                "13": "I dogodi se da im Gospod prozbori, govoreći:",
                "14": "Ustanite i priđite mi, da biste mogli staviti ruke svoje u bok moj, i također da biste mogli opipati otiske čavala na rukama mojim i na nogama mojim, kako biste mogli znati da sam ja Bog Izraelov i Bog cijele zemlje, te da bijah pogubljen za grijehe svijeta.",
                "15": "I dogodi se da mnoštvo pođe i stavi ruke svoje u bok njegov, i opipa otiske čavala na rukama njegovim i na nogama njegovim; i to oni učiniše, idući naprijed jedan po jedan sve dok svi ne dođoše, i ne vidješe očima svojim, i ne opipaše rukama svojim, i ne spoznaše zasigurno i ne posvjedočiše da je to onaj o kojemu su proroci pisali, koji će doći.",
                "16": "I kad svi pođoše i vidješe svaki za se, oni povikaše u jedan glas, govoreći:",
                "17": "Hosana! Blagoslovljeno budi ime Svevišnjeg Boga! I oni padoše ničice pred noge Isusove, i pokloniše mu se.",
                "18": "I dogodi se da on prozbori Nefiju (jer Nefi bijaše među mnoštvom) i zapovjedi mu da pristupi.",
                "19": "I Nefi ustade i istupi, i pokloni se pred Gospodom te mu poljubi noge.",
                "20": "I Gospod mu zapovjedi da ustane. I on ustade i stade pred njega.",
                "21": "I Gospod mu reče: Dajem ti moć da krstiš ovaj narod kad ja ponovno uzađem na nebo.",
                "22": "I opet, Gospod pozove druge, i reče im isto tako; i dade im moć da krste. I reče im: Na ovaj ćete način krstiti; i neka ne bude prepiranja među vama.",
                "23": "Zaista, kažem vam, tko se god kaje za grijehe svoje zbog riječi vaših, i želi biti kršten u ime moje, na ovaj ćete ih način krstiti — Gle, sići ćete i stati u vodu, i u moje ćete ih ime krstiti.",
                "24": "A sad gle, ovo su riječi koje ćete reći, nazvavši ih imenom, govoreći:",
                "25": "Imajući ovlast koja mi je dana od Isusa Krista, ja te krstim u ime Oca, i Sina, i Duha Svetoga. Amen.",
                "26": "I tada ćete ih uroniti u vodu, i izići će ponovno iz vode.",
                "27": "I na ovaj ćete način krstiti u ime moje; jer gle, zaista kažem vam da su Otac, i Sin, i Duh Sveti jedno; i ja sam u Ocu, i Otac je u meni, i Otac i ja jedno smo.",
                "28": "I onako kako vam zapovjedih tako ćete krstiti. I neka ne bude prepiranja među vama kao što je prije bilo; također neka ne bude prepiranja među vama gledom na pojedinosti nauka mojega, kao što je prije bilo.",
                "29": "Jer zaista, zaista, kažem vam, onaj tko ima duha sukobljavanja nije od mene, već je od đavla, koji je otac sukobljavanja, i on podjaruje srca ljudi da se sa srdžbom međusobno sukobljavaju.",
                "30": "Gle, to nije nauk moj, podjarivati srca ljudi na srdžbu, jedne protiv drugih; već je ovo nauk moj, da takvo što mora prestati.",
                "31": "Gle, zaista, zaista, kažem vam, navijestit ću vam nauk svoj.",
                "32": "I ovo je nauk moj, i to je nauk koji mi Otac dade; i ja svjedočim o Ocu, i Otac svjedoči o meni, a Duh Sveti svjedoči o Ocu i meni; i ja svjedočim da Otac zapovijeda svim ljudima posvuda da se pokaju i povjeruju u me.",
                "33": "I tko god vjeruje u me, i krsti se, taj će biti spašen; i oni su ti koji će baštiniti kraljevstvo Božje.",
                "34": "A tko god ne vjeruje u me i ne krsti se, bit će proklet.",
                "35": "Zaista, zaista, kažem vam da je to nauk moj, i ja svjedočim o njemu da je od Oca; i tko god vjeruje u me vjeruje i u Oca; i njemu će Otac posvjedočiti o meni, jer će ga pohoditi ognjem i Duhom Svetim.",
                "36": "I tako će Otac svjedočiti o meni, a Duh Sveti svjedočit će mu o Ocu i meni; jer smo Otac, i ja, i Duh Sveti jedno.",
                "37": "I opet kažem vam, morate se pokajati, i postati kao malo dijete, i biti kršteni u ime moje, u protivnom ne možete nipošto primiti ovo.",
                "38": "I opet kažem vam, morate se pokajati, i biti kršteni u ime moje, i postati kao malo dijete, u protivnom ne možete nipošto baštiniti kraljevstvo Božje.",
                "39": "Zaista, zaista, kažem vam da je to nauk moj, i tko god gradi na tome gradi na stijeni mojoj, i vrata pakla neće ih nadvladati.",
                "40": "A tko god navijesti više ili manje od toga, i postavi to kao nauk moj, taj dolazi od zloga, i nije izgrađen na stijeni mojoj; već gradi na pjeskovitu temelju, i vrata pakla stoje otvorena da prime takvoga kad bujice dođu i vjetrovi udare na njih.",
                "41": "Zato pođite ovome narodu, i navješćujte riječi koje izrekoh, do na kraj zemlje."
            },
            "12": {
                "1": "I dogodi se, nakon što Isus bijaše izgovorio te riječi Nefiju i onima koji bijahu pozvani (evo, broj onih što bijahu pozvani i što primiše moć i ovlast da krste bijaše dvanaest), i gle, on ispruži ruku svoju prema mnoštvu, i povika im, govoreći: Blagoslovljeni ste vi budete li poklanjali pažnju riječima ove dvanaestorice koju izabrah između vas da vam poslužuju, i da budu sluge vaši; i njima dadoh moć da vas mogu krstiti vodom; a nakon što budete kršteni vodom, gle, ja ću vas krstiti ognjem i Duhom Svetim; zato blagoslovljeni ste vi, budete li povjerovali u me i krstili se, nakon što me vidjeste i znadete da ja jesam.",
                "2": "I opet, još su više blagoslovljeni oni koji povjeruju u riječi vaše zato što ćete svjedočiti da me vidjeste, i znadete da ja jesam. Da, blagoslovljeni su oni koji povjeruju u riječi vaše, i siđu u dubine poniznosti i krste se, jer će biti pohođeni ognjem i Duhom Svetim, i primit će otpust grijeha svojih.",
                "3": "Da, blagoslovljeni su siromašni u duhu koji dođu k meni, jer njihovo je kraljevstvo nebesko.",
                "4": "I opet, blagoslovljeni su svi oni koji tuguju, jer će biti utješeni.",
                "5": "I blagoslovljeni su krotki, jer će baštiniti zemlju.",
                "6": "I blagoslovljeni su svi oni koji gladuju i žeđaju za pravednošću, jer će se ispuniti Duhom Svetim.",
                "7": "I blagoslovljeni su milosrdni, jer će zadobiti milosrđe.",
                "8": "I blagoslovljeni su svi čisti u srcu, jer će vidjeti Boga.",
                "9": "I blagoslovljeni su svi mirotvorci, jer će se zvati djecom Božjom.",
                "10": "I blagoslovljeni su svi oni koji su progonjeni zbog imena mojega, jer njihovo je kraljevstvo nebesko.",
                "11": "I blagoslovljeni ste vi kad vas ljudi budu grdili i proganjali, i kad budu govorili svakojako zlo protiv vas lažno, zbog mene;",
                "12": "Jer imat ćete veliku radost i bit ćete silno veseli, jer velika će biti nagrada vaša na nebu; jer tako su progonili proroke koji bijahu prije vas.",
                "13": "Zaista, zaista, kažem vam: Dajem vam da budete sol zemlje; ali ako sol izgubi okus svoj čime će se zemlja soliti? Sol neće od tada biti dobra ni za što, nego da se odbaci i bude izgažena nogom ljudskom.",
                "14": "Zaista, zaista, kažem vam: Dajem vam da budete svjetlo ovome narodu. Grad koji leži na brdu ne može biti skriven.",
                "15": "Gle, pale li ljudi svijeću pa je stave pod sud? Ne, nego na svijećnjak, i ona daje svjetlost svima koji su u kući;",
                "16": "Zato neka svjetlo vaše tako sjaji pred ovim narodom, da bi oni mogli vidjeti dobra djela vaša i slaviti Oca vašega koji je na nebu.",
                "17": "Ne mislite da sam došao dokinuti zakon ili proroke. Nisam došao dokinuti nego ispuniti;",
                "18": "Jer zaista, kažem vam, ni jedna jota i ni jedna kovrčica ne prođoše od zakona, već se u meni on sav ispuni.",
                "19": "I gle, dadoh vam zakon i zapovijedi od Oca svojega da vjerujete u me, i da se pokajete za grijehe svoje, i dođete k meni srca skršena i duha raskajana. Gle, imate zapovijedi pred sobom, i zakon je ispunjen.",
                "20": "Zato dođite k meni i budite spašeni; jer zaista, kažem vam, osim ako ne budete obdržavali zapovijedi moje koje vam zapovjedih ovaj put, nećete nipošto ući u kraljevstvo nebesko.",
                "21": "Čuli ste da rekoše oni iz davnine, a to je i zapisano pred vama: Ne ubij! A tko god ubije, bit će u opasnosti od suda Božjega;",
                "22": "No ja vam kažem, tko se god srdi na brata svojega bit će u opasnosti od suda njegova. A tko god rekne bratu svojemu: Raka, bit će u opasnosti od vijeća; i tko god reče: Luđače, bit će u opasnosti od ognja paklenoga.",
                "23": "Zato dođete li k meni, ili zaželite li doći k meni, i sjetite se da brat vaš ima nešto protiv vas —",
                "24": "Idi k bratu svojemu, i najprije se izmiri s bratom svojim, i tada dođi k meni s cjelovitom namjerom srca, i ja ću te primiti.",
                "25": "Složi se s protivnikom svojim brzo dok si na putu s njim, da te u bilo kojem trenutku ne bi uhvatio, i ti ne budeš bačen u tamnicu.",
                "26": "Zaista, zaista, kažem ti, nećeš nikako izići odande sve dok ne isplatiš do posljednjeg senina. A dok si u tamnici, možeš li platiti i jedan senin? Zaista, zaista, kažem ti: Ne.",
                "27": "Gle, zapisali su oni iz davnine: Ne čini preljub;",
                "28": "No ja vam kažem, tko god gleda ženu želeći je s požudom, već je počinio preljub u srcu svojemu.",
                "29": "Gle, dajem vam zapovijed da ne dopustite ničemu od toga da uđe u srce vaše;",
                "30": "Jer bolje je da se odreknete toga, čime ćete uzeti križ svoj, nego da budete bačeni u pakao.",
                "31": "Bijaše zapisano: Tko god otpusti ženu svoju, neka joj dade otpusni list.",
                "32": "Zaista, zaista, kažem vam: Tko god otpusti ženu svoju, osim zbog bludništva, navodi je da počini preljub; a tko se god oženi onom koja je otpuštena, čini preljub.",
                "33": "I opet, zapisano je: Ne zaklinji se lažno, nego izvrši Gospodu prisege svoje;",
                "34": "No zaista, zaista, kažem vam: Ne kunite se uopće; niti nebom, jer je Božje prijestolje;",
                "35": "Ni zemljom, jer je podnožje njegovo;",
                "36": "Niti se zaklinji glavom svojom, jer ne možeš učiniti ni jednu vlas crnom niti bijelom;",
                "37": "Već neka priopćenje vaše bude: Da, da; Ne, ne; jer što god dolazi više od toga, zlo je.",
                "38": "I gle, zapisano je, oko za oko, i zub za zub;",
                "39": "No ja vam kažem da ne uzvraćate zlo za zlo, nego tko te god udari po desnom obrazu, okreni mu i drugi;",
                "40": "I ako bi te tko htio tužiti pred zakonom i oduzeti ti košulju, prepusti mu ogrtač također;",
                "41": "I tko te god prisili da pođeš s njim jednu milju, pođi s njim dvije!",
                "42": "Podaj onome koji zaište od tebe, a od onoga koji bi pozajmio od tebe nemoj se okretati.",
                "43": "I gle, zapisano je također: Ljubi bližnjega svoga i mrzi neprijatelja svoga;",
                "44": "No gle, ja vam kažem: Ljubite neprijatelje svoje, blagoslivljajte one koji vas kunu, činite dobro onima koji vas mrze, i molite se za one koji vas s prezirom koriste i progone;",
                "45": "Da biste mogli biti djeca Oca svojega koji je na nebu; jer on čini da sunce njegovo izlazi nad zlima i nad dobrima.",
                "46": "Stoga je ono što je od davnine, što bijaše pod zakonom, u meni sve ispunjeno.",
                "47": "Ono što je staro dokinuto je, i sve postade novo.",
                "48": "Zato, htio bih da budete savršeni baš kao što sam ja, ili Otac vaš koji je na nebu savršen."
            },
            "13": {
                "1": "Zaista, zaista, kažem, htio bih da činite dobrotvorna djela siromašnima; no, pripazite da ne činite dobrotvorna djela svoja pred ljudima kako bi vas oni vidjeli; inače nemate nagradu od Oca vašega koji je na nebu.",
                "2": "Zato kad budete činili dobrotvorna djela svoja, ne trubite pred sobom, kao što će to licemjeri činiti u sinagogama i na ulicama, da bi imali slavu ljudsku. Zaista, kažem vam, oni imaju nagradu svoju.",
                "3": "Naprotiv, kad činiš dobrotvorna djela, ne dopusti da ljevica tvoja znade što desnica tvoja čini;",
                "4": "Da bi dobrotvorna djela tvoja mogla biti u tajnosti; i Otac tvoj koji vidi u tajnosti, sam će te nagraditi otvoreno.",
                "5": "I kad se moliš, ne čini kao licemjeri, jer oni se vole moliti stojeći u sinagogama i na uglovima ulica, da bi ih ljudi vidjeli. Zaista, kažem vam, oni imaju nagradu svoju.",
                "6": "Naprotiv ti, kad se moliš, uđi u sobicu svoju, a kad zatvoriš vrata svoja, pomoli se Ocu svome koji je u tajnosti; i Otac tvoj, koji vidi u tajnosti, nagradit će te otvoreno.",
                "7": "No kad se molite, ne koristite isprazna ponavljanja kao neznabošci; jer oni misle da će biti uslišani zbog mnogo govorenja svojega.",
                "8": "Nemojte stoga biti poput njih, jer Otac vaš znade što vam je potrebno prije negoli zaištete od njega.",
                "9": "Stoga se na ovaj način molite: Oče naš koji jesi na nebesima, sveti se ime tvoje.",
                "10": "Budi volja tvoja na zemlji kao što je na nebu.",
                "11": "I oprosti nam duge naše kao što mi opraštamo dužnicima našim.",
                "12": "I ne uvedi nas u napast, nego izbavi nas od zla.",
                "13": "Jer tvoje je kraljevstvo, i moć, i slava zauvijek. Amen.",
                "14": "Jer oprostite li vi ljudima prijestupe njihove, vaš će nebeski Otac također oprostiti vama;",
                "15": "No, ne oprostite li vi ljudima njihove prijestupe, ni Otac vaš neće oprostiti vaše prijestupe.",
                "16": "Štoviše, kad postite ne budite kao licemjeri, tužna lica, jer oni izobličuju lica svoja kako bi izgledali pred ljudima kao da poste. Zaista, kažem vam, oni imaju nagradu svoju.",
                "17": "Naprotiv ti, kad postiš, pomaži glavu svoju i umij lice svoje;",
                "18": "Da ne bi izgledao pred ljudima kao da postiš, nego pred Ocem svojim, koji je u tajnosti; i Otac tvoj, koji vidi u tajnosti, nagradit će te otvoreno.",
                "19": "Ne spremajte sebi blaga na zemlji, gdje moljac i rđa nagrizaju, a kradljivci provaljuju i kradu;",
                "20": "Već spremajte sebi blaga na nebu, gdje ni moljac ni rđa ne nagrizaju i gdje kradljivci ne provaljuju niti kradu.",
                "21": "Jer gdje ti je blago, ondje će ti biti i srce.",
                "22": "Svjetlo je tijelu oko; ako je, stoga, oko tvoje uprto na Boga, cijelo će tijelo tvoje biti puno svjetla.",
                "23": "No, ako ti je oko zlo, cijelo će tijelo tvoje biti puno tame. Ako je, dakle, svjetlo što je u tebi tama, koliko li je velika ta tama!",
                "24": "Nitko ne može služiti dvojici gospodara; jer ili će mrziti jednoga, a ljubiti drugoga, ili će pristajati uz jednoga, a prezirati drugoga. Ne možete služiti Bogu i mamonu.",
                "25": "I tad se dogodi, kad Isus izgovori te riječi, on pogleda dvanaestoricu koju bijaše izabrao i reče im: Sjetite se riječi koje izrekoh. Jer gle, vi ste oni koje izabrah da poslužuju ovomu narodu. Zato vam kažem, nemojte se brinuti za život svoj, što ćete jesti, ili što ćete piti; niti za tijelo svoje, što ćete odjenuti. Nije li život više od jela, a tijelo od odijela?",
                "26": "Pogledajte ptice nebeske, jer one ne siju, niti žanju niti sabiru u žitnice; ipak ih vaš nebeski Otac hrani. Niste li vi mnogo bolji od njih?",
                "27": "Koji od vas razmišljajući može dodati jedan lakat svome stasu?",
                "28": "I zašto ste zabrinuti za odijelo? Promotrite ljiljane poljske kako rastu; oni se ne muče, niti predu;",
                "29": "A ipak, kažem vam da ni Salomon, u svoj slavi svojoj, ne bijaše zaodjenut kao jedan od ovih.",
                "30": "Stoga, ako Bog tako odijeva travu poljsku, koja danas jest, a sutra se baca u peć, isto će tako odjenuti vas, ako niste malovjerni.",
                "31": "Zato, nemojte biti zabrinuti, govoreći: Što ćemo jesti? Ili: Što ćemo piti? Ili: Čime ćemo se odjenuti?",
                "32": "Jer vaš nebeski Otac znade da vam je potrebno sve to.",
                "33": "Naprotiv, tražite najprije kraljevstvo Božje i pravednost njegovu, a sve će vam to biti nadodano.",
                "34": "Nemojte zato biti zabrinuti za sutra, jer sutra će se brinuti za svoje brige. Dovoljno je danu zla njegova."
            },
            "14": {
                "1": "I tad se dogodi, kad Isus izgovori te riječi, okrene se ponovno mnoštvu i otvori im usta svoja ponovno, govoreći: Zaista, zaista, kažem vam, ne sudite da ne budete suđeni.",
                "2": "Jer kakvim sudom sudite, bit ćete suđeni; i kakvom mjerom odmjerite, mjerit će vam se ponovno.",
                "3": "I zašto gledaš trun koji je u oku brata tvojega, ali ne zapažaš brvno koje je u tvojem oku?",
                "4": "Ili kako možeš reći bratu svojemu: Daj da izvadim trun iz oka tvojega — a gle, brvno je u tvojem oku?",
                "5": "Licemjere, najprije izvadi brvno iz svojeg oka; i onda ćeš jasno vidjeti te ćeš moći izvaditi trun iz oka brata svojega.",
                "6": "Ne dajte ono što je sveto psima, niti bacajte biserje svoje pred svinje, da ga ne pogaze nogama svojim pa se okrenu ponovno i rastrgaju vas.",
                "7": "Ištite, i dat će vam se; tražite, i naći ćete; kucajte, i otvorit će vam se.",
                "8": "Jer svatko tko ište, prima; i onaj koji traži, nalazi; a onomu koji kuca, otvorit će se.",
                "9": "Ili ima li koga među vama, tko bi svom sinu, ako zaište kruha, dao kamen?",
                "10": "Ili ako zaište ribu, hoće li mu dati zmiju?",
                "11": "Ako dakle vi, koji ste zli, znadete kako davati dobre darove djeci svojoj, koliko li će više Otac vaš koji je na nebu dati dobara onima koji zaištu od njega?",
                "12": "Zato, sve što god želite da ljudi čine vama, činite vi isto tako njima, jer to je zakon i proroci.",
                "13": "Uđite na tijesna vrata; jer široka su vrata i prostran je put koji vodi u propast, i mnogo ih ima koji prolaze kroz njih;",
                "14": "Jer tijesna su vrata i uzan je put koji vodi u život, i malo ih ima koji ih nalaze.",
                "15": "Čuvajte se lažnih proroka koji dolaze k vama u ovčjoj odjeći, a iznutra su grabežljivi vuci.",
                "16": "Prepoznat ćete ih po plodovima njihovim. Beru li ljudi grožđe s trnja, ili smokve s čička?",
                "17": "Isto tako svako dobro stablo rađa dobrim plodom; no iskvareno stablo rađa zlim plodom.",
                "18": "Dobro stablo ne može uroditi zlim plodom, niti iskvareno stablo može uroditi dobrim plodom.",
                "19": "Svako stablo koje ne rađa dobrim plodom posječeno je, i bačeno u vatru.",
                "20": "Stoga, po plodovima ćete ih njihovim prepoznati.",
                "21": "Neće svatko tko mi govori: Gospode, Gospode, ući u kraljevstvo nebesko; nego onaj koji čini volju Oca mojega koji je na nebu.",
                "22": "Mnogi će mi reći u onaj dan: Gospode, Gospode, nismo li prorokovali u tvoje ime, i u tvoje ime istjerivali đavle, i u tvoje ime učinili mnoga čudesna djela?",
                "23": "I tad ću im izjaviti: Nikad vas nisam poznavao; odlazite od mene, vi koji činite bezakonje.",
                "24": "Zato, tko god čuje ove besjede moje i izvršava ih, prispodobit ću ga mudru čovjeku koji sagradi kuću svoju na stijeni —",
                "25": "I kiša se spusti, i bujice dođoše, i vjetrovi duhnuše, i udariše na tu kuću; a ona ne pade, jer bijaše utemeljena na stijeni.",
                "26": "A svatko tko čuje ove besjede moje, a ne izvršava ih, prispodobit će se ludu čovjeku koji sagradi kuću svoju na pijesku —",
                "27": "I kiša se spusti, i bujice dođoše, i vjetrovi duhnuše, i udariše na tu kuću; i ona pade, i velik bijaše pad njezin."
            },
            "15": {
                "1": "I tad se dogodi, kad Isus završi ove besjede, on svrnu pogled svoj unaokolo prema mnoštvu i reče im: Gle, čuste ono što podučavah prije nego što uziđoh k Ocu svojemu; zato, tko god upamti ove besjede moje i izvršava ih, njega ću uzdignuti u posljednji dan.",
                "2": "I dogodi se, nakon što Isus izreče ove riječi, on uvidje kako bijaše nekih među njima koji se čuđahu i pitahu što bi htio gledom na zakon Mojsijev; jer oni ne razumješe besjedu da staro prođe, i da sve postade novo.",
                "3": "I on im reče: Ne čudite se što vam rekoh da staro prođe, i da sve postade novo.",
                "4": "Gle, kažem vam da je zakon ispunjen što bijaše dan Mojsiju.",
                "5": "Gle, ja sam onaj koji dade zakon, i ja sam onaj koji sklopi savez s narodom svojim Izraelom; zato, zakon je u meni ispunjen, jer ja dođoh ispuniti zakon; zato on ima kraj.",
                "6": "Gle, ja ne dokidam proroke, jer svi oni koji se ne ispuniše u meni, zaista kažem vam, svi će se oni ispuniti.",
                "7": "I zato što vam rekoh da staro prođe, ne dokidam ono što bijaše izgovoreno o onomu što će doći.",
                "8": "Jer gle, savez koji sklopih s narodom svojim nije sav ispunjen; no, zakon što bijaše dan Mojsiju ima kraj u meni.",
                "9": "Gle, ja sam zakon i svjetlo. Oslonite se na me i ustrajte do svršetka, i živjet ćete; jer onomu koji ustraje do svršetka dat ću život vječni.",
                "10": "Gle, dadoh vam ove zapovijedi; zato obdržavajte zapovijedi moje. I to je zakon i proroci, jer oni uistinu svjedočahu o meni.",
                "11": "I tad se dogodi, nakon što Isus izgovori ove riječi, on reče onoj dvanaestorici koju bijaše izabrao:",
                "12": "Vi ste učenici moji; i vi ste svjetlo ovomu narodu koji je ostatak doma Josipova.",
                "13": "I gle, ovo je zemlja baštine vaše; i Otac je dade vama.",
                "14": "I ni u jednom mi trenutku Otac ne dade zapovijed da kažem to braći vašoj u području Jeruzalema.",
                "15": "Niti mi u jednom trenutku Otac ne dade zapovijed da im kažem o drugim plemenima doma Izraelova, koje Otac izvede iz te zemlje.",
                "16": "Ovoliko mi Otac zapovjedi da im kažem:",
                "17": "Da drugih ovaca imam koje nisu iz ovog stada; i njih moram dovesti i one će čuti glas moj; i bit će jedno stado i jedan pastir.",
                "18": "I evo, zbog tvrdovratosti i nevjere oni ne razumješe riječ moju; zato mi Otac zapovjedi da im ne kazujem više o tomu.",
                "19": "No zaista, kažem vam da mi Otac zapovjedi, i ja vam velim da vi bijaste odijeljeni od njih zbog bezakonja njihova; zato, zbog bezakonja svojega oni ne znaju za vas.",
                "20": "I zaista, kažem vam opet da druga plemena Otac odijeli od njih; i zbog bezakonja svojega oni ne znaju za njih.",
                "21": "I zaista kažem vam da ste vi oni o kojima rekoh: Drugih ovaca imam koje nisu iz ovog stada; i njih moram dovesti i one će čuti glas moj; i bit će jedno stado i jedan pastir.",
                "22": "A oni me ne razumješe, jer držahu da su to pogani; jer ne razumješe da se pogani trebaju obratiti kroz njihovo propovijedanje.",
                "23": "I oni me ne razumješe kad rekoh da će one čuti glas moj; i ne razumješe me da pogani neće ni u jednom trenutku čuti glas moj — da im se ja neću osobno očitovati doli po Duhu Svetome.",
                "24": "No gle, vi i čuste glas moj i vidjeste me; i vi ste ovce moje, i ubrojeni ste među one koje mi Otac dade."
            },
            "16": {
                "1": "I zaista, zaista, kažem vam da imam drugih ovaca koje nisu iz ove zemlje, niti iz zemlje jeruzalemske, niti su u kome dijelu one zemlje unaokolo gdje bijah posluživati.",
                "2": "Jer oni o kojima govorim oni su koji još ne čuše glasa mojega; niti im se ikad očitovah.",
                "3": "No, primih zapovijed od Oca da pođem k njima, i da će oni čuti glas moj i biti ubrojeni među ovce moje, da bude jedno stado i jedan pastir; zato im se idem pokazati.",
                "4": "I zapovijedam vam da zapišete ove besjede nakon što ja odem, tako da, bude li tako da narod moj u području Jeruzalema, oni koji me vidješe i koji bijahu sa mnom za moga službeništva, ne zaištu od Oca u ime moje, kako bi primili spoznaju o vama po Duhu Svetomu, a i o drugim plemenima za koja oni ne znaju, da ove besjede koje vi zapišete budu sačuvane i očitovane poganima, da bi kroz puninu pogana ostatak potomstva njihova, koji će biti raspršen po licu zemaljskomu zbog nevjere svoje, mogao biti uveden, to jest da bi mogao biti priveden k spoznaji o meni, Otkupitelju svojemu.",
                "5": "A tad ću ih sabrati natrag s četiri kraja zemlje; i tad ću ispuniti savez koji Otac sklopi sa svim narodom doma Izraelova.",
                "6": "I blagoslovljeni su pogani zbog vjerovanja svojega u me, kroz Duha Svetoga i po njemu, koji im svjedoči o meni i o Ocu.",
                "7": "Gle, zbog vjerovanja njihova u me, govori Otac, i zbog nevjere vaše, o dome Izraelov, u posljednji će dan istina doći k poganima, tako da će punina toga biti otkrivena njima.",
                "8": "No jao, govori Otac, nevjernima među poganima — jer premda dođoše na lice ove zemlje, i raspršiše narod moj koji je iz doma Izraelova; i narod moj koji je iz doma Izraelova bijaše istjeran iz sredine njihove, i oni ga izgaziše nogama;",
                "9": "A zbog milosrđa Očevih prema poganima, a i presuda Očevih nad narodom mojim koji je iz doma Izraelova, zaista, zaista, kažem vam da nakon svega toga, i nakon što naredih da narod moj koji je iz doma Izraelova bude udaren, i bude mučen, i bude ubijan, i bude istjeran iz sredine njihove, i da ga oni zamrze, i da postane zvižduk i ruglo među njima —",
                "10": "I ovako zapovijeda Otac da vam kažem: U onaj dan kad pogani sagriješe protiv evanđelja mojega, i odbace puninu evanđelja mojega, i budu uzneseni u oholosti srdaca svojih nad sve narode, i nad sve ljude cijele zemlje, i budu ispunjeni svim vrstama laži, i obmana, i zloće, i svim vrstama licemjerja, i umorstava, i nadrisvećeništava, i bludništava, i tajnih odvratnosti; i budu li činili sve to i odbacili puninu evanđelja mojega, gle, govori Otac, uklonit ću puninu evanđelja svojega iz sredine njihove.",
                "11": "I tad ću se spomenuti saveza svojega što ga sklopih s narodom svojim, o dome Izraelov, i donijet ću mu evanđelje svoje.",
                "12": "I pokazat ću ti, o dome Izraelov, da pogani neće imati moći nad tobom; no spomenut ću se saveza svojega s tobom, o dome Izraelov, i ti ćeš doći k spoznaji o punini evanđelja mojega.",
                "13": "No, ako se pogani pokaju i vrate k meni, govori Otac, gle, bit će ubrojeni među narod moj, o dome Izraelov.",
                "14": "I neću dopustiti da narod moj, koji je iz doma Izraelova, prođe kroz njih i izgazi ih, govori Otac.",
                "15": "No ne okrenu li se k meni i ne poslušaju li glas moj, dopustit ću im, da, dopustit ću narodu svojemu, o dome Izraelov, da prođe kroz njih i izgazi ih, i oni će biti poput soli koja izgubi okus svoj, koja od tada nadalje nije dobra ni za što nego da se odbaci, i bude izgažena nogama naroda mojega, o dome Izraelov.",
                "16": "Zaista, zaista, kažem vam, ovako mi Otac zapovjedi — da dadem ovome narodu ovu zemlju za baštinu njihovu.",
                "17": "I tad će se riječi proroka Izaije ispuniti, koje kažu:",
                "18": "Stražari će tvoji uzdići glas; jednim će glasom zajedno pjevati; jer će vidjeti na svoje oči kad Gospod nanovo donese Sion.",
                "19": "Udrite u veselje, pjevajte zajedno vi pustoši jeruzalemske; jer Gospod je utješio narod svoj, on je otkupio Jeruzalem.",
                "20": "Gospod je ogolio svetu mišicu svoju u očima svih naroda; i svi će krajevi zemaljski vidjeti spasenje Božje."
            },
            "17": {
                "1": "Gle, tad se dogodi, kad Isus izgovori te riječi, on pogleda ponovno unaokolo prema mnoštvu i reče im: Gle, vrijeme je moje nadomak.",
                "2": "Uviđam da ste slabi, da ne možete razumjeti sve riječi moje koje mi Otac zapovjedi da vam ih kažem ovaj put.",
                "3": "Zato pođite kućama svojim, i pomno razmišljajte o onomu što rekoh, i tražite od Oca, u ime moje, tako da možete razumjeti, i pripraviti umove svoje za sutra, a ja ću vam doći ponovno.",
                "4": "No sad ja odlazim k Ocu, i također da se pokažem izgubljenim plemenima Izraelovim, jer ona nisu izgubljena za Oca, jer on znade kamo ih je odveo.",
                "5": "I dogodi se, nakon što Isus tako reče, on svrnu pogled svoj ponovno unaokolo prema mnoštvu, i vidje da su u suzama, i da gledaju postojano u nj kao da bi ga molili nek ostane još malo s njima.",
                "6": "I on im reče: Gle, nutrina je moja ispunjena sućuti prema vama.",
                "7": "Imate li koga tko je bolestan među vama? Dovedite ih ovamo. Imate li koga tko je uzet, ili slijep, ili hrom, ili kljast, ili gubav, ili tko je sasušen, ili tko je gluh, ili ga bilo što muči? Dovedite ih ovamo i ja ću ih iscijeliti, jer imam sućuti prema vama; nutrina je moja ispunjena milosrđem.",
                "8": "Jer uviđam kako želite da vam pokažem ono što učinih braći vašoj u području Jeruzalema, jer vidim da je vjera vaša dostatna kako bih vas iscijelio.",
                "9": "I dogodi se, nakon što on tako reče, cijelo mnoštvo, kao jedno tijelo, pođe sa svojim bolesnima i svojim izmučenima, i svojim uzetima, i sa svojim slijepima, i sa svojim nijemima, i sa svima onima koje je bilo što mučilo; i on iscjeljivaše svakoga od njih kada mu bijahu privedeni.",
                "10": "I svi se oni, i oni koji bijahu iscijeljeni i oni koji bijahu zdravi, sagnuše do nogu njegovih i klanjahu mu se; i svi oni koji mogahu prići unatoč mnoštvu cjelivahu noge njegove, toliko da opraše noge njegove suzama svojim.",
                "11": "I dogodi se, on zapovjedi da dječica njihova budu dovedena.",
                "12": "Tako oni dovedoše dječicu svoju i staviše ih na zemlju uokolo njega, a Isus stajaše u sredini; i mnoštvo se povuče sve dok mu sva ne bijahu dovedena.",
                "13": "I dogodi se, nakon što sva bijahu dovedena, a Isus stajaše u sredini, on zapovjedi mnoštvu da klekne na zemlju.",
                "14": "I dogodi se, nakon što oni kleknuše na zemlju, Isus zastenje u sebi, i reče: Oče, uznemiren sam zbog opačine naroda doma Izraelova.",
                "15": "I nakon što izgovori te riječi, on sam također kleknu na zemlju; i gle, moljaše se Ocu, a ono što moljaše ne može biti zapisano, i mnoštvo posvjedoči koje ga ču.",
                "16": "I na ovaj način oni svjedoče: Oko nikad ne vidje, niti uho ču, prije, nešto tako veliko i čudesno kao što mi vidjesmo i čusmo Isusa kako govori Ocu;",
                "17": "I nijedan jezik ne može izreći, niti može ijedan čovjek zapisati, niti mogu srca ljudska zamisliti nešto tako veliko i čudesno kao što mi i vidjesmo i čusmo kako Isus govori; i nitko ne može zamisliti radost koja ispuni duše naše u trenutku kad ga čusmo kako se moli za nas Ocu.",
                "18": "I dogodi se, nakon što Isus okonča molitvu Ocu, on ustade; no toliko velika bijaše radost mnoštva da oni bijahu svladani.",
                "19": "I dogodi se da im Isus progovori i naloži im da ustanu.",
                "20": "I oni ustadoše sa zemlje, a on im reče: Blagoslovljeni ste vi zbog vjere vaše. A sad gle, radost je moja potpuna.",
                "21": "I nakon što izreče ove riječi, on zaplaka, i mnoštvo posvjedoči o tome, i on uze dječicu njihovu, jedno po jedno, i blagoslovi ih, i pomoli se Ocu za njih.",
                "22": "I nakon što učini to on zaplaka ponovno;",
                "23": "I progovori mnoštvu, te im reče: Pogledajte dječicu svoju.",
                "24": "I dok gledahu kako bi vidjeli, oni svrnuše pogled svoj prema nebu, i vidješe kako se nebesa otvoriše, i vidješe anđele kako silaze s neba kao da to bijaše usred vatre; i oni siđoše i okružiše onu dječicu, i ona bijahu obavijena vatrom; i anđeli im posluživahu.",
                "25": "A mnoštvo vidje, i ču, i posvjedoči; i oni znadu da je svjedočanstvo njihovo istinito jer svi oni vidješe i čuše, svaki čovjek za sebe; a bijaše ih brojem oko dvije tisuće i pet stotina duša; a sastojahu se od muškaraca, žena i djece."
            },
            "18": {
                "1": "I dogodi se da Isus zapovjedi učenicima svojim neka mu donesu nešto kruha i vina.",
                "2": "I kad oni otiđoše po kruh i vino, on zapovjedi mnoštvu da posjeda po zemlji.",
                "3": "A kad se učenici vratiše s kruhom i vinom, on uze od kruha te ga razlomi i blagoslovi; i dade učenicima i zapovjedi da jedu.",
                "4": "I nakon što oni bijahu jeli i nasitili se, on zapovjedi da dadu mnoštvu.",
                "5": "I nakon što mnoštvo bijaše jelo i nasitilo se, on reče učenicima: Gle, bit će jedan zaređen među vama, i njemu ću dati moć da lomi kruh, i blagoslivlja ga, i daje ga narodu crkve moje, svima onima koji povjeruju i budu kršteni u ime moje.",
                "6": "I ovo ćete se uvijek truditi činiti, kao što i ja učinih, kao što i ja razlomih kruh i blagoslovih ga i dadoh ga vama.",
                "7": "I to ćete činiti na spomen tijela mojega, koje vam pokazah. I to će biti svjedočanstvo Ocu da se uvijek spominjete mene. I budete li se uvijek spominjali mene, imat ćete Duha mojega da bude s vama.",
                "8": "I dogodi se nakon što izreče ove riječi, on zapovjedi učenicima svojim da uzmu od vina iz čaše i piju od njega, te da također dadu mnoštvu tako da bi ono moglo piti od njega.",
                "9": "I dogodi se da oni učiniše tako, i pijahu od njega i utažiše žeđ; i oni dadoše mnoštvu, i ono pijaše i utaži žeđ.",
                "10": "I nakon što učenici učiniše to, Isus im reče: Blagoslovljeni ste vi zbog ovoga što učiniste, jer to je ispunjenje zapovijedi mojih, i to svjedoči Ocu da ste voljni činiti ono što vam zapovjedih.",
                "11": "I to ćete uvijek činiti onima koji se pokaju i krste u ime moje; i činit ćete to na spomen krvi moje koju prolih za vas, kako biste mogli posvjedočiti Ocu da se uvijek spominjete mene. I budete li se uvijek spominjali mene, imat ćete Duha mojega da bude s vama.",
                "12": "I dajem vam zapovijed da činite ovo. I budete li uvijek činili ovo blagoslovljeni ste vi, jer ste izgrađeni na stijeni mojoj.",
                "13": "No, tko god među vama bude činio više ili manje od ovoga nije izgrađen na stijeni mojoj, već je izgrađen na pjeskovitu temelju; i kad se kiša spusti, i bujice dođu, i vjetrovi duhnu i udare na njih, oni će pasti, i vrata pakla već su otvorena da ih prime.",
                "14": "Zato blagoslovljeni ste vi budete li obdržavali zapovijedi moje, koje mi Otac zapovjedi da vam dadem.",
                "15": "Zaista, zaista, kažem vam, morate bdjeti i moliti se uvijek, da vas đavao ne bi iskušavao i odveo vas zasužnjene.",
                "16": "I kao što se ja moljah među vama, isto se tako vi molite u crkvi mojoj, među narodom mojim koji se pokaje i krsti u ime moje. Gle, ja sam svjetlo; pružih vam primjer.",
                "17": "I dogodi se, nakon što Isus izreče te riječi učenicima svojim, okrenu se ponovno k mnoštvu i reče im:",
                "18": "Gle, zaista, zaista, kažem vam, morate bdjeti i moliti se uvijek da ne biste upali u napast; jer vas Sotona želi imati, da bi vas mogao rešetati kao pšenicu.",
                "19": "Zato se morate uvijek moliti Ocu u ime moje;",
                "20": "I što god zaištete od Oca u ime moje, što je ispravno, vjerujući da ćete primiti, gle, dat će vam se.",
                "21": "Molite se Ocu u obiteljima svojim, uvijek u ime moje, da žene vaše i djeca vaša budu blagoslovljeni.",
                "22": "I gle, sastajte se često; i nemojte braniti nikome dolazak k vama kad se sastajete, već ih puštajte da dođu k vama i ne branite im;",
                "23": "Već se molite za njih, i ne tjerajte ih; i bude li tako da oni budu dolazili k vama često, molite se za njih Ocu u ime moje.",
                "24": "Zato uzdignite svjetlo svoje da bi moglo zasjati svijetu. Gle, ja sam svjetlo koje ćete uzdizati — ono što vidjeste mene kako činim. Gle, vidite kako se moljah Ocu, i svi bijaste svjedoci.",
                "25": "I vidite kako ne zapovjedih nikome od vas da ode, već umjesto toga zapovjedih da dođete k meni, kako biste mogli opipati i vidjeti; isto tako vi činite svijetu; i tko god prekrši ovu zapovijed dopušta da bude uveden u napast.",
                "26": "I tad se dogodi, nakon što Isus izgovori te riječi, on svrnu pogled svoj ponovno prema učenicima koje bijaše izabrao, i reče im:",
                "27": "Gle, zaista, zaista, kažem vam, dajem vam još jednu zapovijed, a tada moram poći k Ocu svojemu kako bih mogao ispuniti druge zapovijedi koje mi on dade.",
                "28": "A sad gle, ovo je zapovijed koju vam dajem, ne dopustite nikome znajući da blaguje od tijela mojega i krvi moje nedostojno, kada ih budete posluživali;",
                "29": "Jer tko god jede i pije tijelo moje i krv moju nedostojno, jede i pije prokletstvo duši svojoj; zato, ako znadete da je netko nedostojan jesti i piti od tijela mojega i krvi moje, zabranite mu.",
                "30": "Ipak, nemojte ga tjerati iz sredine svoje, već mu poslužujte i molite se za njega Ocu u ime moje; i bude li tako da se on pokaje i krsti u ime moje, tada ga primite i poslužujte mu od tijela mojega i krvi moje.",
                "31": "No, ako se ne pokaje, neće biti ubrojen među narod moj, da ne bi uništio narod moj, jer gle, ja poznam ovce svoje, i one su ubrojene.",
                "32": "Ipak, nemojte ga tjerati iz sinagoga svojih, ni s bogoštovnih mjesta svojih, jer ćete takvima nastaviti posluživati; jer ne znate hoće li se oni vratiti i pokajati, i doći k meni s cjelovitom namjerom srca, i ja ću ih iscijeliti; a vi ćete biti sredstvo koje im donosi spasenje.",
                "33": "Dakle, obdržavajte ove besjede koje vam zapovjedih da ne biste došli pod osudu; jer jao onomu koga Otac osudi.",
                "34": "I dajem vam ove zapovijedi zbog prepiranja koje bijaše među vama. I blagoslovljeni ste vi ne bude li prepiranja među vama.",
                "35": "A sad odlazim k Ocu, jer je potrebno da pođem k Ocu radi vas.",
                "36": "I dogodi se, nakon što Isus okonča ove besjede, on dotaknu rukom svojom učenike koje bijaše izabrao, jednoga po jednoga, sve dok ih ne dotaknu sve, i govoraše im dok ih je doticao.",
                "37": "I mnoštvo ne ču riječi koje izgovori, zato i ne posvjedoči; no, učenici posvjedočiše da im dade moć podjeljivati Duha Svetoga. I pokazat ću vam kasnije da je ovo svjedočanstvo istinito.",
                "38": "I dogodi se, nakon što ih Isus sve dotaknu, naiđe oblak i zasjeni mnoštvo tako da ne mogahu vidjeti Isusa.",
                "39": "I dok bijahu zasjenjeni on otiđe od njih i uziđe na nebo. A učenici vidješe i posvjedočiše da on uziđe ponovno na nebo."
            },
            "19": {
                "1": "I tad se dogodi, nakon što Isus bijaše uzišao na nebo, mnoštvo se raziđe, i svaki muškarac povede ženu svoju i djecu svoju i vrati se domu svome.",
                "2": "I raznese se posvuda među narodom odmah, još prije nego što se smrači, da je mnoštvo vidjelo Isusa, i da im on posluživaše, i da će se također sutra pokazati mnoštvu.",
                "3": "Da, štoviše, cijele se noći raznosilo na sva usta o Isusu; i toliko oni slahu k narodu da ih bijaše mnogo, da, silno se velik broj trudio silno cijelu tu noć da bi sutradan mogli biti na mjestu gdje će se Isus pokazati mnoštvu.",
                "4": "I dogodi se, sutradan kad se mnoštvo skupi zajedno, gle, Nefi i brat njegov koga on uzdignu od mrtvih, čije ime bijaše Timotej, a i sin njegov, čije ime bijaše Jona, a i Matoni, i Matoniha, brat njegov, i Kumen, i Kumenonhi, i Jeremija, i Šemnon, i Jona, i Sidkija, i Izaija — evo, to bijahu imena učenika koje Isus izabra — i dogodi se da oni istupiše i stadoše posred mnoštva.",
                "5": "I gle, mnoštvo bijaše toliko veliko te oni narediše da bude razdijeljeno na dvanaest skupina.",
                "6": "I dvanaestorica podučavahu mnoštvo; i gle, oni narediše da mnoštvo klekne na lice zemaljsko i da se moli Ocu u ime Isusovo.",
                "7": "I učenici se moljahu Ocu također u ime Isusovo. I dogodi se da oni ustadoše i posluživahu narodu.",
                "8": "I nakon što poslužiše one iste riječi koje Isus bijaše izgovorio — ne izmjenjujući ništa od riječi koje Isus bijaše izgovorio — gle, oni kleknuše ponovno i moljahu se Ocu u ime Isusovo.",
                "9": "I oni se moljahu za ono što željahu najviše; i oni željahu da im se Duh Sveti udijeli.",
                "10": "I nakon što se tako pomoliše, oni siđoše do ruba vode, a mnoštvo ih je slijedilo.",
                "11": "I dogodi se da Nefi siđe u vodu i bijaše kršten.",
                "12": "I on izroni iz vode i poče krstiti. I on krsti sve one koje Isus bijaše izabrao.",
                "13": "I dogodi se, nakon što svi oni bijahu kršteni i iziđoše iz vode, Duh Sveti siđe na njih, i oni se ispuniše Duhom Svetim i ognjem.",
                "14": "I gle, oni bijahu obavijeni nečim što bijaše poput ognja; i oganj siđe s neba, i mnoštvo bijaše svjedokom toga, i ono posvjedoči; i anđeli siđoše s neba i posluživahu im.",
                "15": "I dogodi se, dok anđeli posluživahu učenicima, gle, Isus dođe i stane u sredinu te im posluživaše.",
                "16": "I dogodi se da on govoraše mnoštvu i zapovjedi im da kleknu ponovno na zemlju, i također da učenici njegovi kleknu na zemlju.",
                "17": "I dogodi se, nakon što oni svi kleknuše na zemlju, on zapovjedi učenicima svojim da se mole.",
                "18": "I gle, oni se počeše moliti; i moljahu se Isusu nazivajući ga Gospodom svojim i Bogom svojim.",
                "19": "I dogodi se da Isus ode iz sredine njihove, i pođe malo podalje od njih te se pokloni do zemlje i reče:",
                "20": "Oče, zahvaljujem ti što si dao Duha Svetoga ovima koje sam izabrao; a zbog vjerovanja njihova u me izabrah ih iz svijeta.",
                "21": "Oče, molim te da daš Duha Svetoga svima onima koji će povjerovati u riječi njihove.",
                "22": "Oče, dao si im Duha Svetoga zato što vjeruju u me; a ti vidiš da vjeruju u me zato što ih čuješ, i oni se mole meni; a mole se meni zato što sam s njima.",
                "23": "A sad, Oče, molim se tebi za njih, a i za sve one koji će povjerovati u riječi njihove, da povjeruju u me, da bih ja mogao biti u njima kao što si ti, Oče, u meni, da bismo mogli biti jedno.",
                "24": "I dogodi se, nakon što se Isus tako pomoli Ocu, on dođe k učenicima svojim, i gle, oni se i dalje nastavljahu, bez prestanka, moliti njemu; i oni ne gomilahu mnogo riječi, jer im bijaše udijeljeno o čemu se trebaju moliti, i bijahu ispunjeni željom.",
                "25": "I dogodi se da ih Isus blagoslivljaše dok se moljahu njemu; i njegovo se lice smiješilo na njih, i svjetlost lica njegova ih obasjavaše, i gle, oni bijahu bijeli poput lica, a i odjeće Isusove; i gle, bjelina njihova nadmašivaše svu bjelinu, da, štoviše, ne mogaše ništa na zemlji biti tako bijelo kao bjelina njihova.",
                "26": "I Isus im reče: Molite se i dalje; premda se oni ne prestajahu moliti.",
                "27": "I on se okrenu od njih ponovno, i otiđe malo podalje te se pokloni do zemlje; i pomoli se ponovno Ocu, govoreći:",
                "28": "Oče, zahvaljujem ti što si očistio one koje izabrah, zbog vjere njihove, i molim se za njih, a i za one koji će povjerovati u riječi njihove, da budu očišćeni u meni po vjeri u riječi njihove, isto kao što su oni očišćeni u meni.",
                "29": "Oče, ne molim se za svijet, nego za one koje si mi dao iz svijeta, zbog vjere njihove, da budu očišćeni u meni, da bih ja mogao biti u njima kao što si ti, Oče, u meni, da bismo bili jedno, da bih se ja proslavio u njima.",
                "30": "I nakon što Isus izgovori ove riječi, on dođe ponovno k učenicima svojim; i gle, oni se moljahu njemu postojano bez prestanka; i on im se nasmiješi ponovno; i gle, oni bijahu bijeli, i to poput Isusa.",
                "31": "I dogodi se da on pođe ponovno malo podalje i pomoli se Ocu;",
                "32": "I jezik ne može izreći riječi kojima se on moljaše, niti čovjek može zapisati riječi kojima se moljaše.",
                "33": "I mnoštvo ču i svjedoči; a srca njihova bijahu otvorena i oni razumješe u srcima svojim riječi kojima se on moljaše.",
                "34": "Ipak, tako velike i čudesne bijahu riječi kojima se moljaše da ne mogu biti zapisane, niti ih čovjek može izustiti.",
                "35": "I dogodi se, nakon što Isus okonča molitvu, on dođe ponovno k učenicima i reče im: Toliko velike vjere nikad ne vidjeh među svim Židovima; stoga im ne mogah pokazati toliko velika čudesa, zbog nevjere njihove.",
                "36": "Zaista kažem vam, nema nikoga među njima tko vidje toliko velike stvari kao što vi vidjeste; niti oni čuše toliko velike stvari kao što vi čuste."
            },
            "20": {
                "1": "I dogodi se, on zapovjedi mnoštvu da se prestane moliti, a također i učenicima svojim. I zapovjedi im da se ne prestaju moliti u srcima svojim.",
                "2": "I zapovjedi im da ustanu i stanu na noge svoje. I oni ustadoše i stadoše na noge svoje.",
                "3": "I dogodi se da on razlomi kruh ponovno i blagoslovi ga, i dade učenicima da jedu.",
                "4": "I nakon što oni bijahu jeli, on im zapovjedi da razlome kruh i dadu mnoštvu.",
                "5": "I nakon što bijahu dali mnoštvu, on im također dade vina da piju i zapovjedi im da dadu mnoštvu.",
                "6": "Evo, ne bijaše nikakva kruha ni vina koje doniješe učenici ili mnoštvo;",
                "7": "No, on im doista dade kruha da jedu, a i vina da piju.",
                "8": "I on im reče: Onaj koji jede kruh ovaj jede od tijela mojega za dušu svoju; i onaj koji pije od vina ovoga pije od krvi moje za dušu svoju; i duša njegova neće nikada gladovati niti žeđati, već će se nasititi.",
                "9": "Evo, nakon što sve mnoštvo bijaše jelo i pilo, gle, oni se ispuniše Duhom, i povikaše jednim glasom, i dadoše slavu Isusu kojega i vidješe i čuše.",
                "10": "I dogodi se, nakon što svi oni dadoše slavu Isusu, on im reče: Gle, sada završavam zapovijed koju mi Otac zapovjedi o ovome narodu koji je ostatak doma Izraelova.",
                "11": "Sjećate se kako vam govorah i rekoh da će, kad se riječi Izaijine ispune — gle, one su zapisane, imate ih pred sobom, zato ih istražujte —",
                "12": "I zaista, zaista, kažem vam, kad se one ispune, tad će doći ispunjenje saveza što ga Otac sklopi s narodom svojim, o dome Izraelov.",
                "13": "I tad će ostaci, što će biti raspršeni posvuda po licu zemaljskomu, biti sabrani s istoka i sa zapada, i s juga i sa sjevera; i bit će privedeni k spoznaji o Gospodu Bogu svojemu koji ih otkupi.",
                "14": "I Otac mi zapovjedi da vam dadem ovu zemlju za baštinu vašu.",
                "15": "I kažem vam, ne pokaju li se pogani nakon blagoslova koji će primiti, nakon što raspršiše narod moj —",
                "16": "Tad ćete vi, koji ste ostatak doma Jakovljeva, poći među njih; i bit ćete posred onih koji će biti brojni; i bit ćete među njima kao lav među zvijerima šumskim, i kao mladi lav među stadima ovčjim koji, ako prolazi posred njih, i gazi i razdire na komade, i nitko ne može izbaviti.",
                "17": "Tvoja će ruka biti podignuta na protivnike tvoje, i svi neprijatelji tvoji bit će zatrti.",
                "18": "I ja ću sabrati narod svoj kao što čovjek sabire snoplje svoje na gumno.",
                "19": "Jer učinit ću narod svoj s kojim Otac sklopi savez, da, učinit ću rog tvoj željezom, i učinit ću kopita tvoja mjeđu. I ti ćeš izudarati na komade mnoge narode; i ja ću posvetiti dobit njihovu Gospodu, i imetak njihov Gospodaru cijele zemlje. I gle, ja sam taj koji to čini.",
                "20": "I dogodit će se, govori Otac, da će mač pravde moje visjeti nad njima u taj dan; i osim ako se ne pokaju past će na njih, govori Otac, da, i to na sve narode pogana.",
                "21": "I dogodit će se da ću uspostaviti narod svoj, o dome Izraelov.",
                "22": "I gle, ovaj ću narod uspostaviti u ovoj zemlji, tako da se ispuni savez koji sklopih s ocem vašim Jakovom; i bit će ona Novi Jeruzalem. I moći nebeske bit će posred ovoga naroda; da, štoviše, ja ću biti u sredini vašoj.",
                "23": "Gle, ja sam onaj o kome Mojsije kaza, govoreći: Proroka će vam Gospod Bog vaš podignuti između braće vaše, poput mene; njega slušajte u svemu što će vam god govoriti. I dogodit će se da će svaka duša koja ne posluša toga proroka biti isključena iz naroda.",
                "24": "Zaista, kažem vam, da, i svi proroci od Samuela, te oni koji su došli poslije, svi oni koji govorahu, svjedočahu o meni.",
                "25": "I gle, vi ste djeca prorokā; i vi ste od doma Izraelova; i vi ste od saveza koji Otac sklopi s ocima vašim, govoreći Abrahamu: I u potomstvu će tvojemu sva plemena zemaljska biti blagoslovljena.",
                "26": "Otac me uzdignu najprije k vama, i posla me da vas blagoslovim odvraćajući svakoga od vas od bezakonja njegovih; i to zato što ste vi djeca saveza —",
                "27": "A nakon što vi budete blagoslovljeni, tada ispunja Otac savez koji sklopi s Abrahamom, govoreći: U potomstvu će tvojemu sva plemena zemaljska biti blagoslovljena — tako da će se izliti Duh Sveti po meni na pogane, a taj će blagoslov na pogane njih učiniti snažnijima od sviju, i oni će raspršiti narod moj, o dome Izraelov.",
                "28": "I oni će biti bič narodu ove zemlje. No, nakon što prime puninu evanđelja mojega, ako li tad otvrdnu srca svoja protiv mene, vratit ću bezakonja njihova na vlastite glave njihove, govori Otac.",
                "29": "I spomenut ću se saveza koji sklopih s narodom svojim; i sklopih savez s njima da ću ih sabrati zajedno u pravo vrijeme svoje, da ću im dati ponovno zemlju otaca njihovih za baštinu njihovu, a to je zemlja jeruzalemska, a ona je obećana zemlja njima zauvijek, govori Otac.",
                "30": "I dogodit će se da vrijeme dolazi, kad će se punina evanđelja mojega propovijedati njima;",
                "31": "I oni će vjerovati u me, da sam ja Isus Krist, Sin Božji, i molit će se Ocu u ime moje.",
                "32": "Tad će stražari njihovi uzdići glas svoj, i jednim će glasom zajedno pjevati; jer će vidjeti na svoje oči.",
                "33": "Tad će ih Otac sabrati zajedno ponovno, i dati im Jeruzalem kao zemlju baštine njihove.",
                "34": "Tad će oni udariti u veselje — Pjevajte zajedno vi pustoši jeruzalemske; jer Otac je utješio narod svoj, on je otkupio Jeruzalem.",
                "35": "Otac je ogolio svetu mišicu svoju u očima svih naroda; i svi će krajevi zemaljski vidjeti spasenje Očevo; a Otac i ja jedno smo.",
                "36": "I tad će se ostvariti ono što je zapisano: Probudi se, probudi se opet, i odjeni se snagom svojom, o Sione; odjeni se lijepim haljinama svojim, o Jeruzaleme, sveti grade, jer od sada neće više ulaziti k tebi neobrezani i nečisti.",
                "37": "Otresi se od praha; digni se, sjedni, o Jeruzaleme; oslobodi se uza s vrata svojega, o zasužnjena kćeri sionska.",
                "38": "Jer ovako govori Gospod: Prodali ste se ni za što, i bit ćete otkupljeni bez novaca.",
                "39": "Zaista, zaista, kažem vam da će narod moj znati ime moje; da, u onaj će dan oni znati da sam ja onaj koji govori.",
                "40": "I tad će reći: Kako li su lijepe po gorama noge onoga koji im donosi dobru vijest; koji oglašava mir; koji im donosi dobru vijest o dobrome, koji oglašava spasenje; koji govori Sionu: Bog tvoj kraljuje!",
                "41": "I tad će povik odjeknuti: Odlazite, odlazite, iziđite odatle, ne dotičite ono što je nečisto; iziđite iz sredine toga; budite čisti vi koji nosite posude Gospodnje.",
                "42": "Jer nećete izići u hitnji, niti ćete ići bježeći; jer će Gospod ići pred vama, i Bog Izraelov bit će vam zalaznica.",
                "43": "Gle, sluga će moj postupati razborito; bit će uzvišen i proslavljen i bit će veoma visoko.",
                "44": "Baš kao što mnogi bijahu zapanjeni tobom — lice njegovo bijaše toliko iznakaženo, više od bilo kojeg čovjeka, a obličje njegovo više od sinova ljudskih —",
                "45": "Tako će on poškropiti mnoge narode; kraljevi će stisnuti usta svoja zbog njega, jer će ono što im ne bijaše rečeno oni vidjeti; i ono će, što ne bijahu čuli, shvatiti.",
                "46": "Zaista, zaista, kažem vam, sve će ovo zasigurno doći, baš kao što mi Otac zapovjedi. Tad će se ovaj savez što ga Otac sklopi s narodom svojim ispuniti; i tad će Jeruzalem biti opet napučen narodom mojim, i on će biti zemlja baštine njihove."
            },
            "21": {
                "1": "I zaista kažem vam, dajem vam znak, kako biste znali vrijeme kad će se ovo ubrzo dogoditi — kada ću sabrati, iz njegove dugotrajne raspršenosti, narod svoj, o dome Izraelov, i uspostaviti ponovno među njima Sion svoj;",
                "2": "I gle, ovo je ono što ću vam dati kao znak — jer zaista, kažem vam, kada ovo što vam navješćujem, i što ću vam navješćivati poslije sâm, te moću Duha Svetoga kojeg će vam dati Otac, bude otkriveno poganima kako bi oni mogli znati o ovome narodu koji je ostatak doma Jakovljeva, i o ovome narodu mojemu kojeg će oni raspršiti;",
                "3": "Zaista, zaista, kažem vam, kad im ovo Otac otkri, i kad to proiziđe od Oca, od njih k vama;",
                "4": "Jer to je mudrost kod Oca da oni budu uspostavljeni u ovoj zemlji, i budu postavljeni kao slobodan narod moću Očevom, kako bi ovo moglo proizići od njih k ostatku potomstva vašega, da bi se savez Očev mogao ispuniti koji on sklopi s narodom svojim, o dome Izraelov;",
                "5": "Zato, kada ova djela i djela koja će biti učinjena među vama poslije ovoga proiziđu od pogana k potomstvu vašemu koje će propasti u nevjeru zbog bezakonja;",
                "6": "Jer tako se svidje Ocu da to proiziđe od pogana, kako bi on mogao pokazati moć svoju poganima, iz ovog razloga da bi pogani, ne otvrdnu li srca svoja, da bi se oni mogli pokajati i doći k meni te biti kršteni u ime moje i spoznati istinite pojedinosti nauka mojega, kako bi mogli biti ubrojeni među narod moj, o dome Izraelov;",
                "7": "I kad se ovo dogodi, te potomstvo tvoje poče spoznavati ovo — to će biti znak njima, tako da mogu znati da djelo Očevo već otpoče kako bi se ispunio savez koji on sklopi s narodom koji je iz doma Izraelova.",
                "8": "I kad taj dan dođe, dogodit će se da će kraljevi stisnuti usta svoja; jer će ono što im ne bijaše rečeno oni vidjeti; i ono će, što ne bijahu čuli, shvatiti.",
                "9": "Jer u onaj će dan radi mene Otac izvesti djelo, koje će biti veliko i čudesno djelo među njima; i bit će među njima onih koji neće povjerovati u to, premda će im čovjek to navijestiti.",
                "10": "No gle, život sluge mojega bit će u ruci mojoj; zato ga oni neće ozlijediti, premda će biti iznakažen zbog njih. Ipak, ja ću ga iscijeliti, jer ću im pokazati da je mudrost moja veća od lukavosti đavlove.",
                "11": "Dakle, dogodit će se da svi oni koji ne žele vjerovati u riječi moje, a ja sam Isus Krist, za koje će mu Otac narediti da ih objelodani poganima, i dat će mu moć da ih objelodani poganima (bit će učinjeno baš kao što Mojsije reče), oni će biti isključeni iz naroda mojega koji sklopi savez.",
                "12": "A narod moj koji je ostatak Jakovljev bit će među poganima, da, u sredini njihovoj kao lav među zvijerima šumskim, kao mladi lav među stadima ovčjim koji, ako prolazi posred njih, i gazi i razdire na komade, i nitko ne može izbaviti.",
                "13": "Njihova će ruka biti podignuta na protivnike njihove, i svi neprijatelji njihovi bit će zatrti.",
                "14": "Da, jao će biti poganima, osim ako se ne pokaju; jer dogodit će se u onaj dan, govori Otac, da ću zatrti konje tvoje iz sredine tvoje, i uništit ću bojna kola tvoja;",
                "15": "I zatrt ću gradove zemlje tvoje, i porušiti sve utvrde tvoje;",
                "16": "I zatrt ću vračanja iz zemlje tvoje, i nećeš više imati gatarā;",
                "17": "Rezane likove tvoje također ću zatrti, i uspravne likove tvoje iz sredine tvoje, i ti se više nećeš klanjati djelima ruku svojih;",
                "18": "I iskopat ću lugove tvoje iz sredine tvoje; isto ću tako uništiti gradove tvoje.",
                "19": "I dogodit će se da će sve laži, i obmane, i zavisti, i razdori, i nadrisvećeništvo, i bludništva prestati.",
                "20": "Jer dogodit će se, govori Otac, da ću u onaj dan sve one koji se ne pokaju i ne dođu k Ljubljenom Sinu mojemu, njih ću isključiti iz naroda svojega, o dome Izraelov;",
                "21": "I izvest ću osvetu i bijes nad njima, isto kao nad neznabošcima, takve o kakvima ne čuše.",
                "22": "No, pokaju li se i poslušaju li riječi moje, i ne otvrdnu srca svoja, uspostavit ću crkvu svoju među njima, i oni će ući u savez i biti ubrojeni među ovaj ostatak Jakovljev, kojemu dadoh ovu zemlju za baštinu njihovu;",
                "23": "I pomoći će narodu mojemu, ostatku Jakovljevu, i također svima onima iz doma Izraelova koji dođu, tako da mogu izgraditi grad koji će biti prozvan Novi Jeruzalem.",
                "24": "I tad će oni pomoći narodu mojemu tako da će oni biti sabrani, koji su raspršeni po svemu licu zemlje, u Novi Jeruzalem.",
                "25": "I tad će se moć nebeska spustiti među njih; i ja ću također biti među njima.",
                "26": "I tad će djelo Očevo otpočeti u onaj dan, to jest kad se ovo evanđelje bude propovijedalo među ostatkom ovoga naroda. Zaista, kažem vam, u onaj će dan djelo Očevo otpočeti među svim raspršenima naroda mojega, da, i to plemenima koja bijahu izgubljena, koja Otac izvede iz Jeruzalema.",
                "27": "Da, djelo će otpočeti među svim raspršenima naroda mojega, s Ocem da pripravi put kojim oni mogu doći k meni, kako bi mogli prizivati Oca u ime moje.",
                "28": "Da, i tad će djelo otpočeti, s Ocem, među svim narodima, u pripravljanju puta kojim narod njegov može biti sabran kući u zemlju baštine svoje.",
                "29": "I oni će izići iz svih naroda, i neće izići u hitnji, niti će ići bježeći, jer ću ja ići pred njima, govori Otac, i bit ću im zalaznica."
            },
            "22": {
                "1": "I tad će se ono što je pisano dogoditi: Pjevaj, o nerotkinjo, ti koja nisi rađala; zaori pjesmom, i viči glasno, ti koja nisi imala trudove; jer više je djece u osamljene negoli djece u udate žene, govori Gospod.",
                "2": "Povećaj mjesto šatora svojega, i učini da razastru zastore prebivališta tvojih; ne štedi, produži užeta svoja i ojačaj kolčiće svoje;",
                "3": "Jer proširit ćeš se nadesno i nalijevo, i potomstvo će tvoje baštiniti pogane i učiniti da opustjeli gradovi budu napučeni.",
                "4": "Ne boj se, jer se nećeš posramiti; niti budi ponižena, jer nećeš biti izložena sramoti; jer ćeš zaboraviti sramotu mladosti svoje, i nećeš se spominjati poniženja mladosti svoje, i nećeš se više spominjati poniženja udovištva svojega.",
                "5": "Jer tvorac tvoj, muž tvoj, Gospod nad Vojskama mu je ime; i Otkupitelj tvoj, Svetac Izraelov — Bogom cijele zemlje bit će on nazvan.",
                "6": "Jer Gospod te pozvao kao ženu ostavljenu i žalosnu u duhu, i ženu mladosti, kad ti bje odbijena, govori Bog tvoj.",
                "7": "Za kratak te trenutak ostavih, ali s velikim ću te milosrđima sabrati.",
                "8": "S malo gnjeva sakrih lice svoje od tebe na trenutak, ali s vječnom ljubaznošću iskazat ću ti milosrđe, govori Gospod Otkupitelj tvoj.",
                "9": "Naime, ovo je kao vode Noine za mene, jer kao što se zakleh da vode Noine neće više preplaviti zemlju, tako se zakleh da neću biti gnjevan na tebe.",
                "10": "Jer će planine otići i brda će biti uklonjena, ali ljubaznost moja neće otići od tebe, niti će savez mira mojega biti uklonjen, govori Gospod koji ti iskazuje milosrđe.",
                "11": "O ti izmučena, vitlana olujom, i neutješena! Gle, položit ću kamenje tvoje blistavih boja i položit ću temelje tvoje sa safirima.",
                "12": "I učinit ću prozore tvoje od ahatā, i vrata tvoja od granatā, i sve zidine tvoje od dragog kamenja.",
                "13": "I svu će djecu tvoju podučavati Gospod; i velik će biti mir djece tvoje.",
                "14": "U pravednosti ćeš biti uspostavljena; bit ćeš daleko od tlačenja, jer se nećeš bojati, i od strave, jer ti neće doći blizu.",
                "15": "Gle, oni će se zasigurno sabrati protiv tebe, ne po mojoj volji; tko se god sabere protiv tebe past će zbog tebe.",
                "16": "Gle, stvorio sam kovača koji raspiruje žeravu u vatri, i koji izrađuje oruđe za posao svoj; i stvorio sam zatornika da uništava.",
                "17": "Nijedno oružje koje je načinjeno protiv tebe neće uspjeti; i svaki ćeš jezik koji bude govorio pogrdno protiv tebe na sudu ti osuditi. Ovo je baština slugu Gospodnjih, i pravednost je njihova od mene, govori Gospod."
            },
            "23": {
                "1": "A sad gle, kažem vam da trebate istraživati ove stvari. Da, zapovijed vam dajem da istražujete ove stvari marljivo; jer velike su riječi Izaijine.",
                "2": "Jer zasigurno on govoraše gledom na sve što se odnosi na narod moj koji je od doma Izraelova; zato mora svakako biti da on mora govoriti i poganima.",
                "3": "A sve što on izgovori bijaše i bit će, doista u skladu s riječima koje on izgovori.",
                "4": "Zato poklonite pažnju riječima mojim; zapišite ono što vam rekoh; i prema vremenu i volji Očevoj to će otići poganima.",
                "5": "I tko god posluša riječi moje i pokaje se i krsti se, taj će biti spašen. Istražujte proroke, jer mnogo ih ima koji svjedoče o tome.",
                "6": "I tad se dogodi, nakon što Isus izreče ove riječi on im reče ponovno, pošto im bijaše razložio sva Pisma koja su primili, reče im: Gle, želim da druga Pisma zapišete koja niste zapisali.",
                "7": "I dogodi se da on reče Nefiju: Donesi zapis koji ste vodili.",
                "8": "A nakon što Nefi donese zapise, i položi ih pred njega, on svrnu pogled svoj na njih i reče:",
                "9": "Zaista, kažem vam, zapovjedih sluzi svojemu Samuelu, Lamancu, da posvjedoči ovomu narodu, kako će u dan u koji će Otac proslaviti ime svoje u meni biti mnogo svetaca koji će ustati od mrtvih, i ukazat će se mnogima, i posluživat će im. I on im reče: Nije li bilo tako?",
                "10": "A učenici mu njegovi odgovoriše i rekoše: Da, Gospodine, Samuel prorokova prema riječima tvojim, i to se sve ispuni.",
                "11": "I Isus im reče: Kako to da ne zapisaste ovo, da mnogi sveci ustadoše i ukazaše se mnogima i posluživahu im?",
                "12": "I dogodi se, Nefi se sjeti da ovo ne bijaše zapisano.",
                "13": "I dogodi se, Isus zapovjedi da to bude zapisano; zato to bijaše zapisano točno kako on zapovjedi.",
                "14": "I tad se dogodi, nakon što Isus bijaše razložio sva Pisma zajedno, koja oni zapisaše, on im zapovjedi da podučavaju ono što im on bijaše razložio."
            },
            "24": {
                "1": "I dogodi se, on im zapovjedi da zapišu riječi koje Otac bijaše dao Malahiji, koje će im on reći. I dogodi se, nakon što one bijahu zapisane, on ih razloži. I ovo su riječi koje im on izreče, govoreći: Ovako reče Otac Malahiji — Gle, poslat ću glasnika svojega, i on će pripraviti put preda mnom, i Gospod kojega tražite iznenada će doći u hram svoj, i to glasnik saveza, u kome se radujete; gle, on će doći, govori Gospod nad Vojskama.",
                "2": "Ali tko može podnijeti dan dolaska njegova, i tko će stajati kad se on pojavi? Jer on je kao oganj onoga što tali srebro, i kao lužina onoga što valja sukno.",
                "3": "I on će sjesti kao onaj što tali i pročišćava srebro; i pročistit će sinove Levijeve, i očistit će ih kao zlato i srebro, kako bi mogli prinijeti Gospodu prinos u pravednosti.",
                "4": "Tad će prinos Judin i jeruzalemski biti ugodan Gospodu, kao u drevne dane, i kao prošlih godina.",
                "5": "I doći ću blizu k vama radi suda; i bit ću hitar svjedok protiv vračara, i protiv preljubnika, i protiv onih koji se lažno kunu, i protiv onih koji tlače plaćenika gledom na plaću njegovu, udovicu i sirotu, i koji odbijaju stranca, i ne boje se mene, govori Gospod nad Vojskama.",
                "6": "Jer ja sam Gospod, ja se ne mijenjam; zato vi sinovi Jakovljevi niste spaljeni.",
                "7": "Još od dana otaca svojih vi odstupiste od uredaba mojih i ne obdržavaste ih. Vratite se meni i ja ću se vratiti vama, govori Gospod nad Vojskama. No vi kažete: Kako da se vratimo?",
                "8": "Hoće li čovjek oplijeniti Boga? Ipak vi mene oplijeniste. No vi kažete: U čemu te oplijenismo? U desetinama i u prinosima.",
                "9": "Prokleti ste kletvom, jer me oplijeniste, i to sav ovaj narod.",
                "10": "Donesite čitave desetine u spremište, da može biti hrane u kući mojoj; i iskušajte me tad time, govori Gospod nad Vojskama, neću li vam otvoriti ustave nebeske, i izliti na vas blagoslov tako da neće biti mjesta dovoljno da ga primite.",
                "11": "I prekorit ću radi vas onoga koji proždire, i on neće uništavati plodove tla vašega; niti će loza vaša bacati plodove svoje prije vremena na poljima, govori Gospod nad Vojskama.",
                "12": "I svi će vas narodi nazivati blagoslovljenima, jer ćete biti dražesna zemlja, govori Gospod nad Vojskama.",
                "13": "Riječi vaše bijahu odvažne protiv mene, govori Gospod. Ipak kažete: Što smo govorili protiv tebe?",
                "14": "Rekli ste: Uzaludno je služiti Bogu, i čemu koristi što obdržavasmo uredbe njegove i što hodasmo žalosno pred Gospodom nad Vojskama?",
                "15": "A sad zovemo ohole sretnima; da, oni koji rade opačinu uspješni su; da, oni koji iskušavaju Boga doista su izbavljeni.",
                "16": "Tad oni koji se bojahu Gospoda govorahu često jedni s drugima, i Gospod posluša i ču; i knjiga spomenica bijaše napisana pred njim za one koji se bojahu Gospoda, i koji mišljahu na ime njegovo.",
                "17": "I oni će biti moji, govori Gospod nad Vojskama, u onaj dan kada sakupim dragulje svoje; i poštedjet ću ih kao što čovjek pošteđuje sina svojega koji mu služi.",
                "18": "Tad ćete se vratiti i razlučivati između pravednoga i opakoga, između onoga koji služi Bogu i onoga koji mu ne služi."
            },
            "25": {
                "1": "Jer gle, dan dolazi koji će gorjeti poput peći; i svi oholi, da, i svi koji postupaju opako, bit će strn; i dan koji dolazi spalit će ih, govori Gospod nad Vojskama, te im to neće ostaviti ni korijena ni grančice.",
                "2": "No vama koji se bojite imena mojega, Sin Pravednosti ustat će s iscjeljenjem u krilima svojim; i vi ćete krenuti i odrasti poput teladi u štali.",
                "3": "I gazit ćete opake; jer će oni biti pepeo pod tabanima nogu vaših u dan u koji ću učiniti ovo, govori Gospod nad Vojskama.",
                "4": "Spomenite se zakona Mojsija, sluge mojega, koji mu zapovjedih na Horebu za sav Izrael, s propisima i sudovima.",
                "5": "Gle, poslat ću vam Iliju proroka prije dolaska velikog i strašnog dana Gospodnjega;",
                "6": "I on će okrenuti srce otaca k djeci, i srce djece k ocima njihovim, da ne bih došao i udario zemlju kletvom."
            },
            "26": {
                "1": "I tad se dogodi, nakon što Isus bijaše izrekao sve to, on razloži to mnoštvu; i razloži im sve, i veliko i malo.",
                "2": "I on reče: Ova Pisma, koja niste imali kod sebe, Otac zapovjedi da vam dadem; jer bijaše mudrost u njemu da budu dana budućim naraštajima.",
                "3": "I on razloži sve, i to od početka sve do vremena kad će doći u slavi svojoj — da, štoviše, sve što će se dogoditi na licu zemaljskom, sve dok se počela ne budu topila od žestoke vrućine, a zemlja se smota poput svitka, te nebesa i zemlja uminu;",
                "4": "I sve do velikoga i posljednjeg dana, kad će svi ljudi, i sva plemena, i svi narodi i jezici stati pred Boga, da im se sudi po djelima njihovim, bila ona dobra ili bila ona zla —",
                "5": "Ako su dobra, na uskrsnuće vječnoga života; a ako su zla, na uskrsnuće prokletstva; i ona idu usporedo, jedno s jedne strane, a drugo s druge strane, u skladu s milosrđem, i pravdom, i svetošću što su u Kristu, koji bijaše prije no što svijet postade.",
                "6": "I evo, ne može biti zapisan u ovoj knjizi ni stoti dio onoga što Isus uistinu podučavaše narod;",
                "7": "No gle, ploče Nefijeve sadrže veći dio onoga o čemu on podučavaše narod.",
                "8": "I ovo ja zapisah, što je manji dio od onoga o čemu on podučavaše narod; i zapisah ovo s nakanom da to opet bude doneseno ovome narodu, od pogana, prema riječima koje Isus izreče.",
                "9": "I kad oni to prime, što je potrebno da imaju najprije, kako bi im se iskušala vjera, i bude li tako da oni povjeruju u to, tad će im više toga biti očitovano.",
                "10": "A bude li tako da ne povjeruju u to, tad će im više toga biti uskraćeno, na osudu njihovu.",
                "11": "Gle, upravo htjedoh zapisati to, sve što bijaše urezano na pločama Nefijevim, no, Gospod zabrani to, govoreći: Iskušat ću vjeru naroda svojega.",
                "12": "Zato ja, Mormon, zapisujem ono što mi Gospod zapovjedi. I sad ja, Mormon, okončavam besjede svoje, i nastavljam pisati ono što mi bijaše zapovjeđeno.",
                "13": "Zato, htio bih da uvidite kako Gospod uistinu podučavaše narod u razdoblju od tri dana; i nakon toga im se pokazivaše često, i lomljaše kruh često, i blagoslivljaše ga, i davaše im ga.",
                "14": "I dogodi se da on podučavaše i posluživaše djeci iz mnoštva o kojemu bijaše govoreno, i on odriješi jezike njihove, te ona govorahu očevima svojim ono što je veliko i čudesno, još veće od onoga što on objavi narodu; i on odriješi jezike njihove tako da mogahu govoriti.",
                "15": "I dogodi se, nakon što on bijaše uzašao na nebo — kad im se drugi put pokaza, i bijaše otišao k Ocu, nakon što im iscijeli sve bolesne, i hrome, i otvori oči slijepima njihovim i odčepi uši gluhima, i čak bijaše izveo svakojaka ozdravljenja među njima, i uzdignuo čovjeka od mrtvih, i bijaše im pokazao moć svoju, i bijaše uzašao k Ocu —",
                "16": "Gle, dogodi se sutradan da se mnoštvo skupi zajedno, i oni i vidješe i čuše ovu djecu; da, čak i dojenčad otvaraše usta svoja i izgovaraše čudesne stvari; a ono što izgovoriše bijaše zabranjeno da itko to zapisuje.",
                "17": "I dogodi se da učenici koje Isus bijaše izabrao počeše od toga vremena nadalje krstiti i podučavati sve one koji dolažahu k njima; i svi oni koji bijahu kršteni u ime Isusovo bijahu ispunjeni Duhom Svetim.",
                "18": "I mnogi od njih vidješe i čuše neizrecive stvari, što nije dopušteno da se zapiše.",
                "19": "I oni podučavahu, i posluživahu jedan drugomu; i imahu sve zajedničko među sobom, svatko postupaše pravično jedan s drugim.",
                "20": "I dogodi se da oni činjahu sve upravo kako im Isus bijaše zapovjedio.",
                "21": "I oni koji bijahu kršteni u ime Isusovo bijahu nazvani crkvom Kristovom."
            },
            "27": {
                "1": "I dogodi se, dok učenici Isusovi putovahu i propovijedahu o onomu što bijahu i čuli i vidjeli, i krštavahu u ime Isusovo, dogodi se da se učenici sabraše zajedno i bijahu ujedinjeni u žarkoj molitvi i postu.",
                "2": "I Isus im se ponovno pokaza, jer se oni moljahu Ocu u ime njegovo; i Isus dođe i stade posred njih, i reče im: Što želite da vam dadem?",
                "3": "A oni mu rekoše: Gospodine, želimo da nam rekneš ime kojim ćemo nazvati ovu crkvu; jer postoje prepirke među narodom o tom pitanju.",
                "4": "I Gospod im reče: Zaista, zaista, kažem vam: Zašto narod mrmlja i prepire se poradi toga?",
                "5": "Zar oni ne pročitaše Pisma koja kažu da morate preuzeti na sebe ime Kristovo, a to je ime moje? Jer tim ćete imenom biti nazvani u posljednji dan;",
                "6": "I tko god preuzme na sebe ime moje i ustraje do svršetka, taj će biti spašen u posljednji dan.",
                "7": "Zato, što god budete činili, činit ćete to u ime moje; zato ćete nazvati crkvu u ime moje; i zazivat ćete Oca u ime moje da on blagoslovi crkvu poradi mene.",
                "8": "A kako to može biti crkva moja, osim ako se ne naziva u ime moje? Jer ako se crkva naziva u Mojsijevo ime, tad je to Mojsijeva crkva; ili ako se naziva u ime čovjeka, tad je to crkva čovjekova; no, ako se naziva u moje ime, tad je to moja crkva, bude li tako da su sazidani na evanđelju mojemu.",
                "9": "Zaista, kažem vam da ste sazidani na evanđelju mojemu; zato, nazivat ćete sve što zovete u ime moje; zato, budete li zazivali Oca za crkvu, bude li to u ime moje, Otac će vas čuti;",
                "10": "A ako je crkva sazidana na evanđelju mojemu, tad će Otac iskazivati djela svoja u njoj.",
                "11": "No, ako nije sazidana na evanđelju mojemu, već je sazidana na djelima ljudskim, ili na djelima đavlovim, zaista, kažem vam, oni imaju radost u djelima svojim na neko vrijeme, i uskoro dolazi svršetak, i oni su posječeni i bačeni u vatru, iz koje nema povratka.",
                "12": "Jer djela ih njihova prate, naime, zbog djela su svojih oni posječeni; zato, sjećajte se onoga što vam rekoh.",
                "13": "Gle, dadoh vam evanđelje svoje, a ovo je evanđelje koje vam dadoh — da dođoh na svijet činiti volju Oca svojega, jer me Otac moj posla.",
                "14": "A Otac me moj posla da budem uzdignut na križ; i nakon što bijah uzdignut na križ, da mogu privući sve ljude k sebi, da bi kao što ljudi uzdigoše mene isto tako Otac uzdigao njih, da stanu preda me da im se sudi po djelima njihovim, bila ona dobra ili bila ona zla —",
                "15": "I iz tog razloga bijah uzdignut; zato ću u skladu s moću Očevom privući sve ljude k sebi, da bi im se moglo suditi prema djelima njihovim.",
                "16": "I dogodit će se, tko se god pokaje i krsti u ime moje bit će ispunjen; i ako ustraje do svršetka, gle, njega ću smatrati bez krivnje pred Ocem svojim u onaj dan kad stanem suditi svijetu.",
                "17": "A onaj koji ne ustraje do svršetka, to je onaj koji je također posječen i bačen u vatru, iz koje se ne može više vratiti zbog pravde Očeve.",
                "18": "I ovo je riječ koju on dade djeci ljudskoj. I iz tog razloga on ispunja riječi koje dade, i on ne laže, već ispunja sve riječi svoje.",
                "19": "I ništa nečisto ne može ući u kraljevstvo njegovo; zato ništa ne ulazi u počinak njegov doli onih koji opraše haljine svoje u krvi mojoj, zbog vjere svoje, i pokajanja za sve grijehe svoje, i vjernosti svoje do svršetka.",
                "20": "Evo, ovo je zapovijed: Pokajte se, svi vi krajevi zemaljski, i dođite k meni i krstite se u ime moje, da biste mogli biti posvećeni primanjem Duha Svetoga, da biste mogli stati neokaljani preda me u posljednji dan.",
                "21": "Zaista, zaista, kažem vam, ovo je evanđelje moje; i vi znadete ono što morate činiti u crkvi mojoj; naime, djela koja vidjeste da ja činim to ćete također činiti; naime, ono što vidjeste da činim upravo ćete to činiti;",
                "22": "Zato, budete li činili ovo blagoslovljeni ste vi, jer ćete biti uzdignuti u posljednji dan.",
                "23": "Zapišite ono što vidjeste i čuste, osim onoga što je zabranjeno.",
                "24": "Zapisujte djela ovoga naroda koja će biti, isto kao što bijaše zapisivano o onome što je bilo.",
                "25": "Jer gle, iz knjiga koje bijahu napisane, i koje će biti napisane, sudit će se ovome narodu, jer će po njima djela njihova biti poznata ljudima.",
                "26": "I gle, sve Otac zapisa; zato, iz knjiga koje će biti napisane sudit će se svijetu.",
                "27": "I znajte da ćete biti suci ovome narodu, u skladu sa sudom koji ću vam dati, koji će biti pravičan. Zato, kakvi ljudi trebate biti? Zaista, kažem vam, baš kao što sam ja.",
                "28": "A sad odlazim k Ocu. I zaista, kažem vam, što god zaištete Oca u ime moje dat će vam se.",
                "29": "Zato ištite i primit ćete; kucajte, i otvorit će vam se; jer onaj koji ište, prima; i onomu koji kuca, otvorit će se.",
                "30": "A sad gle, radost je moja velika sve do punine, zbog vas, a i ovoga naraštaja; da, i Otac se raduje, a i svi sveti anđeli, zbog vas i ovoga naraštaja; jer nitko od njih nije izgubljen.",
                "31": "Gle, htio bih da razumijete; jer mislim na one koji su sada živi od ovoga naraštaja; i nitko od njih nije izgubljen; i u njima imam puninu radosti.",
                "32": "No gle, žalostan sam zbog četvrtoga naraštaja nakon ovoga naraštaja, jer ih on odvodi zasužnjene kao što odvede sina propasti; jer oni će me prodati za srebro i za zlato, i za ono što moljac nagriza i što kradljivci mogu provaliti i ukrasti. I u onaj ću ih dan pohoditi, i to svaljivanjem djela njihovih na vlastite glave njihove.",
                "33": "I dogodi se, nakon što Isus završi ove besjede, on reče učenicima svojim: Uđite na tijesna vrata; jer tijesna su vrata i uzan je put koji vodi u život, i malo ih ima koji ga nalaze; no, široka su vrata i prostran put koji vodi u smrt, i mnogo ih ima koji putuju njime, sve dok noć ne dođe tijekom koje nijedan čovjek ne može raditi."
            },
            "28": {
                "1": "I dogodi se, kada Isus izgovori te riječi, on prozbori učenicima svojim, jednom po jednom, govoreći im: Što želiš od mene, nakon što otiđem k Ocu?",
                "2": "I oni svi rekoše, osim trojice, govoreći: Želimo, nakon što poživimo do dobi čovjekove, da službeništvo naše, na koje nas ti pozva, može imati kraj, da bismo mogli brzo doći k tebi u kraljevstvo tvoje.",
                "3": "I on im reče: Blagoslovljeni ste vi zato što zaželjeste ovo od mene; zato, kad vam budu sedamdeset i dvije godine doći ćete k meni u kraljevstvo moje; i kod mene ćete naći počinak.",
                "4": "I nakon što govoraše njima, on se okrenu k trojici i reče im: Što želite vi da vam učinim nakon što otiđem k Ocu?",
                "5": "A oni se ražalostiše u srcima svojim, jer mu se ne usudiše kazati ono što željahu.",
                "6": "I on im reče: Gle, znam misli vaše, i vi zaželjeste ono što Ivan, ljubljeni moj, koji bijaše sa mnom u službeništvu mojemu, prije no što me Židovi uzdigoše, zaželje od mene.",
                "7": "Zato ste vi još više blagoslovljeni, jer nikada nećete okusiti smrti; već ćete poživjeti da vidite sva djela Očeva djeci ljudskoj, sve dok se sve ne ispuni u skladu s voljom Očevom, kad ja dođem u slavi svojoj s moćima nebeskim.",
                "8": "I nikada nećete iskusiti boli smrtne; nego ćete, kad ja dođem u slavi svojoj, biti izmijenjeni u tren oka iz smrtnosti u besmrtnost; i tada ćete biti blagoslovljeni u kraljevstvu Oca mojega.",
                "9": "I opet, nećete osjećati bol dok budete prebivali u tijelu, niti žalost osim da to bude zbog grijeha svijeta; i sve ću to učiniti zbog onoga što vi zaželjeste od mene, jer zaželjeste da možete privoditi duše ljudske k meni, dok svijet bude stajao.",
                "10": "I iz tog razloga imat ćete puninu radosti; i sjest ćete u kraljevstvu Oca mojega; da, radost će vaša biti potpuna, isto kao što Otac dade meni puninu radosti; i bit ćete baš kao što sam ja; a ja sam baš kao Otac; i Otac i ja jedno smo;",
                "11": "A Duh Sveti svjedoči o Ocu i meni; i Otac daje Duha Svetoga djeci ljudskoj poradi mene.",
                "12": "I dogodi se, nakon što Isus izgovori ove riječi, on dotaknu svakoga od njih prstom svojim, osim one trojice koja imahu ostati, i onda otiđe.",
                "13": "I gle, nebesa se otvoriše, i oni bijahu uzneseni u nebo, te vidješe i čuše nešto neizrecivo.",
                "14": "I bijaše im zabranjeno izreći to; a ne bijaše im dana ni moć da bi mogli izreći ono što vidješe i čuše;",
                "15": "A bijahu li u tijelu ili izvan tijela ne mogahu reći; jer im se to činilo poput njihova preobraženja, tako da bijahu promijenjeni od ovoga mesnatoga tijela u besmrtno stanje, da bi mogli gledati ono što je Božje.",
                "16": "No, dogodi se da oni ponovno posluživahu na licu zemaljskomu; ipak ne posluživahu ono što bijahu čuli i vidjeli, zbog zapovijedi koja im bijaše dana na nebu.",
                "17": "I evo, bijahu li oni smrtni ili besmrtni od dana preobraženja svojega ne znam;",
                "18": "No, ovoliko znadem, u skladu sa zapisom koji bijaše dan — oni iđahu licem zemlje i posluživahu svem narodu, pridružujući crkvi sve one koji bi povjerovali u propovijedanje njihovo; krsteći ih, i svi oni koji bijahu kršteni primiše Duha Svetoga.",
                "19": "I bacahu ih u tamnicu oni koji ne pripadahu crkvi. I tamnice ih ne mogahu zadržati, jer se raspukoše nadvoje.",
                "20": "I bijahu bacani dolje u zemlju; no, oni udarahu zemlju riječju Božjom, toliko da moću njegovom bijahu izbavljeni iz dubina zemlje; i zato oni ne mogahu iskopati jame dostatne da ih zadrže.",
                "21": "I triput bijahu bačeni u peć i ne zadobiše nikakve ozljede.",
                "22": "I dvaput bijahu bačeni u jamu s divljim zvijerima; i gle, oni se igrahu sa zvijerima kao dijete s janjetom sisančetom, i ne zadobiše nikakve ozljede.",
                "23": "I dogodi se da tako oni iđahu među svim narodom Nefijevim, i propovijedahu evanđelje Kristovo svemu narodu na licu zemlje; i oni se obraćahu Gospodu, i pridruživahu se crkvi Kristovoj, i tako narod onoga naraštaja bijaše blagoslovljen, u skladu s riječju Isusovom.",
                "24": "A sad ja, Mormon, okončavam govoriti o tomu na neko vrijeme.",
                "25": "Gle, upravo htjedoh zapisati imena onih koji nikad neće okusiti smrti, ali mi Gospod zabrani; zato ih ne pišem, jer su ona skrivena od svijeta.",
                "26": "No gle, ja ih vidjeh, i oni mi posluživahu.",
                "27": "I gle, oni će biti među poganima, i pogani ih neće poznavati.",
                "28": "Bit će također među Židovima, i Židovi ih neće poznavati.",
                "29": "I dogodit će se, kad Gospod bude smatrao prikladnim u mudrosti svojoj, da će oni posluživati svim raspršenim plemenima Izraelovim, i svim narodima, plemenima, jezicima i pucima, i izvest će iz njih k Isusu mnoge duše, da bi im se želja njihova ispunila, i također zbog uvjeravajuće moći Božje koja je u njima.",
                "30": "I oni su poput anđela Božjih, i ako se pomole Ocu u ime Isusovo, mogu se pokazati svakomu čovjeku kad im se čini da je to dobro.",
                "31": "Stoga, velika će i čudesna djela oni izvesti prije velikoga i nadolazećeg dana kad svi ljudi moraju zasigurno stati pred sudište Kristovo;",
                "32": "Da, čak će i među poganima oni izvesti veliko i čudesno djelo, prije onoga sudnjeg dana.",
                "33": "A ako biste imali sva Pisma koja daju izvješće o svim čudesnim djelima Kristovim, znali biste, u skladu s riječima Kristovim, da ovo zasigurno mora doći.",
                "34": "I jao onomu koji neće poslušati riječi Isusa, a i one koje on izabra i posla među njih; jer tko god ne prima riječi Isusove, ni riječi onih koje on posla, ne prima njega; i zato on neće primiti njih u posljednji dan;",
                "35": "I bilo bi bolje za njih da se nisu ni rodili. Jer držite li da možete poništiti pravdu uvrijeđenoga Boga, koji bijaše pogažen nogama ljudi, kako bi spasenje moglo doći?",
                "36": "A sad gle, kao što govorah o onima koje Gospod izabra, da, i to o trojici koja bijahu uznesena u nebesa, da ne znadoh bijahu li očišćeni od smrtnosti u besmrtnost —",
                "37": "No gle, otkako pisah, zapitah Gospoda, i on mi očitova da mora svakako biti promjena izvedena u tijelima njihovim, inače je neophodno da oni okuse smrt;",
                "38": "Zato, da oni ne bi okusili smrt promjena bijaše izvedena u tijelima njihovim, da ne bi trpjeli boli ni žalosti, osim da to bude za grijehe svijeta.",
                "39": "Evo, ova promjena ne bijaše jednaka onoj koja će se dogoditi u posljednji dan; već promjena bijaše izvedena u njima toliko da Sotona ne mogaše imati moći nad njima, te ih ne mogaše iskušavati; i oni bijahu posvećeni u tijelu, tako da bijahu sveti, i moći ih zemaljske ne mogahu zadržati.",
                "40": "I u tom stanju oni trebahu ostati sve do sudnjega dana Kristova; i u taj dan oni trebahu primiti veću promjenu, i biti primljeni u kraljevstvo Očevo da više nikad ne iziđu, već da prebivaju s Bogom vječno na nebesima."
            },
            "29": {
                "1": "A sad gle, kažem vam, kad Gospod bude smatrao prikladnim, u mudrosti svojoj, da ove besjede dođu poganima u skladu s riječju njegovom, tad možete znati da se savez koji Gospod sklopi s djecom Izraelovom, gledom na obnovu njihovu u zemlje baštine njihove, već počinje ispunjavati.",
                "2": "I možete znati da će riječi Gospodnje, koje izrekoše sveti proroci, sve biti ispunjene; i ne smijete reći da Gospod odlaže dolazak svoj k djeci Izraelovoj.",
                "3": "I ne smijete zamišljati u srcima svojim da su riječi koje bijahu izrečene uzaludne, jer gle, Gospod će se spomenuti saveza svojega što ga sklopi s narodom svojim iz doma Izraelova.",
                "4": "A kad budete vidjeli da ove besjede izlaze na vidjelo među vama, tad ne smijete više prezirati čine Gospodnje, jer je mač pravde njegove u desnici njegovoj; i gle, u taj će dan, budete li prezirali čine njegove, on učiniti da vas taj mač ubrzo dostigne.",
                "5": "Jao onomu koji prezire čine Gospodnje; da, jao onomu koji će zanijekati Krista i djela njegova!",
                "6": "Da, jao onomu koji će zanijekati objave Gospodnje, i koji će reći da Gospod više ne djeluje preko objava, ili preko proroštva, ili preko darova, ili preko jezikā, ili preko iscjeljenjā, ili preko moći Duha Svetoga!",
                "7": "Da, i jao onomu koji će reći u onaj dan, radi stjecanja dobitka, da Isus Krist ne može činiti čudesa; jer onaj koji učini to postat će poput sina propasti, za kojega nema milosrđa, u skladu s riječju Kristovom!",
                "8": "Da, i ne smijete više zviždati, niti prezirati, niti se izrugivati Židovima, niti ikome od ostatka doma Izraelova; jer gle, Gospod se spominje saveza svojega s njima, i on će im učiniti u skladu s onim što im se zakle.",
                "9": "Zato ne smijete držati da možete skrenuti desnicu Gospodnju nalijevo, kako on ne bi izvršio sud tako da se ispuni savez koji on sklopi s domom Izraelovim."
            },
            "30": {
                "1": "Poslušajte, o vi pogani, i čujte riječi Isusa Krista, Sina živoga Boga, koje mi on zapovjedi da izrečem o vama, jer gle, on mi zapovijeda da pišem, govoreći:",
                "2": "Odvratite se, svi vi pogani, od opakih puteva svojih; i pokajte se za zle čine svoje, za laži i obmane svoje, i za bludništva svoja, i za tajne odvratnosti svoje, i idolopoklonstva svoja, i za umorstva svoja, i nadrisvećeništvo svoje, i zavisti svoje, i razdore svoje, i od svih opačina i odvratnosti svojih, i dođite k meni, i krstite se u ime moje, da biste mogli primiti otpust grijeha svojih i biti ispunjeni Duhom Svetim, da biste mogli biti ubrojeni s narodom mojim koji je od doma Izraelova."
            }
        }
    },
    "4-ne": {
        "meta": {
            "slug": "4-ne",
            "name": "Četvrti Nefi",
            "chapterWord": "Poglavlje"
        },
        "chapters": {
            "1": {
                "intro": "Izvješće o narodu Nefijevu, prema zapisu njegovu.",
                "1": "I dogodi se da trideset i četvrta godina prođe, a i trideset i peta, i gle, učenici Isusovi osnovaše crkvu Kristovu u svim zemljama unaokolo. I svi oni koji dođoše k njima, i istinski se pokajaše za grijehe svoje, bijahu kršteni u ime Isusovo; i oni također primiše Duha Svetoga.",
                "2": "I dogodi se trideset i šeste godine, narod se sav obrati ka Gospodu na cijelom licu zemlje, i Nefijci i Lamanci, i ne bijaše sukoba ni prepiranja među njima, i svaki čovjek postupaše pravično jedan s drugim.",
                "3": "I oni imahu sve zajedničko među sobom; zato ne bijaše ni bogatih ni siromašnih, ni zasužnjenih ni slobodnih, već svi bijahu učinjeni slobodnima i dionicima nebeskog dara.",
                "4": "I dogodi se da trideset i sedma godina također prođe, a i dalje bijaše mir u zemlji.",
                "5": "I velika i čudesna djela činjahu učenici Isusovi, tako da iscjeljivahu bolesne, i uskrisivahu mrtve, i uzrokovahu da hromi prohodaju, i slijepi da zadobiju vid svoj, a gluhi da čuju; i svakovrsna čudesa oni činjahu među djecom ljudskom; i ni u čemu ne činjahu oni čudesa, a da to ne bijaše u ime Isusovo.",
                "6": "I tako trideset i osma godina prođe, a i trideset i deveta, i četrdeset i prva, i četrdeset i druga, da, sve dok četrdeset i devet godina ne prođe, a i pedeset i prva, i pedeset i druga; da, i sve dok pedeset i devet godina ne prođe.",
                "7": "I Gospod ih obaspe silnim napredovanjem u zemlji; da, toliko da oni izgradiše gradove ponovno gdje gradovi bijahu spaljeni.",
                "8": "Da, čak i onaj veliki grad Zarahemla oni učiniše da bude izgrađen ponovno.",
                "9": "No, bijaše mnogo gradova koji bijahu potonuli, i vode se uspeše na mjesto njihovo; zato ti gradovi ne mogahu biti obnovljeni.",
                "10": "I evo, gle, dogodi se da narod Nefijev jačaše i umnožavaše se silno brzo, i postade veoma lijep i očaravajuć narod.",
                "11": "I ženjahu se i udavahu, i bijahu blagoslovljeni u skladu s mnoštvom obećanja koja im Gospod dade.",
                "12": "I ne hodahu više prema činima i uredbama zakona Mojsijeva; već hodahu prema zapovijedima koje primiše od Gospoda svojega i Boga svojega, nastavljajući u postu i molitvi, i u čestom sastajanju i na molitvu i na slušanje riječi Gospodnje.",
                "13": "I dogodi se da ne bijaše nikakvih sukoba među svim narodom u cijeloj zemlji; već se moćna čudesa činjahu među učenicima Isusovim.",
                "14": "I dogodi se da sedamdeset i prva godina prođe, a i sedamdeset i druga godina, da, i ukratko, sve dok sedamdeset i deveta godina ne bijaše prošla; da, štoviše, stotinu godina bijaše prošlo, a učenici Isusovi, koje on bijaše izabrao, svi bijahu otišli u raj Božji, osim trojice koja imahu ostati; i drugi učenici bijahu zaređeni na mjesto njihovo; i također mnogi od toga naraštaja bijahu preminuli.",
                "15": "I dogodi se da ne bijaše nikakva sukoba u zemlji, uslijed ljubavi Božje koja prebivaše u srcima naroda.",
                "16": "I ne bijaše nikakvih zavisti, ni razdorā, ni nemirā, ni bludništava, ni laži, ni umorstava, niti ikakve pohotnosti; i doista ne mogaše biti sretnijega naroda među svim narodima koji bijahu stvoreni rukom Božjom.",
                "17": "Ne bijaše razbojnika, ni ubojica, niti bijaše Lamanaca, niti ikakvih -aca; već oni bijahu jedno, djeca Kristova, i baštinici kraljevstva Božjeg.",
                "18": "I kako li blagoslovljeni bijahu oni! Jer ih Gospod blagoslivljaše u svemu djelovanju njihovu; da, oni bijahu blagoslovljeni i obasuti napretkom sve dok stotinu i deset godina ne bijaše prošlo; i prvi naraštaj od Krista bijaše preminuo, i ne bijaše nikakva sukoba u cijeloj zemlji.",
                "19": "I dogodi se da Nefi, onaj koji vođaše ovaj posljednji zapis (a vođaše ga na pločama Nefijevim), umrije, i sin ga njegov Amos vođaše umjesto njega; i vođaše ga također na pločama Nefijevim.",
                "20": "I vođaše ga osamdeset i četiri godine, i još uvijek bijaše mir u zemlji, osim manjeg dijela naroda koji se bijaše pobunio protiv crkve i preuzeo na sebe ime Lamanci; zato počeše opet postojati Lamanci u zemlji.",
                "21": "I dogodi se da Amos umrije također (i to bijaše stotinu devedeset i četiri godine od dolaska Kristova), a sin njegov Amos vođaše zapis umjesto njega; i on ga također vođaše na pločama Nefijevim; i on bijaše također zapisan u knjizi Nefijevoj, a to je ova knjiga.",
                "22": "I dogodi se da dvije stotine godina bijaše prošlo; i drugi naraštaj bijaše sav preminuo osim nekolicine.",
                "23": "I sad bih ja, Mormon, htio da znadete kako se narod bijaše umnožio, toliko da bijahu rašireni po cijelom licu zemlje, i kako postadoše silno bogati uslijed napretka svojega u Kristu.",
                "24": "I evo, ove dvije stotine i prve godine počeše se javljati među njima oni koji bijahu uzneseni u oholosti, kao što je nošenje skupocjenog ruha, i svakovrsnog finog biserja, i svjetovne raskoši.",
                "25": "I od toga vremena nadalje oni nemahu više dobra svoja i imetak svoj zajedničke među sobom.",
                "26": "I počeše se dijeliti na staleže; i počeše graditi crkve za sebe radi stjecanja dobitka, i počeše nijekati pravu crkvu Kristovu.",
                "27": "I dogodi se, nakon što dvije stotine i deset godina bijaše prošlo, bijahu mnoge crkve u zemlji; da, bijahu mnoge crkve koje izjavljivahu da poznaju Krista, a ipak one nijekahu veći dio evanđelja njegova, toliko da prihvatiše svakojaku opačinu, i posluživahu ono što je sveto onomu kojemu to bijaše zabranjeno zbog nedostojnosti.",
                "28": "I ova se crkva umnoži silno zbog bezakonja, i zbog moći Sotone koji zavlada srcima njihovim.",
                "29": "I opet, bijaše još jedna crkva koja nijekaše Krista; i oni proganjahu pravu crkvu Kristovu zbog poniznosti njihove i vjerovanja njihova u Krista; i oni ih prezirahu zbog mnogih čudesa koja se činjahu među njima.",
                "30": "Zato oni primjenjivahu moć i vlast nad učenicima Isusovim koji ostadoše među njima, i bacahu ih u tamnicu; no, moću riječi Božje, koja bijaše u njima, tamnice se raspukoše nadvoje, i oni iđahu dalje čineći moćna čudesa među njima.",
                "31": "Ipak, i unatoč svim ovim čudesima, narod otvrdnu srca svoja, i nastojaše ih ubiti, isto kao što Židovi u Jeruzalemu nastojahu ubiti Isusa, u skladu s riječju njegovom.",
                "32": "I oni ih bacahu u peći ognjene, a oni iziđoše ne zadobivši nikakve ozljede.",
                "33": "I bacahu ih također u jame s divljim zvijerima, a oni se igrahu s divljim zvijerima isto kao dijete s janjetom; i oni iziđoše između njih ne zadobivši nikakve ozljede.",
                "34": "Ipak, narod otvrdnu srca svoja, jer ih vođahu mnogi svećenici i lažni proroci da izgrade mnoge crkve, i da čine svakovrsno bezakonje. I oni udarahu na narod Isusov; no, narod im Isusov ne uzvrati. I tako oni propadahu u nevjeru i opačinu, iz godine u godinu, sve dok dvije stotine i trideset godina ne bijaše prošlo.",
                "35": "I evo, dogodi se te godine, da, dvije stotine trideset i prve godine, bijaše velika podjela među narodom.",
                "36": "I dogodi se da se te godine podignu narod koji se nazivaše Nefijcima, i oni bijahu istinski vjernici u Krista; a među njima bijahu oni koje Lamanci nazivahu Jakovljevci, i Josipovci, i Zoramci;",
                "37": "Zato se istinski vjernici u Krista, i istinski štovatelji Kristovi (među kojima bijahu trojica učenika Isusovih koji imahu ostati), nazivahu Nefijcima, i Jakovljevcima, i Josipovcima, i Zoramcima.",
                "38": "I dogodi se da se oni koji odbaciše evanđelje nazivahu Lamancima, i Lemuelcima, i Jišmaelcima; a oni ne propadoše u nevjeru, već se hotimice pobuniše protiv evanđelja Kristova; i podučavahu djecu svoju da ne vjeruju, onako kao što oci njihovi, od početka, propadahu.",
                "39": "I to bijaše zbog opačine i odvratnostī otaca njihovih, isto kao što to bijaše u početku. I oni bijahu podučeni mrziti djecu Božju, isto kao što Lamanci bijahu podučeni mrziti djecu Nefijevu od početka.",
                "40": "I dogodi se da dvije stotine četrdeset i četiri godine bijahu prošle, i takve bijahu prilike među narodom. I opakiji dio naroda jačaše, i postade silno brojniji nego što bijaše narod Božji.",
                "41": "I oni i dalje nastavljahu graditi crkve za sebe, i ukrašavati ih svakovrsnim dragocjenostima. I tako prođe dvije stotine i pedeset godina, a i dvije stotine i šezdeset godina.",
                "42": "I dogodi se da opaki dio naroda poče ponovno graditi tajne prisege i zavjere Gadijantonove.",
                "43": "A i narod koji se nazivaše narodom Nefijevim poče se oholiti u srcima svojim, zbog silnoga bogatstva svojega, i postade tašt poput braće svoje Lamanaca.",
                "44": "I od toga se vremena učenici počeše žalostiti zbog grijehā svijeta.",
                "45": "I dogodi se, nakon što tri stotine godina bijaše prošlo, i narod Nefijev i Lamanci bijahu postali silno opaki, jedni kao i drugi.",
                "46": "I dogodi se da se Gadijantonovi razbojnici proširiše po cijelom licu zemlje; i ne bijaše nikoga tko bijaše pravedan doli učenika Isusovih. I zlato i srebro oni spremahu obilno u zalihama, i trgovahu svakovrsnom robom.",
                "47": "I dogodi se, nakon što tri stotine i pet godina bijaše prošlo (a narod i dalje ostajaše u opačini), Amos umrije; i brat njegov Am-Maron vođaše zapis umjesto njega.",
                "48": "I dogodi se, nakon što tri stotine i dvadeset godina bijaše prošlo, Am-Maron, jer bijaše nagnan Duhom Svetim, sakri zapise koji bijahu sveti — da, i to sve svete zapise koji se predavahu iz naraštaja u naraštaj, koji bijahu sveti — sve do tri stotine i dvadesete godine od dolaska Kristova.",
                "49": "I on ih sakri Gospodu na brigu, kako bi mogli dospjeti ponovno do ostatka doma Jakovljeva, u skladu s proroštvima i obećanjima Gospodnjim. I ovo je svršetak zapisa Am-Maronova."
            }
        }
    },
    "morm": {
        "meta": {
            "slug": "morm",
            "name": "Knjiga Mormonova",
            "chapterWord": "Poglavlje"
        },
        "chapters": {
            "1": {
                "1": "A sad ja, Mormon, izrađujem zapis o onomu što i vidjeh i čuh, i nazivam ga Knjigom Mormonovom.",
                "2": "I otprilike u vrijeme kad Am-Maron sakri zapise Gospodu na brigu, on dođe k meni (bijaše mi oko deset godina, i počeh se ponešto obrazovati u skladu s podučavanjem naroda svojega), i Am-Maron mi reče: Uviđam da si razborito dijete, i da brzo zapažaš;",
                "3": "Zato, kad ti bude oko dvadeset i četiri godine, želim da se sjetiš onoga što si zapazio o ovome narodu; i kad budeš u toj dobi, pođi u zemlju Antum do brda koje će se zvati Šim; i ondje ja pohranih za Gospoda sve svete ureze o ovome narodu.",
                "4": "I gle, uzet ćeš k sebi ploče Nefijeve, a ostale ćeš ostaviti na mjestu gdje jesu; i urezat ćeš na ploče Nefijeve sve što si zapazio o ovome narodu.",
                "5": "I ja, Mormon, potomak sam Nefijev (a ime oca mojega bijaše Mormon), sjetih se onoga što mi Am-Maron zapovjedi.",
                "6": "I dogodi se da me, kad mi bijaše jedanaest godina, otac moj odvede u zemlju na jugu, sve do zemlje zarahemalske.",
                "7": "Cijelo lice zemlje postade prekriveno građevinama, a narod bijaše brojan gotovo kao pijesak morski.",
                "8": "I dogodi se da ove godine započe rat između Nefijaca, koji se sastojahu od Nefijaca, i Jakovljevaca, i Josipovaca, i Zoramaca; i ovaj rat bijaše između Nefijaca i Lamanaca, i Lemuelaca, i Jišmaelaca.",
                "9": "Evo, Lamanci i Lemuelci i Jišmaelci nazivahu se Lamancima, i dvije strane bijahu Nefijci i Lamanci.",
                "10": "I dogodi se da rat otpoče među njima na granicama Zarahemle, pokraj voda Sidona.",
                "11": "I dogodi se da Nefijci sabraše zajedno velik broj muškaraca, toliko da prijeđe broj od trideset tisuća. I dogodi se da oni imadoše ove iste godine stanoviti broj bitaka, u kojima Nefijci poraziše Lamance i pobiše mnoge od njih.",
                "12": "I dogodi se da Lamanci odustaše od zamisli svoje, i bijaše mir uspostavljen u zemlji; i mir potraja u razdoblju od oko četiri godine, te ne bijaše nikakva krvoprolića.",
                "13": "No, opačina prevlada na licu cijele zemlje, toliko da Gospod uze ljubljene učenike svoje, a djelo čudesa i iscjeljivanja prestade zbog bezakonja naroda.",
                "14": "I ne bijaše nikakvih darova od Gospoda, i Duh Sveti ne dolažaše ni na koga zbog opačine i nevjere njihove.",
                "15": "A mene, u dobi od petnaest godina i jer bijah u određenoj mjeri razborit umom, zato me pohodi Gospod, te ja okusih i spoznah dobrotu Isusovu.",
                "16": "I nastojah propovijedati ovome narodu, no usta mi bijahu zatvorena, i bijaše mi zabranjeno da im propovijedam; jer gle, oni se hotimice pobuniše protiv Boga svojega; i ljubljeni učenici bijahu uzeti iz zemlje zbog bezakonja njihova.",
                "17": "No, ja ostadoh među njima, ali mi bijaše zabranjeno propovijedati im, zbog tvrdoće srdaca njihovih; i zbog tvrdoće srdaca njihovih zemlja bijaše prokleta poradi njih.",
                "18": "A ovi Gadijantonovi razbojnici, koji bijahu među Lamancima, preplaviše zemlju, toliko da žitelji njezini počeše skrivati blaga svoja u zemlju; i ona postadoše klizava, jer Gospod bijaše prokleo zemlju, tako da ih ne mogahu zadržati, niti ih sačuvati ponovno.",
                "19": "I dogodi se da bijaše urokā, i vradžbina, i čaranjā; i moć je zloga djelovala po svemu licu zemlje, sve do ispunjenja svih riječi Abinadija, a i Samuela, Lamanca."
            },
            "2": {
                "1": "I dogodi se, te iste godine otpoče rat ponovno između Nefijaca i Lamanaca. I premda bijah mlad, bijah velik stasom; zato me narod Nefijev postavi da budem vođa njihov, to jest vođa četa njihovih.",
                "2": "Zato se dogodi da u šesnaestoj godini svojoj krenuh na čelu vojske nefijske protiv Lamanaca; dakle, tri stotine dvadeset i šest godina bijaše prošlo.",
                "3": "I dogodi se da tri stotine dvadeset i sedme godine Lamanci navališe na nas silno velikom moću, toliko da zastrašiše čete moje; zato se one ne htjedoše boriti, i počeše se povlačiti prema sjevernim zemljama.",
                "4": "I dogodi se da mi dođosmo do grada Angole, i zauzesmo grad, te obavismo pripreme za obranu protiv Lamanaca. I dogodi se da mi utvrdismo grad snagom svojom; no unatoč svim utvrdama našim Lamanci navališe na nas i istjeraše nas iz grada.",
                "5": "I također nas protjeraše iz zemlje Davidove.",
                "6": "I mi pokročismo i dođosmo do zemlje Jošuine, koja bijaše u graničnim predjelima na zapadu kraj morske obale.",
                "7": "I dogodi se da mi sabrasmo narod svoj što brže mogasmo, tako da bismo ih mogli skupiti zajedno u jednu skupinu.",
                "8": "No gle, zemlja bijaše puna razbojnika i Lamanaca; i unatoč velikom uništenju što bijaše prijetilo narodu mojemu, oni se ne pokajaše za zla djela svoja; zato se krv i klanje proširiše po svemu licu zemlje, i od strane Nefijaca, a i od strane Lamanaca; i to bijaše jedan posvemašnji prevrat po svemu licu zemlje.",
                "9": "I evo, Lamanci imahu kralja, a ime njegovo bijaše Aron; i on navali na nas s vojskom od četrdeset i četiri tisuće. I gle, ja mu se oduprijeh s četrdeset i dvije tisuće. I dogodi se da ga ja porazih s vojskom svojom te on pobježe preda mnom. I gle, sve to bijaše učinjeno, i tri stotine i trideset godina bijaše prošlo.",
                "10": "I dogodi se da se Nefijci počeše kajati za bezakonje svoje, i počeše vikati baš kao što prorokovaše Samuel prorok; jer gle, nitko ne mogaše sačuvati ono što bijaše njegovo, zbog lopova, i razbojnika, i ubojica, i čarolija, i vradžbina što bijahu u zemlji.",
                "11": "Tako se poče javljati tugovanje i jadikovanje po svoj zemlji zbog svega toga, a naročito među narodom Nefijevim.",
                "12": "I dogodi se, kad ja, Mormon, vidjeh jadikovanje njihovo, i tugovanje njihovo, i žalost njihovu pred Gospodom, srce se moje poče radovati u meni, jer poznavah milosrđa i dugotrpnost Gospodnju, zato držah da će on biti milosrdan prema njima tako da će oni ponovno postati pravedan narod.",
                "13": "No gle, ta radost moja bijaše uzaludna, jer žaljenje njihovo ne bijaše na pokajanje, zbog dobrote Božje; već to radije bijaše žaljenje prokletih, zato što im Gospod neće uvijek dopustiti da osjećaju sreću u grijehu.",
                "14": "I oni ne dolažahu k Isusu srca skršena i duha raskajana, već proklinjahu Boga i željahu umrijeti. Ipak se borahu mačem za živote svoje.",
                "15": "I dogodi se da se žalost moja vrati ponovno k meni, i vidjeh da dan milosti prođe za njih, i vremenito i duhovno; jer vidjeh tisuće njih sasječene u otvorenoj buni protiv Boga njihova, i nagomilane poput balege na licu zemlje. I tako tri stotine četrdeset i četiri godine bijahu prošle.",
                "16": "I dogodi se da tri stotine četrdeset i pete godine Nefijci počeše bježati pred Lamancima; i oni bijahu proganjani dok ne stigoše sve do zemlje Jašon, prije nego što bijaše moguće zaustaviti ih u povlačenju njihovu.",
                "17": "I evo, grad Jašon bijaše blizu zemlje gdje Am-Maron bijaše pohranio zapise za Gospoda, da ne bi bili uništeni. I gle, ja pođoh prema riječi Am-Maronovoj, i uzeh ploče Nefijeve, i izradih zapis prema riječima Am-Maronovim.",
                "18": "I na pločama Nefijevim izradih cjelovito izvješće o svim opačinama i odvratnostima; no, na ovim se pločama suzdržah izraditi cjelovito izvješće o opačinama i odvratnostima njihovim, jer gle, stalan prizor opačina i odvratnosti bijaše pred očima mojim još otkako bijah sposoban promatrati putove čovječje.",
                "19": "I jao meni zbog opačine njihove; jer srce moje bijaše ispunjeno žalošću zbog opačine njihove sve dane moje; ipak, znadem da ću biti uzdignut u posljednji dan.",
                "20": "I dogodi se da te godine narod Nefijev ponovno bijaše proganjan i protjerivan. I dogodi se da bijasmo tjerani naprijed sve dok ne dođosmo na sjever do zemlje koja se nazivaše Šem.",
                "21": "I dogodi se da mi utvrdismo grad Šem, i sabrasmo u nj narod naš koliko god to bijaše moguće, kako bismo ga možda mogli spasiti od uništenja.",
                "22": "I dogodi se da tri stotine četrdeset i šeste godine oni počeše ponovno navaljivati na nas.",
                "23": "I dogodi se da ja govorah narodu svojemu, i nukah ih s velikom snagom, da stoje odvažno pred Lamancima i bore se za žene svoje, i djecu svoju, i kuće svoje, i domove svoje.",
                "24": "I riječi moje pobudiše ih ponešto na srčanost, toliko da oni ne pobjegoše pred Lamancima, već im se suprotstaviše s odvažnošću.",
                "25": "I dogodi se da se mi sukobismo s vojskom od trideset tisuća protiv vojske od pedeset tisuća. I dogodi se da stajasmo pred njima s tolikom čvrstinom da oni pobjegoše pred nama.",
                "26": "I dogodi se, nakon što oni pobjegoše mi ih proganjasmo s četama našim, i susretosmo ih ponovno, i porazismo ih; ipak, snaga Gospodnja ne bijaše s nama; da, bijasmo prepušteni sami sebi, tako da Duh Gospodnji ne prebivaše u nama; zato postadosmo slabi poput braće naše.",
                "27": "I srce moje bijaše žalosno zbog te velike nevolje naroda mojega, zbog opačine njegove i odvratnosti njegovih. No gle, mi krenusmo protiv Lamanaca i razbojnika Gadijantonovih, sve dok ponovno ne uzesmo u posjed zemlje baštine naše.",
                "28": "I tri stotine četrdeset i deveta godina bijaše prošla. I tri stotine i pedesete godine mi sklopismo ugovor s Lamancima i razbojnicima Gadijantonovim, prema kojem podijelismo zemlje baštine naše.",
                "29": "I Lamanci nam dadoše zemlju na sjeveru, da, sve do uzana prolaza koji vođaše u zemlju na jugu. A mi dadosmo Lamancima svu zemlju na jugu."
            },
            "3": {
                "1": "I dogodi se da Lamanci ne dođoše u boj ponovno sve dok još deset godina ne bijaše prošlo. I gle, ja zaposlih narod svoj, Nefijce, u pripremi zemalja njihovih i oružja njihova za dan boja.",
                "2": "I dogodi se da mi Gospod reče: Viči ovome narodu — Pokajte se, i dođite k meni, i krstite se, i podignite opet crkvu moju, i bit ćete pošteđeni.",
                "3": "I ja vikah ovome narodu, no, to bijaše uzalud; i oni ne shvatiše da Gospod bijaše onaj koji ih bijaše poštedio, i udijelio im priliku za pokajanje. I gle, oni otvrdnuše srca svoja protiv Gospoda Boga svojega.",
                "4": "I dogodi se, nakon što ova deseta godina bijaše prošla, čineći ukupno tri stotine i šezdeset godina od dolaska Kristova, kralj Lamanaca posla mi poslanicu, koja mi dade znati da se oni pripremaju doći ponovno u boj protiv nas.",
                "5": "I dogodi se da ja naredih narodu svojemu neka se skupi zajedno u zemlji Pustoš, u grad koji bijaše u graničnim predjelima, kraj uzana prolaza koji vođaše u zemlju na jugu.",
                "6": "I tu postavismo čete naše, kako bismo mogli zaustaviti čete lamanske, da oni ne bi zauzeli koju od zemalja naših; zato se utvrdismo protiv njih svom snagom svojom.",
                "7": "I dogodi se da tri stotine šezdeset i prve godine Lamanci siđoše do grada Pustoši u boj protiv nas; i dogodi se da ih te godine mi porazismo, toliko da se oni ponovno vratiše u zemlje svoje.",
                "8": "I tri stotine šezdeset i druge godine oni siđoše ponovno u boj. I mi ih porazismo ponovno, i pobismo velik broj od njih, a mrtvi njihovi bijahu bačeni u more.",
                "9": "I evo, zbog toga velikoga što narod moj, Nefijci, bijaše učinio, oni se počeše hvastati vlastitom snagom svojom, i počeše se zaklinjati pred nebesima da će se osvetiti za krv braće svoje koju pobiše neprijatelji njihovi.",
                "10": "I oni se zaklinjahu nebesima, a i prijestoljem Božjim, da će uzići u boj protiv neprijatelja svojih, i da će ih ukloniti s lica zemlje.",
                "11": "I dogodi se da ja, Mormon, posve odbih od toga vremena nadalje biti zapovjednik i vođa ovoga naroda, zbog opačine i odvratnosti njihove.",
                "12": "Gle, ja ih vođah, unatoč opačini njihovoj ja ih vođah mnogo puta u boj, i ljubljah ih, u skladu s ljubavlju Božjom koja bijaše u meni, svim srcem svojim; i duša se moja izlijevaše u molitvi za njih Bogu mojemu po cijeli dan; ipak, to bijaše bez vjere zbog tvrdoće srdaca njihovih.",
                "13": "I triput ih izbavih iz ruku neprijatelja njihovih, a oni se ne pokajaše za grijehe svoje.",
                "14": "A kad se oni zakleše svime što im zabrani Gospod naš i Spasitelj Isus Krist, da će uzići protiv neprijatelja svojih u boj, i osvetiti se za krv braće svoje, gle, glas Gospodnji dođe k meni, govoreći:",
                "15": "Osveta je moja, i ja ću uzvratiti; a zato što se ovaj narod ne pokaja nakon što ga izbavih, gle, bit će uklonjen s lica zemaljskoga.",
                "16": "I dogodi se da ja posve odbih uzići protiv neprijatelja svojih; i učinih upravo kako mi Gospod bijaše zapovjedio; i stajah kao nepristran svjedok da očitujem svijetu ono što vidjeh i čuh, prema očitovanjima Duha koji posvjedoči o onome što će doći.",
                "17": "Zato pišem vama, pogani, a i vama, dome Izraelov, kad djelo bude otpočelo, te se vi počnete pripremati na povratak u zemlju baštine svoje;",
                "18": "Da, gle, pišem svim krajevima zemaljskim; da, vama, dvanaest plemena Izraelovih, kojima će suditi prema djelima vašim dvanaestorica koju Isus izabra da budu učenici njegovi u zemlji jeruzalemskoj.",
                "19": "A pišem i ostatku ovoga naroda, kojemu će također suditi dvanaestorica koju Isus izabra u ovoj zemlji; a njima će suditi druga dvanaestorica koju Isus izabra u zemlji jeruzalemskoj.",
                "20": "I ovo mi Duh očituje; zato pišem svima vama. I iz ovog vam razloga pišem, da biste mogli znati kako svi morate stati pred sudište Kristovo, da, svaka duša koja pripada cijeloj ljudskoj obitelji Adamovoj; i morate stati da vam se sudi po djelima vašim, bila ona dobra ili zla;",
                "21": "I također da biste mogli povjerovati evanđelju Isusa Krista, koje ćete imati među sobom; i također da će Židovi, Gospodnji narod saveza, imati još jednog svjedoka osim onoga kojega vidješe i čuše, da Isus, kojega ubiše, bijaše pravi Krist i pravi Bog.",
                "22": "I htio bih da mogu uvjeriti sve vas krajeve zemaljske da se pokajete i pripremite stati pred sudište Kristovo."
            },
            "4": {
                "1": "I tad se dogodi da tri stotine šezdeset i treće godine Nefijci uziđoše s četama svojim u boj protiv Lamanaca, iz zemlje Pustoši.",
                "2": "I dogodi se da čete nefijske bijahu ponovno potisnute natrag u zemlju Pustoš. I dok one još bijahu iscrpljene, odmorena vojska lamanska navali na njih; i oni imahu žestoku bitku, toliko da Lamanci uzeše u posjed grad Pustoš, i pobiše mnoge od Nefijaca, i uhvatiše mnogo zarobljenika.",
                "3": "A ostatak pobježe i pridruži se žiteljima grada Teankuma. Evo, grad Teankum ležaše u graničnim predjelima blizu morske obale; a to bijaše također u blizini grada Pustoši.",
                "4": "I zato što čete nefijske uziđoše na Lamance počeše one bivati udarane; jer da ne bijaše toga, Lamanci ne bi mogli imati moći nad njima.",
                "5": "No gle, sudovi će Božji sustići opake; a po opakima su opaki kažnjeni; jer opaki su oni koji podjaruju srca djece ljudske na krvoproliće.",
                "6": "I dogodi se da Lamanci obaviše pripreme za navalu na grad Teankum.",
                "7": "I dogodi se da tri stotine šezdeset i četvrte godine Lamanci navališe na grad Teankum, da bi mogli uzeti u posjed i grad Teankum.",
                "8": "I dogodi se da ih Nefijci odbiše i potisnuše natrag. I kad Nefijci vidješe da bijahu potisnuli Lamance, hvastahu se ponovno vlastitom snagom svojom; i oni krenuše u moći svojoj, i uzeše ponovno u posjed grad Pustoš.",
                "9": "I evo, sve to bijaše učinjeno, i tisuće bijahu pobijene na obje strane, i kod Nefijaca i kod Lamanaca.",
                "10": "I dogodi se da tri stotine šezdeset i šesta godina bijaše prošla, i Lamanci opet navališe na Nefijce u boju; i još se uvijek Nefijci ne pokajaše za zlo koje bijahu počinili, već ustrajahu u opačini svojoj neprestance.",
                "11": "I nemoguće je jeziku opisati, ili čovjeku napisati savršen opis strahovita prizora krvi i klanja koji bijaše među narodom, i kod Nefijaca i kod Lamanaca; i svako srce bijaše otvrdnulo, tako da oni uživahu u prolijevanju krvi neprestance.",
                "12": "I nikad ne bijaše toliko velike opačine među svom djecom Lehijevom, niti čak u cijelom domu Izraelovom, prema riječima Gospodnjim, kao što bijaše među ovim narodom.",
                "13": "I dogodi se da Lamanci uzeše u posjed grad Pustoš, i to zato što broj njihov premaši broj Nefijaca.",
                "14": "I oni također pokročiše naprijed protiv grada Teankuma, i protjeraše žitelje iz njega, i uhvatiše mnogo zarobljenika, i žena i djece, i prinesoše ih kao žrtve kumirima bogovima svojim.",
                "15": "I dogodi se da se tri stotine šezdeset i sedme godine Nefijci rasrdiše zato što Lamanci bijahu žrtvovali žene njihove i djecu njihovu, tako da pođoše protiv Lamanaca sa silno velikom srdžbom, toliko da ponovno poraziše Lamance, i protjeraše ih iz zemalja svojih.",
                "16": "I Lamanci ne dođoše ponovno protiv Nefijaca sve do tri stotine sedamdeset i pete godine.",
                "17": "I te godine oni siđoše protiv Nefijaca svim snagama svojim; i ne bijahu izbrojeni zbog veličine broja njihova.",
                "18": "I od tog vremena nadalje Nefijci ne stjecahu moć nad Lamancima, već ih ovi počeše mesti kao sunce rosu.",
                "19": "I dogodi se da Lamanci siđoše protiv grada Pustoši; i vodio se silno žestok boj u zemlji Pustoš, u kojem oni poraziše Nefijce.",
                "20": "I oni pobjegoše ponovno pred njima, i dođoše do grada Boaza; i ondje se suprotstaviše Lamancima sa silnom odvažnošću, toliko da ih Lamanci ne poraziše sve dok oni ne dođoše ponovno drugi put.",
                "21": "A kad dođoše drugi put, Nefijci bijahu potisnuti i pobijeni u silno velikom pokolju; žene njihove i djeca njihova opet bijahu žrtvovani kumirima.",
                "22": "I dogodi se da Nefijci ponovno pobjegoše pred njima, vodeći sve žitelje sa sobom, i iz gradova i iz sela.",
                "23": "A sad ja, Mormon, vidjevši da će Lamanci uskoro pregaziti zemlju, zato pođoh do brda Šim, i uzeh sve zapise koje Am-Maron sakri Gospodu na brigu."
            },
            "5": {
                "1": "I dogodi se da ja pođoh među Nefijce, i opozvah prisegu koju bijah učinio da im više neću pomagati; i oni mi opet predadoše zapovjedništvo nad četama svojim, jer gledahu na me kao da bih ih mogao izbaviti iz nevolja njihovih.",
                "2": "No gle, bijah bez nade, jer znadoh sudove Gospodnje koji će doći na njih; jer se oni ne kajahu za bezakonja svoja, već se borahu za živote svoje ne zazivajući ono Biće koje ih stvori.",
                "3": "I dogodi se da Lamanci navališe na nas dok bježasmo prema gradu Jordanu; no gle, oni bijahu potisnuti natrag tako da ne zauzeše grad u to vrijeme.",
                "4": "I dogodi se da oni navališe ponovno na nas, i mi zadržasmo grad. A bijaše i drugih gradova koje Nefijci držahu, i ta ih uporišta odsjekoše tako da ne mogahu prodrijeti u područje koje ležaše pred nama, kako bi uništili žitelje zemlje naše.",
                "5": "No, dogodi se, kojim god zemljama bijasmo prošli, a žitelji se njihovi ne bijahu sabrali, Lamanci ih uništiše, a naselja njihova, i sela, i gradovi bijahu spaljeni vatrom; i tako prođe tri stotine sedamdeset i devet godina.",
                "6": "I dogodi se da tri stotine i osamdesete godine Lamanci dođoše ponovno protiv nas u boj, i mi im se suprotstavismo odvažno; no, sve to bijaše uzalud, jer toliko velik bijaše broj njihov da oni zgaziše narod Nefijaca pod nogama svojim.",
                "7": "I dogodi se da mi ponovno pobjegosmo, i oni čiji bijeg bijaše hitriji od Lamanaca umakoše, a oni čiji bijeg ne nadmaši Lamance bijahu zbrisani i uništeni.",
                "8": "A sad gle, ja, Mormon, ne želim lomiti duše ljudske oslikavajući pred njima tako strašan prizor krvi i klanja kakav bijaše izložen pred očima mojim; već ja, znajući da ovo svakako mora biti otkriveno, i da sve što je skrovito mora biti objavljeno na krovovima kuća —",
                "9": "I također da spoznaja o tome mora doći do ostatka ovoga naroda, a i do pogana, za koje Gospod reče da će raspršiti ovaj narod, i ovaj će se narod smatrati ništavnim među njima — zato pišem malen sažetak, ne usuđujući se dati cjelovito izvješće o onome što vidjeh, zbog zapovijedi koju primih, a i da ne biste osjećali preveliku žalost zbog opačine ovoga naroda.",
                "10": "I sad gle, ovo govorim potomstvu njihovu, a i poganima koji se brinu za dom Izraelov, koji shvaćaju i znaju odakle blagoslovi njihovi dolaze.",
                "11": "Jer znadem da će takvi žaliti zbog nevolje doma Izraelova; da, žalit će zbog uništenja ovoga naroda; žalit će što se ovaj narod ne pokaja kako bi mogao biti prigrljen u naručje Isusovo.",
                "12": "Evo, ovo je zapisano za ostatak doma Jakovljeva; i to je zapisano na ovaj način, zato što je znano Bogu da opačina to neće iznijeti na vidjelo za njih; i to treba biti skriveno Gospodu na brigu da iziđe na vidjelo u pravo vrijeme njegovo.",
                "13": "I ovo je zapovijed koju primih; i gle, to će izići na vidjelo u skladu sa zapovijedi Gospodnjom, kad on bude smatrao prikladnim u mudrosti svojoj.",
                "14": "I gle, to će doći k nevjernima od Židova; i s ovom će namjerom to doći — kako bi ih uvjerilo da Isus jest Krist, Sin živoga Boga; da bi Otac mogao izvesti, kroz Najljubljenijeg svojega, svoju veliku i vječnu nakanu, vraćajući Židove, to jest sav dom Izraelov, u zemlju baštine njihove, koju im Gospod Bog njihov dade, tako da bi se ispunio savez njegov;",
                "15": "A i kako bi potomstvo ovoga naroda potpunije povjerovalo evanđelju njegovu, koje će doći k njima od pogana; jer ovaj će narod biti raspršen, i postat će taman, prljav i mrzak narod, više od ijednog naroda što ikada bijaše među nama, što bijaše opisan, da, naime, više od ijednog naroda što bijaše među Lamancima, i to zbog nevjere svoje i idolopoklonstva svojega.",
                "16": "Jer gle, Duh se Gospodnji već prestade truditi oko otaca njihovih; i oni su bez Krista i Boga u svijetu; i tjerani su naokolo poput pljeve na vjetru.",
                "17": "Oni jednom bijahu očaravajuć narod, i imahu Krista za pastira svojega; da, doista ih vođaše Bog Otac.",
                "18": "Ali sad, gle, Sotona ih vodi naokolo, baš kao što je pljeva tjerana vjetrom, ili kao što lađu bacaju uokolo valovi, bez jedra ili sidra, to jest bez ičega čime bi se upravljala; i baš kao što je ona, takvi su oni.",
                "19": "I gle, Gospod zadrža blagoslove njihove, koje mogahu primiti u zemlji, za pogane koji će zaposjesti zemlju.",
                "20": "No gle, dogodit će se da će ih protjerati i raspršiti pogani; i nakon što ih pogani protjeraju i rasprše, gle, tad će se Gospod spomenuti saveza koji sklopi s Abrahamom i s cijelim domom Izraelovim.",
                "21": "I također će se Gospod spomenuti molitava pravednih, koje mu bijahu upravljene za njih.",
                "22": "A tad, o vi pogani, kako ćete moći stajati pred moću Božjom, osim ako se ne pokajete i ne odvratite se od zlih putova svojih?",
                "23": "Ne znate li da ste u rukama Božjim? Ne znate li da on ima svu moć, i na njegovu će se veliku zapovijed zemlja smotati kao svitak?",
                "24": "Zato pokajte se, i ponizite se pred njim, da on ne iziđe u pravdi protiv vas — da ostatak potomstva Jakovljeva ne pođe među vas poput lava, i ne razdere vas na komade, a nema nikoga da vas izbavi."
            },
            "6": {
                "1": "A sad završavam zapis svoj o uništenju naroda mojega, Nefijaca. I dogodi se da mi pokročismo naprijed pred Lamancima.",
                "2": "I ja, Mormon, napisah poslanicu kralju Lamanaca, i zatražih od njega da nam dopusti da skupimo narod svoj u zemlju Kumora, pokraj brda koje se nazivaše Kumora, i ondje im možemo pružiti bitku.",
                "3": "I dogodi se da mi kralj Lamanaca dopusti ono što zatražih.",
                "4": "I dogodi se da mi pokročismo naprijed u zemlju Kumora, i razapesmo šatore svoje uokolo brda Kumora; i to bijaše u zemlji mnogo voda, rijeka i izvora; i ovdje se nadasmo da ćemo steći prednost nad Lamancima.",
                "5": "I kad tri stotine osamdeset i četiri godine bijahu prošle, mi bijasmo sabrali sav ostatak naroda našega u zemlju Kumora.",
                "6": "I dogodi se, nakon što sabrasmo sav narod svoj zajedno u zemlju Kumora, gle ja, Mormon, počeh starjeti; a znajući da je ovo posljednja borba naroda mojega, i jer mi Gospod zapovjedi da ne dopustim da zapisi, koje oci naši predavahu iz naraštaja u naraštaj, koji bijahu sveti, padnu u ruke Lamanaca (jer bi ih Lamanci uništili), zato ja izradih ovaj zapis s ploča Nefijevih, i sakrih u brdu Kumora sve zapise koje mi povjeri ruka Gospodnja, osim ovih nekoliko ploča koje dadoh sinu svojemu Moroniju.",
                "7": "I dogodi se da narod moj, sa ženama svojim i djecom svojom, sada vidje kako čete lamanske kroče prema njima; i s onim užasnim strahom od smrti što ispunja grudi svih opakih oni očekivahu suočenje s njima.",
                "8": "I dogodi se da oni dođoše u boj protiv nas, i svaka duša bijaše ispunjena stravom zbog veličine broja njihova.",
                "9": "I dogodi se da se oni oboriše na narod moj mačem, i lukom, i strijelom, i sjekirom, i svakovrsnim oružjem ratnim.",
                "10": "I dogodi se da ljudi moji bijahu sasječeni, da, i to mojih deset tisuća što bijahu sa mnom, a ja padoh ranjen u sredinu; i oni prođoše pokraj mene te ne dokrajčiše život moj.",
                "11": "I nakon što oni prođoše i sasjekoše sav narod moj osim nas dvadeset i četvero (među kojima bijaše sin moj Moroni), i mi, nadživjevši mrtve naroda našega, vidjesmo sutradan, nakon što se Lamanci vratiše u tabore svoje, s vrha brda Kumora, deset tisuća ljudi mojih što bijahu sasječeni, koji bijahu vođeni mnome na čelu.",
                "12": "I također vidjesmo deset tisuća ljudi mojih koje vođaše sin moj Moroni.",
                "13": "I gle, deset tisuća Gidgidoninih pade, a i on u sredini.",
                "14": "I Lama pade sa svojih deset tisuća; i Gilgal pade sa svojih deset tisuća; i Limha pade sa svojih deset tisuća; i Jeneum pade sa svojih deset tisuća; i Kumeniha, i Moroniha, i Antionum, i Šiblom, i Šem, i Još padoše svaki sa svojih deset tisuća.",
                "15": "I dogodi se da ih bijaše još deset koji padoše od mača, svaki sa svojih deset tisuća; da, štoviše, sav narod moj, osim onih dvadeset i četvero što bijahu sa mnom, a i nekoliko njih što pobjegoše u južne zemlje, i nekoliko njih što prebjegoše k Lamancima, pade; i meso njihovo, i kosti, i krv leže na licu zemaljskom, jer ih ostaviše ruke onih što ih ubiše da trunu na zemlji, i da se raspadnu i vrate se majci svojoj zemlji.",
                "16": "I duša se moja razdiraše od patnje zbog ubijenih od naroda mojega, i ja povikah:",
                "17": "O vi ljepotani, kako mogaste napustiti putove Gospodnje! O vi ljepotani, kako mogaste odbaciti onoga Isusa, koji stajaše raskriljenih ruku da vas primi!",
                "18": "Gle, da to ne učiniste, ne biste pali. No gle, vi padoste, i ja oplakujem gubitak vaš.",
                "19": "O vi lijepi sinovi i kćeri, vi očevi i majke, vi muževi i žene, vi ljepotani, kako li mogaste pasti!",
                "20": "No gle, otišli ste, i žalosti moje ne mogu učiniti da se vratite.",
                "21": "I dan uskoro dolazi kada smrtno vaše mora odjenuti besmrtnost, i ova tijela koja sad trunu u raspadanju moraju ubrzo postati neraspadljiva tijela; i tad morate stati pred sudište Kristovo, da vam se sudi prema djelima vašim; i ukoliko ste pravedni, tad ćete biti blagoslovljeni s ocima vašim koji otiđoše prije vas.",
                "22": "O da se pokajaste prije no što ovo veliko uništenje dođe na vas. No gle, vi otiđoste, a Otac, da, Vječni Otac nebeski, znade stanje vaše; i on čini s vama u skladu s pravdom svojom i milosrđem svojim."
            },
            "7": {
                "1": "A sad, gle, govorio bih ponešto ostatku ovoga naroda koji je pošteđen, bude li tako da im Bog predade riječi moje, da bi mogli saznati o onome što je od otaca njihovih; da, govorim vama, vi ostatku doma Izraelova; i ovo su riječi koje govorim:",
                "2": "Znajte da ste iz doma Izraelova.",
                "3": "Znajte da morate doći k pokajanju, inače ne možete biti spašeni.",
                "4": "Znajte da morate položiti svoje oružje ratno, i ne uživati više u prolijevanju krvi, i ne uzimati ga više, osim ako vam Bog ne zapovjedi.",
                "5": "Znajte da morate doći do spoznaje otaca svojih, i pokajati se za sve grijehe svoje i bezakonja, i povjerovati u Isusa Krista, da je on Sin Božji, i da ga Židovi pogubiše, i moću Očevom on ustade ponovno, čime steče pobjedu nad grobom; i također je u njemu žalac smrti progutan.",
                "6": "I on ostvaruje uskrsnuće mrtvih, čime čovjek mora ustati da stane pred sudište njegovo.",
                "7": "I on ostvari otkupljenje svijeta, čime je onomu koji se nađe bez krivnje pred njim u sudnji dan dano da prebiva u nazočnosti Božjoj u kraljevstvu njegovu, da s višnjim zborovima pjeva neprekidne hvale Ocu, i Sinu, i Duhu Svetomu, koji su jedan Bog, u stanju sreće koje nema kraja.",
                "8": "Zato pokajte se, i krstite se u ime Isusovo, i prigrlite evanđelje Kristovo, koje će biti stavljeno pred vas, ne samo u ovom zapisu već i u zapisu koji će doći poganima od Židova, a taj će zapis doći od pogana vama.",
                "9": "Jer gle, ovo je napisano s nakanom da biste vi povjerovali tome; a ako povjerujete tome povjerovat ćete ovome također; a ako povjerujete ovome znat ćete o ocima svojim, i također o čudesnim djelima koja bijahu učinjena moću Božjom među njima.",
                "10": "I znat ćete također da ste ostatak potomstva Jakovljeva; zato ste ubrojeni među narod prvoga saveza; i bude li tako da povjerujete u Krista, i budete kršteni, najprije vodom, potom ognjem i Duhom Svetim, slijedeći primjer Spasitelja našega, u skladu s onim što nam on zapovjedi, bit će dobro s vama u dan suda. Amen."
            },
            "8": {
                "1": "Gle ja, Moroni, završavam zapis oca svojega, Mormona. Gle, imam samo nešto malo zapisati, a to mi zapovjedi otac moj.",
                "2": "I tad se dogodi, nakon velike i strašne bitke kod Kumore, gle, Nefijce koji bijahu umaknuli u zemlju na jugu proganjahu Lamanci, sve dok svi ne bijahu uništeni.",
                "3": "I oni ubiše i oca mojega, te ja tako ostadoh sam da napišem žalosnu priču o uništenju naroda mojega. No gle, oni otiđoše, a ja ispunjavam zapovijed oca svojega. I hoće li me oni ubiti, ne znam.",
                "4": "Zato ću napisati i sakriti zapise u zemlju; i kamo idem nije važno.",
                "5": "Gle, otac moj izradi ovaj zapis, i zapisa svrhu njegovu. I gle, i ja bih je zapisao kad bih imao mjesta na pločama, ali nemam; a rudače nemam nikakve, jer sam sâm. Otac moj bijaše ubijen u boju, i sva rodbina moja, i nemam prijatelja niti kamo bih pošao; i koliko će dugo Gospod dopustiti da živim ne znam.",
                "6": "Gle, četiri stotine godina prođe od dolaska našeg Gospodina i Spasitelja.",
                "7": "I gle, Lamanci proganjahu narod moj, Nefijce, od grada do grada i od mjesta do mjesta, sve dok ih ne bijaše više; i velik bijaše pad njihov; da, veliko je i čudesno uništenje naroda mojega, Nefijaca.",
                "8": "I gle, ruka je Gospodnja ona koja učini to. I gle također, Lamanci ratuju jedni protiv drugih; i čitavo lice ove zemlje jedan je neprekidan krug umorstava i krvoprolića; i nitko ne zna kraja ratu.",
                "9": "A sad, gle, ne kažem više ništa o njima, jer nema nikoga osim Lamanaca i razbojnika koji postoje na licu zemlje.",
                "10": "I nema nikoga tko poznaje pravoga Boga osim učenika Isusovih, koji ostadoše u zemlji sve dok opačina naroda ne bijaše toliko velika da im Gospod ne dopusti da ostanu s narodom; i jesu li oni na licu zemlje nitko ne zna.",
                "11": "No gle, otac moj i ja ih vidjesmo, i oni nam posluživahu.",
                "12": "I tko god primi ovaj zapis, i ne osudi ga zbog nesavršenosti koje su u njemu, taj će spoznati veće od ovoga. Gle, ja sam Moroni; i kad bi bilo moguće, sve bih vam otkrio.",
                "13": "Gle, ja okončavam govoriti o ovome narodu. Sin sam Mormonov, a otac moj bijaše potomak Nefijev.",
                "14": "I ja sam onaj koji skriva ovaj zapis Gospodu na brigu; ploče njegove nisu od vrijednosti, zbog zapovijedi Gospodnje. Jer on doista govori da ih nitko neće imati radi stjecanja dobitka; već je zapis njihov od velike vrijednosti; i onaj koji ga iznese na svjetlo, njega će Gospod blagosloviti.",
                "15": "Jer nitko ne može imati moć da ga iznese na svjetlo, osim ako mu nije dano od Boga; jer Bog hoće da to bude učinjeno s okom uprtim na slavu njegovu, to jest na dobrobit drevnoga i dugo raspršenog Gospodnjeg naroda saveza.",
                "16": "I blagoslovljen je onaj koji iznese to na svjetlo; jer će to biti izneseno iz tame na svjetlo, u skladu s riječju Božjom; da, to će biti izneseno iz zemlje, i zasjat će iz tame, i doći do znanja u narodu; i to će biti učinjeno moću Božjom.",
                "17": "A ima li pogrešaka, to su pogreške čovječje. No gle, mi ne znamo ni za kakvu pogrešku; ipak, Bog znade sve; zato onaj koji osuđuje, neka se pazi da ne bi bio u opasnosti od ognja paklenoga.",
                "18": "A onaj koji kaže: Pokaži mi, ili ćeš biti udaren — neka se pazi da ne zapovijeda ono što Gospod zabrani.",
                "19": "Jer gle, onome tko sudi naprečac bit će suđeno naprečac zauzvrat; jer će u skladu s djelima njegovim plaća njegova biti; zato, onaj tko udara bit će udaren zauzvrat, od Gospoda.",
                "20": "Gle što Pismo kaže — čovjek neće udarati, niti će suditi; jer sud je moj, govori Gospod, i osveta je moja također, i ja ću uzvratiti.",
                "21": "A onaj tko izusti gnjev i sukobe protiv djela Gospodnjega, i protiv Gospodnjeg naroda saveza, a to je dom Izraelov, i kaže: Uništit ćemo djelo Gospodnje, i Gospod se neće spomenuti saveza svojega što ga sklopi s domom Izraelovim — taj je u pogibli da bude posječen i bačen u vatru;",
                "22": "Jer vječne će se nakane Gospodnje nastaviti odvijati, sve dok se sva obećanja njegova ne ispune.",
                "23": "Istražujte proroštva Izaijina. Gle, ne mogu ih zapisati. Da, gle, kažem vam, oni će sveci koji otiđoše prije mene, koji posjedovahu ovu zemlju, vapiti, da, i to iz praha će vapiti ka Gospodu; i živoga mi Gospoda, on će se spomenuti saveza koji sklopi s njima.",
                "24": "I on poznaje molitve njihove, da one bijahu za dobrobit braće njihove. I on poznaje vjeru njihovu, jer u ime njegovo oni mogahu premještati planine; i u ime njegovo mogahu narediti zemlji da se potrese; i moću riječi njegove oni učiniše da se tamnice sruše na zemlju; da, čak im ni užarena peć ne mogaše nauditi, niti divlje zvijeri ni zmije otrovnice, zbog moći riječi njegove.",
                "25": "I gle, molitve njihove bijahu i za dobrobit onoga kome će Gospod dopustiti da iznese ovo na vidjelo.",
                "26": "I nitko ne treba reći da ovo neće doći, jer zacijelo hoće, jer Gospod to reče; jer iz zemlje će ovo doći, rukom Gospodnjom, i nitko to ne može zaustaviti; i to će doći u dan kad će se govoriti da čudesa prestadoše; i to će doći baš kao da netko govori iz mrtvih.",
                "27": "I to će doći u dan kad će krv svetaca vapiti ka Gospodu, zbog tajnih zavjera i djela tame.",
                "28": "Da, to će doći u dan kad će se moć Božja nijekati, a crkve će postati okaljane i biti uznesene u oholosti srdaca svojih; da, i to u dan kad će vođe crkveni i učitelji ustajati u oholosti srdaca svojih, sve do zavisti prema onima što pripadaju crkvama njihovim.",
                "29": "Da, to će doći u dan kad će se čuti za požare, i oluje, i dimne sumaglice u stranim zemljama;",
                "30": "I također će se čuti za ratove, glasine o ratovima, i potrese na raznim mjestima.",
                "31": "Da, to će doći u dan kad će biti velika onečišćenja na licu zemaljskom; bit će umorstava, i pljačkanja, i laganja, i obmana, i bludništava, i svakojakih odvratnosti; kad će biti mnogih koji će reći: Učini ovo, ili učini ono, i nije važno, jer će Gospod poduprijeti takve u posljednji dan. No, jao takvima, jer su u žuči gorčine i u uzama bezakonja.",
                "32": "Da, to će doći u dan kad će se crkve graditi koje će govoriti: Dođite k meni, i za novac vaš bit će vam oprošteni grijesi vaši.",
                "33": "O vi opaki i pokvareni i tvrdovrati narode, zašto sebi izgradiste crkve radi stjecanja dobitka? Zašto preobraziste svetu riječ Božju, tako da biste doveli prokletstvo na duše svoje? Gle, oslanjajte se na objave Božje; jer gle, vrijeme dolazi u taj dan kad se sve ovo mora ispuniti.",
                "34": "Gle, Gospod mi pokaza nešto veliko i čudesno o onomu što mora ubrzo doći, u onaj dan kad će ovo izaći na vidjelo među vama.",
                "35": "Gle, govorim vam kao da ste nazočni, a ipak niste. No gle, Isus Krist vas pokaza meni, i ja poznajem postupke vaše.",
                "36": "I znadem da hodite u oholosti srdaca svojih; i nema nikoga osim samo nekolicine koji se ne uznose u oholosti srdaca svojih, sve do odijevanja u veoma otmjenu odjeću, sve do zavisti, i razdorā, i zlobe, i progonstava, i svakovrsnih bezakonja; a crkve vaše, da, i to svaka, postadoše onečišćene zbog oholosti srdaca vaših.",
                "37": "Jer gle, vi ljubite novac, i imetak svoj, i otmjenu odjeću svoju, i ukrašavanje crkvi svojih, većma nego što ljubite siromašne i potrebite, bolesne i izmučene.",
                "38": "O vi nečisti, vi licemjeri, vi učitelji, koji prodajete sebe za ono što će izjedati, zašto onečististe svetu crkvu Božju? Zašto se stidite preuzeti na sebe ime Kristovo? Zašto ne mislite kako je veća vrijednost beskrajne sreće nego one bijede koja nikad ne umire — zbog hvale svjetske?",
                "39": "Zašto se resite onim što nema život, a ipak dopuštate da gladni, i potrebiti, i goli, i bolesni, i izmučeni prolaze kraj vas, i vi ih ne primjećujete?",
                "40": "Da, zašto izgrađujete tajne odvratnosti svoje radi stjecanja dobitka, i činite da udovice tuguju pred Gospodom, a i siročad da tuguje pred Gospodom, a i krv otaca njihovih i muževa njihovih da vapi ka Gospodu iz zemlje, za osvetom na glave vaše?",
                "41": "Gle, mač osvete visi nad vama; i vrijeme ubrzo dolazi kad će on osvetiti krv svetaca na vama, jer on neće više trpjeti vapaje njihove."
            },
            "9": {
                "1": "A sad, govorim također o onima koji ne vjeruju u Krista.",
                "2": "Gle, hoćete li povjerovati u dan pohoda svojega — gle, kad Gospod dođe, da, i to onaj veliki dan kad zemlja bude smotana kao svitak, a počela se budu topila od žestoke vrućine, da, u onaj veliki dan kad budete dovedeni da stanete pred Jaganjca Božjega — hoćete li tada reći da nema Boga?",
                "3": "Hoćete li tad i dalje nijekati Krista, ili možete li motriti Jaganjca Božjega? Držite li da ćete prebivati s njim sa sviješću krivnje svoje? Držite li da biste mogli biti sretni prebivajući s tim svetim Bićem, kad su duše vaše raspete sviješću o krivnji što ste uvijek zlorabili zakone njegove?",
                "4": "Gle, kažem vam da biste bili jadniji prebivajući sa svetim i pravičnim Bogom, sa sviješću prljavštine svoje pred njim, nego što biste bili prebivajući s prokletim dušama u paklu.",
                "5": "Jer gle, kad budete privedeni vidjeti golotinju svoju pred Bogom, a i slavu Božju, i svetost Isusa Krista, to će upaliti plamen neugasiva ognja na vama.",
                "6": "Stoga, o vi nevjerni, okrenite se Gospodu; zavapite snažno k Ocu u ime Isusovo, da biste možda mogli biti proglašeni neokaljanima, čistima, svijetlima, i bijelima, jer bijaste očišćeni krvlju Jaganjčevom, u onaj velik i posljednji dan.",
                "7": "I opet govorim vama koji niječete objave Božje, i govorite da su one prestale, da nema objava, ni proroštava, ni darova, ni iscjeljivanja, ni govorenja jezicima, i tumačenja jezikā;",
                "8": "Gle, kažem vam, onaj tko zaniječe to ne poznaje evanđelje Kristovo; da, on nije čitao Pisma; a ako jest, ne razumije ih.",
                "9": "Jer ne čitamo li da je Bog isti jučer, danas i zauvijek, i u njemu nema promjene niti sjenke mijene?",
                "10": "I evo, ako zamisliste sebi boga koji se mijenja, i u kome ima sjenke mijene, tada zamisliste sebi boga koji nije Bog čudesa.",
                "11": "No gle, pokazat ću vam Boga čudesa, i to Boga Abrahamova, i Boga Izakova, i Boga Jakovljeva; i to je onaj isti Bog koji stvori nebesa i zemlju, i sve što je na njima.",
                "12": "Gle, on stvori Adama, a po Adamu dođe pad čovjekov. A zbog pada čovjekova dođe Isus Krist, i to Otac i Sin; a zbog Isusa Krista dođe otkupljenje čovjekovo.",
                "13": "A zbog otkupljenja čovjekova, koje dođe po Isusu Kristu, oni su vraćeni natrag u nazočnost Gospodnju; da, na taj su način svi ljudi otkupljeni, jer smrt Kristova ostvaruje uskrsnuće, koje ostvaruje otkupljenje od beskrajnog sna, a iz tog će se sna svi ljudi probuditi moću Božjom kad trublja zatrubi; i oni će izići, i mali i veliki, i svi će stati pred sud njegov, otkupljeni i odriješeni od ove vječne uze smrti, a ta je smrt vremenita smrt.",
                "14": "I tada dolazi sud Svečev nad njima; i tada dolazi vrijeme kad će onaj koji je prljav biti prljav i dalje; i onaj koji je pravedan bit će pravedan i dalje; onaj koji je sretan bit će sretan i dalje; i onaj koji je nesretan bit će nesretan i dalje.",
                "15": "A sad, o svi vi što zamisliste sebi boga koji ne može činiti čudesa, upitao bih vas: Je li sve to prošlo, o čemu govorah? Je li svršetak već došao? Gle, kažem vam: Ne; i Bog ne prestade biti Bog čudesa.",
                "16": "Gle, nije li to što Bog učini čudesno u očima našim? Da, i tko može shvatiti čudesna djela Božja?",
                "17": "Tko će reći da to ne bijaše čudo što riječju njegovom nebo i zemlja bivaju; i moću riječi njegove čovjek bijaše stvoren od praha zemaljskoga; i moću riječi njegove bijahu čudesa izvedena?",
                "18": "I tko će reći da Isus Krist ne učini mnoga moćna čudesa? I mnoga moćna čudesa bijahu učinjena rukama apostola.",
                "19": "A ako se čudesa izvođahu onda, zašto Bog prestade biti Bog čudesa, a ipak je nepromjenjivo Biće? I gle, kažem vam da se on ne mijenja; ako bi tako bilo, on bi prestao biti Bog; a on ne prestaje biti Bog, i on jest Bog čudesa.",
                "20": "A razlog zašto on prestaje činiti čudesa među djecom ljudskom jest što oni propadaju u nevjeru, i odstupaju od pravoga puta, i ne poznaju Boga u kojega bi se trebali uzdati.",
                "21": "Gle, kažem vam, tko god vjeruje u Krista, ništa ne sumnjajući, što god zaište Oca u ime Kristovo dat će mu se; i to je obećanje svima, sve do na kraj zemlje.",
                "22": "Jer gle, ovako reče Isus Krist, Sin Božji, učenicima svojim koji imahu ostati, da, a i svim učenicima svojim, tako da ga mnoštvo čuje: Idite po svem svijetu, i propovijedajte evanđelje svakom stvorenju;",
                "23": "I onaj koji povjeruje i krsti se bit će spašen, no onaj koji ne povjeruje bit će proklet;",
                "24": "I ovi će znaci pratiti one koji vjeruju — u ime će moje istjerivati đavle; govorit će novim jezicima; uzimat će zmije rukama; i ako popiju što smrtonosno to im neće nauditi; stavljat će ruke na bolesnike i oni će ozdravljati;",
                "25": "I tko god vjeruje u ime moje, ništa ne sumnjajući, njemu ću potvrditi sve riječi svoje, sve do na kraj zemlje.",
                "26": "I evo gle, tko se može suprotstaviti djelima Gospodnjim? Tko može zanijekati besjede njegove? Tko će se uzdići protiv svemoćne snage Gospodnje? Tko će prezreti djela Gospodnja? Tko će prezreti djecu Kristovu? Gle, svi vi koji ste prezirači djela Gospodnjih, jer ćete se začuditi i propasti.",
                "27": "O dakle, ne prezirite, i ne čudite se, već poslušajte riječi Gospodnje, i ištite Oca u ime Isusovo što god vam bude potrebno. Ne sumnjajte, već budite vjerni, i počnite kao u drevna vremena, i dođite Gospodu svim srcem svojim, i ostvarite spasenje svoje sa strahom i drhtanjem pred njim.",
                "28": "Budite mudri u danima kušnje svoje; svucite sa sebe svu nečistoću; ne ištite, da biste potratili to na požude svoje, već ištite s nepokolebljivom čvrstinom, da ne popustite nikakvoj napasti, već da služite pravomu i živomu Bogu.",
                "29": "Gledajte da ne budete kršteni nedostojno; gledajte da ne blagujete od sakramenta Kristova nedostojno; već gledajte da činite sve u dostojnosti, i činite to u ime Isusa Krista, Sina živoga Boga; i budete li činili to, i ustrajali do svršetka, nipošto nećete biti odbačeni.",
                "30": "Gle, govorim vam kao da govorah od mrtvih; jer znadem da ćete imati riječi moje.",
                "31": "Ne osuđujte me zbog nesavršenosti moje, niti oca mojega, zbog nesavršenosti njegove, niti one što pisahu prije njega; već radije dajte zahvale Bogu što vam očitova nesavršenosti naše, da biste mogli naučiti biti mudriji nego što mi bijasmo.",
                "32": "I evo, gle, mi napisasmo ovaj zapis u skladu sa znanjem našim, znakovima koji se nazivaju među nama prerađeni egipatski, koji bijahu predavani iz naraštaja u naraštaj i koje izmijenismo, u skladu s našim načinom govora.",
                "33": "I da ploče naše bijahu dovoljno velike pisali bismo na hebrejskom; no, hebrejski mi također izmijenismo; a da mogasmo pisati na hebrejskom, gle, ne biste imali nikakve nesavršenosti u zapisu našemu.",
                "34": "No, Gospod poznaje ono što zapisasmo, i također da nijedan drugi narod ne poznaje jezik naš; i zato što nijedan drugi narod ne poznaje jezik naš, zato on pripravi sredstvo za tumačenje njegovo.",
                "35": "I ovo je zapisano da bismo mogli oprati haljine svoje od krvi braće svoje, koja propadoše u nevjeru.",
                "36": "I gle, ovo što željasmo o braći svojoj, da, i to obnovu njihovu k spoznaji o Kristu, u skladu je s molitvama svih svetaca koji prebivahu u ovoj zemlji.",
                "37": "I neka Gospodin Isus Krist udijeli da molitve njihove budu uslišane u skladu s vjerom njihovom; i nek se Bog Otac spomene saveza koji sklopi s domom Izraelovim; i neka ga blagoslovi zauvijek, kroz vjeru u ime Isusa Krista. Amen."
            }
        }
    },
    "ether": {
        "meta": {
            "slug": "ether",
            "name": "Knjiga Eterova",
            "chapterWord": "Poglavlje"
        },
        "chapters": {
            "1": {
                "1": "A sad ja, Moroni, nastavljam davati izvješće o onim drevnim žiteljima koji bijahu uništeni rukom Gospodnjom na licu ove sjeverne zemlje.",
                "2": "I uzimam izvješće svoje s dvadeset i četiri ploče koje narod Limhijev pronađe, koje se zove Knjiga Eterova.",
                "3": "A kako držim da se prvi dio ovoga zapisa, koji govori o stvaranju svijeta, a i Adama, i koji sadrži izvješće od toga vremena sve do velike kule, i što se god zbilo među djecom ljudskom do toga vremena, nalazi kod Židova —",
                "4": "Zato ne zapisujem ono što se zbilo od dana Adamovih do toga vremena; no, to se nalazi na pločama; i tko ih god nađe, taj će imati moć da može doći do potpunog izvješća.",
                "5": "No gle, ne dajem potpuno izvješće, već dajem dio izvješća, od kule nadalje do vremena kad oni bijahu uništeni.",
                "6": "I na ovaj način dajem izvješće. Onaj koji napisa ovaj zapis bijaše Eter, i on bijaše potomak Korijantorov.",
                "7": "Korijantor bijaše sin Moronov.",
                "8": "A Moron bijaše sin Etemov.",
                "9": "A Etem bijaše sin Ahahov.",
                "10": "A Ahah bijaše sin Šetov.",
                "11": "A Šet bijaše sin Šiblonov.",
                "12": "A Šiblon bijaše sin Komov.",
                "13": "A Kom bijaše sin Korijantumov.",
                "14": "A Korijantum bijaše sin Amnigadin.",
                "15": "A Amnigada bijaše sin Aronov.",
                "16": "A Aron bijaše potomak Hetov, koji bijaše sin Heartomov.",
                "17": "A Heartom bijaše sin Libov.",
                "18": "A Lib bijaše sin Kišev.",
                "19": "A Kiš bijaše sin Koromov.",
                "20": "A Korom bijaše sin Levijev.",
                "21": "A Levi bijaše sin Kimov.",
                "22": "A Kim bijaše sin Morijantonov.",
                "23": "A Morijanton bijaše potomak Riplakišev.",
                "24": "A Riplakiš bijaše sin Šezov.",
                "25": "A Šez bijaše sin Hetov.",
                "26": "A Het bijaše sin Komov.",
                "27": "A Kom bijaše sin Korijantumov.",
                "28": "A Korijantum bijaše sin Emerov.",
                "29": "A Emer bijaše sin Omerov.",
                "30": "A Omer bijaše sin Šulin.",
                "31": "A Šule bijaše sin Kibov.",
                "32": "A Kib bijaše sin Orihin, koji bijaše sin Jaredov;",
                "33": "A taj Jared dođe s bratom svojim i obiteljima njihovim, s nekim drugima i obiteljima njihovim, s velike kule, u vrijeme kad Gospod pobrka jezik narodu, i zakle se u gnjevu svojemu da će oni biti raspršeni po svemu licu zemaljskomu; i u skladu s riječju Gospodnjom narod bijaše raspršen.",
                "34": "I jer brat Jaredov bijaše krupan i snažan čovjek, a Gospod mu bijaše veoma naklonjen, Jared, brat njegov, reče njemu: Zavapi ka Gospodu, da nas ne zbuni tako da ne bismo razumjeli riječi svoje.",
                "35": "I dogodi se da brat Jaredov zavapi ka Gospodu, i Gospod iskaza sućut prema Jaredu; zato on ne pobrka jezik Jaredov; i Jared i brat njegov ne bijahu zbunjeni.",
                "36": "Tada Jared reče bratu svojemu: Zavapi opet ka Gospodu, i možda će on odvratiti srdžbu svoju od onih koji su prijatelji naši, da ne pobrka njihov jezik.",
                "37": "I dogodi se da brat Jaredov zavapi ka Gospodu, i Gospod iskaza sućut prema prijateljima njihovim i obiteljima njihovim također, i oni ne bijahu zbunjeni.",
                "38": "I dogodi se da Jared prozbori ponovno bratu svojemu, govoreći: Pođi i upitaj Gospoda hoće li nas istjerati iz zemlje, i ako će nas istjerati iz zemlje, zavapi k njemu kamo ćemo poći. I tko zna neće li nas Gospod povesti u zemlju koja je poizbor od svih na svijetu? I bude li tako, budimo vjerni Gospodu, da bismo je mogli primiti za baštinu svoju.",
                "39": "I dogodi se da brat Jaredov zavapi ka Gospodu u skladu s onim što izgovoriše usta Jaredova.",
                "40": "I dogodi se da Gospod ču brata Jaredova, i iskaza sućut prema njemu, i reče mu:",
                "41": "Pođi i skupi zajedno stada svoja, i muško i žensko, od svake vrste; i također sjemenje zemaljsko svake vrste; i obitelji svoje; i također Jareda brata svojega i obitelj njegovu; i također prijatelje svoje i obitelji njihove, i prijatelje Jaredove i obitelji njihove.",
                "42": "I nakon što to učiniš, siđi na čelu njihovom u dolinu koja je prema sjeveru. I ondje ću se susresti s tobom, i ići ću pred tobom u zemlju koja je poizbor nad svim zemljama na svijetu.",
                "43": "I ondje ću blagosloviti tebe i potomstvo tvoje, i podići za sebe od potomstva tvojega, i od potomstva brata tvojega, i onih koji pođu s tobom, veliki narod. I neće biti nikoga većega od naroda kojeg ću podići za sebe od potomstva tvojega, na svemu licu zemaljskomu. I tako ću učiniti za tebe zato što si tako dugo vapio k meni."
            },
            "2": {
                "1": "I dogodi se da Jared i brat njegov, i obitelji njihove, i također prijatelji Jareda i brata njegova i obitelji njihove, siđoše u dolinu koja bijaše prema sjeveru (a ime doline bijaše Nimrod, jer bijaše nazvana po moćnomu lovcu), sa stadima svojim koja bijahu skupili, muško i žensko, od svake vrste.",
                "2": "I oni također postavljahu klopke i lovljahu ptice nebeske; i također pripremiše posudu u kojoj nošahu sa sobom ribe vodne.",
                "3": "I oni također poniješe sa sobom deseret, što je, protumačeno, pitoma pčela; i tako oni ponesoše sa sobom rojeve pčela, i sve vrste onoga što bijaše na licu zemlje, sjemenja svake vrste.",
                "4": "I dogodi se, nakon što oni bijahu sišli u dolinu Nimrod, Gospod siđe i razgovaraše s bratom Jaredovim; i on bijaše u oblaku, te ga brat Jaredov ne vidje.",
                "5": "I dogodi se da im Gospod zapovjedi neka pođu u divljinu, da, u onaj predio gdje čovjeka nikad ne bijaše. I dogodi se da Gospod iđaše pred njima, i govoraše s njima dok stajaše u oblaku, i davaše upute kamo trebaju putovati.",
                "6": "I dogodi se da oni putovahu divljinom, i izgradiše barke, u kojima prijeđoše mnoge vode, i vođaše ih neprestance ruka Gospodnja.",
                "7": "I Gospod ne htjede dopustiti da se oni zaustave onkraj mora u divljini, već on htjede da oni stignu sve do zemlje obećane, koja bijaše poizbor nad svim drugim zemljama, koju Gospod Bog sačuva za pravedan narod.",
                "8": "I on se zakle u gnjevu svojemu bratu Jaredovu da svatko tko bude posjedovao ovu zemlju obećanu, od toga vremena nadalje i zauvijek, mora služiti njemu, pravomu i jedinomu Bogu, ili će biti zbrisani kad punina gnjeva njegova dođe na njih.",
                "9": "I evo, možemo vidjeti odredbe Božje o ovoj zemlji, da je to zemlja obećana; i koji je god narod bude posjedovao služit će Bogu, ili će biti zbrisani kad punina gnjeva njegova dođe na njih. A punina gnjeva njegova dolazi na njih kad ogreznu u bezakonju.",
                "10": "Jer gle, ovo je zemlja koja je poizbor nad svim drugim zemljama; stoga će onaj koji je posjeduje služiti Bogu ili će biti zbrisan; jer to je vječna odredba Božja. I sve do punine bezakonja među djecom te zemlje neće oni biti zbrisani.",
                "11": "A ovo dolazi vama, o vi pogani, da biste mogli znati odredbe Božje — da biste se mogli pokajati, i ne nastavljati u bezakonjima svojim dok punina ne dođe, da ne biste navukli puninu gnjeva Božjega na sebe kao što žitelji ove zemlje dosad činjahu.",
                "12": "Gle, ovo je poizbor zemlja, i koji je god narod bude posjedovao bit će slobodan od ropstva, i od sužanjstva, i od svih drugih naroda pod nebom, bude li samo služio Bogu ove zemlje, a to je Isus Krist, koji bijaše očitovan onim što mi zapisasmo.",
                "13": "A sad nastavljam sa zapisom svojim; jer gle, dogodi se da Gospod dovede Jareda i braću njegovu sve do onog velikoga mora koje razdvaja kopna. I kad oni stigoše do mora, razapeše šatore svoje; i dadoše mjestu ime Morijankumer; i oni prebivahu u šatorima, i prebivahu u šatorima na morskoj obali u razdoblju od četiri godine.",
                "14": "I dogodi se krajem četvrte godine da Gospod dođe ponovno k bratu Jaredovu, i stajaše u oblaku i razgovaraše s njim. I u razdoblju od tri sata Gospod razgovaraše s bratom Jaredovim, i ukori ga zato što se ne sjeti prizivati ime Gospodnje.",
                "15": "I brat se Jaredov pokaja za zlo što ga bijaše učinio, i prizove ime Gospodnje za braću svoju koja bijahu s njime. I Gospod mu reče: Oprostit ću tebi i braći tvojoj grijehe njihove; no, nemoj griješiti više, naime, sjetite se da se Duh moj neće uvijek truditi oko čovjeka; stoga, budete li griješili sve dok potpuno ne ogreznete, bit ćete isključeni iz nazočnosti Gospodnje. I ovo su misli moje o zemlji koju ću vam dati za baštinu vašu; jer to će biti zemlja poizbor nad svim drugim zemljama.",
                "16": "I Gospod reče: Kreni na posao i gradi, na isti način kao barke koje ste dosad gradili. I dogodi se da brat Jaredov krenu na posao, a i braća njegova, i izgradi barke na način na koji oni bijahu gradili, u skladu s uputama Gospodnjim. I one bijahu malene, i bijahu lagane na vodi, isto kao što su ptice lagane na vodi.",
                "17": "I one bijahu izgrađene na način da bijahu posve nepropusne, toliko da bi držale vodu poput zdjele; i dno njihovo bijaše nepropusno poput zdjele; i bokovi njihovi bijahu nepropusni poput zdjele; a krajevi njihovi bijahu šiljasti; i vrh njihov bijaše nepropustan poput zdjele; a duljina njihova bijaše duljina stabla; i vrata njihova, kad se zatvore, bijahu nepropusna poput zdjele.",
                "18": "I dogodi se da brat Jaredov zavapi ka Gospodu, govoreći: O Gospode, izvrših djelo koje mi ti zapovjedi, i izradih barke prema tome kako si me ti uputio.",
                "19": "I gle, o Gospode, u njima nema svjetla; kamo ćemo upraviti kormilo? A i izginut ćemo, jer u njima ne možemo disati, osim da to bude zrak koji je u njima; zato ćemo izginuti.",
                "20": "I Gospod reče bratu Jaredovu: Gle, načinit ćeš otvor na vrhu, i također na dnu; i kad budeš trpio zbog zraka, odčepit ćeš otvor i primiti zrak. A bude li tako da voda dođe na tebe, gle, začepit ćete otvor da ne izginete u potopu.",
                "21": "I dogodi se da brat Jaredov učini tako, kako mu Gospod bijaše zapovjedio.",
                "22": "I on zavapi ponovno ka Gospodu, govoreći: O Gospode, gle, učinih onako kako mi ti zapovjedi; i pripravih plovila za narod svoj, i gle, nema svjetla u njima. Gle, o Gospode, hoćeš li pustiti da prijeđemo ovu veliku vodu u tami?",
                "23": "I Gospod reče bratu Jaredovu: Što želite da učinim kako biste mogli imati svjetla u plovilima svojim? Jer gle, ne možete imati prozore, jer oni će se razbiti u komadiće; niti ćete uzimati vatre sa sobom, jer nećete ići uz svjetlo vatre.",
                "24": "Jer gle, bit ćete poput kita posred mora; jer će valovi poput planina udarati po vama. Ipak, izvest ću vas opet iz dubina morskih; jer vjetrovi iziđoše iz usta mojih, a i kiše i potope ja poslah.",
                "25": "I gle, ja vas pripravljam za sve to; jer ne možete prijeći ovu veliku dubinu, osim ako vas ne pripravim za valove morske, i vjetrove koji pođoše, i potope koji će doći. Zato, što želite da pripravim za vas kako biste mogli imati svjetla kad budete progutani u dubinama morskim?"
            },
            "3": {
                "1": "I dogodi se da brat Jaredov (evo, broj plovila što bijahu pripravljena bijaše osam) pođe na goru, koju oni nazivahu gora Šelem, zbog silne visine njezine, i istopi iz stijene šesnaest malih kamenova; i oni bijahu bijeli i bistri, baš poput prozirna stakla; i ponese ih u rukama svojim na vrh gore, i zavapi ponovno ka Gospodu, govoreći:",
                "2": "O Gospode, ti reče da moramo biti okruženi potopom. Evo gle, o Gospode, i ne srdi se na slugu svojega zbog slabosti njegove pred tobom; jer znademo da si svet i da prebivaš u nebesima, i da smo nedostojni pred tobom; zbog pada naravi naše postadoše zle neprestance; ipak, o Gospode, ti nam dade zapovijed da te moramo prizivati, da bismo od tebe mogli primiti u skladu sa željama svojim.",
                "3": "Gle, o Gospode, udario si nas zbog bezakonja našega, i tjerao si nas, i ovih mnogih godina mi bijasmo u divljini; ipak, bio si milosrdan prema nama. O Gospode, pogledaj na me sa samilošću, i odvrati srdžbu svoju od ovoga naroda svojega, i ne dopusti da putuju preko ove razbješnjele dubine u tami; već pogledaj ove stvari koje istopih iz stijene.",
                "4": "I znadem, o Gospode, da ti imaš svu moć, i možeš učiniti što god želiš za dobrobit čovjekovu; zato dotakni ove kamenove, o Gospode, prstom svojim, i pripravi ih da zasinu u tami; i oni će nam sjati u plovilima koja pripravismo, da bismo imali svjetla dok budemo prelazili preko mora.",
                "5": "Gle, o Gospode, ti možeš to učiniti. Znademo da ti možeš pokazati veliku moć, koja izgleda malena shvaćanju ljudi.",
                "6": "I dogodi se, nakon što brat Jaredov izreče ove riječi, gle, Gospod ispruži ruku svoju i dotaknu kamenove, jedan po jedan, prstom svojim. I veo bijaše uzet s očiju brata Jaredova, i on ugleda prst Gospodov; i on bijaše poput prsta čovjekova, kao meso i krv; i brat Jaredov pade dolje pred Gospodom, jer ga obuze strah.",
                "7": "I Gospod vidje da brat Jaredov pade na zemlju; i Gospod mu reče: Ustani, zašto si pao?",
                "8": "I on reče Gospodu: Vidjeh prst Gospodov, i pobojah se da će me udariti; jer ne znadoh da Gospod ima meso i krv.",
                "9": "I Gospod mu reče: Zbog vjere svoje ti vidje da ću ja uzeti na sebe meso i krv; i nikada čovjek ne dođe preda me s tako silnom vjerom kao što ti učini; jer da ne bijaše tako, ne bi mogao vidjeti prsta mojega. Jesi li vidio više od ovoga?",
                "10": "I on odgovori: Ne; Gospode, pokaži mi se!",
                "11": "I Gospod mu reče: Vjeruješ li riječima koje ću izgovoriti?",
                "12": "A on odgovori: Da, Gospode, znadem da govoriš istinu, jer ti si Bog istine, i ne možeš lagati.",
                "13": "I nakon što on izreče ove riječi, gle, Gospod mu se pokaza, i reče: Zbog toga što znadeš ovo otkupljen si od pada; zato si priveden natrag u nazočnost moju; zato ti se ja pokazujem.",
                "14": "Gle, ja sam onaj koji bijaše pripravljen od postanka svijeta da otkupi narod svoj. Gle, ja sam Isus Krist. Ja sam Otac i Sin. U meni će sav ljudski rod imati život, i to vječno, to jest oni koji povjeruju u ime moje; i oni će postati sinovi moji i kćeri moje.",
                "15": "I nikad se ne pokazah čovjeku kojega stvorih, jer nikad čovjek ne vjerovaše u me kao ti. Vidiš li da si stvoren na sliku moju? Da, doista svi ljudi bijahu stvoreni u početku na sliku moju.",
                "16": "Gle, ovo tijelo, koje sad gledaš, tijelo je duha mojega; i čovjeka stvorih prema tijelu duha svojega; i baš kao što izgledam tebi da sam u duhu, izgledat ću narodu svojemu u tijelu.",
                "17": "I evo, pošto ja, Moroni, rekoh da ne mogu izraditi cjelovito izvješće o tomu što je zapisano, zato mi je dostatno reći da se Isus pokazao tom čovjeku u duhu, štoviše, na način i u obličju istoga tijela kako se pokaza Nefijcima.",
                "18": "I posluživaše mu baš kao što posluživaše Nefijcima; i sve to kako bi ovaj čovjek mogao znati da je on Bog, zbog mnogih velikih djela koja mu Gospod pokaza.",
                "19": "I zbog spoznaje ovoga čovjeka on ne mogaše biti spriječen da vidi iza vela; i on vidje prst Isusov, a kad ga vidje, pade od straha; jer znaše da je to prst Gospodov; i više ne imaše vjeru, jer znaše, ništa ne sumnjajući.",
                "20": "Stoga, jer imaše ovu savršenu spoznaju Boga, ne mogaše biti zadržan izvan vela; zato on vidje Isusa; i on mu posluživaše.",
                "21": "I dogodi se da Gospod reče bratu Jaredovu: Gle, nećeš dopustiti da ovo što vidje i ču dođe k svijetu, sve dok vrijeme ne dođe da proslavim ime svoje u tijelu; stoga, pohranit ćeš ovo što vidje i ču, i nećeš to pokazati nijednom čovjeku.",
                "22": "I gle, kad dođeš k meni, zapisat ćeš ovo i zapečatiti, tako da nitko to ne može protumačiti; jer ćeš zapisati to na jeziku tako da se ne može čitati.",
                "23": "I gle, ova ću ti dva kamena dati, i zapečatit ćeš ih također s onim što budeš zapisao.",
                "24": "Jer gle, jezik koji ćeš zapisati pobrkah; stoga ću učiniti u pravo vrijeme svoje da ovi kamenovi uveličaju pred očima ljudi ono što ćeš zapisati.",
                "25": "I nakon što Gospod izreče ove riječi, on pokaza bratu Jaredovu sve žitelje zemlje koji bijahu, i također sve koji će biti; i ne prikri ih od pogleda njegovog, sve do na kraj zemlje.",
                "26": "Jer mu on bijaše rekao u ranijim vremenima, bude li vjerovao u njega da mu može pokazati sve — to bi mu bilo pokazano; zato Gospod ne mogaše ništa prikriti od njega, jer on znaše da mu Gospod može pokazati sve.",
                "27": "I Gospod mu reče: Zapiši ovo i zapečati; a ja ću pokazati to u pravo vrijeme svoje djeci ljudskoj.",
                "28": "I dogodi se da mu Gospod zapovjedi neka zapečati dva kamena koja bijaše primio, i ne pokazuje ih, sve dok Gospod ne pokaže ovo djeci ljudskoj."
            },
            "4": {
                "1": "I Gospod zapovjedi bratu Jaredovu da siđe s gore iz nazočnosti Gospodnje, i zapiše ono što bijaše vidio; i bijaše zabranjeno da to dođe k djeci ljudskoj sve do vremena nakon što on bude uzdignut na križ; i iz tog razloga kralj Mosija čuvaše to, da ne dođe k svijetu sve do vremena nakon što se Krist pokaže narodu svojemu.",
                "2": "I nakon što se Krist doista pokaza narodu svojemu, on zapovjedi da se to iznese na vidjelo.",
                "3": "I evo, nakon toga, oni svi propadoše u nevjeru; i nema nikoga osim Lamanaca, a oni odbaciše evanđelje Kristovo, zato mi je zapovjeđeno da sakrijem to ponovno u zemlju.",
                "4": "Gle, ja zapisah na ovim pločama upravo ono što brat Jaredov vidje; i nikada nešto veće ne bijaše očitovano od onoga što bijaše očitovano bratu Jaredovu.",
                "5": "Stoga mi Gospod zapovjedi da to zapišem; i ja to zapisah. I on mi zapovjedi da to zapečatim; i također zapovjedi da zapečatim tumačenje toga; stoga zapečatih tumače, u skladu sa zapovijedi Gospodnjom.",
                "6": "Jer Gospod mi reče: To neće otići poganima sve do dana kad će se oni pokajati za bezakonje svoje, i postati čisti pred Gospodom.",
                "7": "I u onaj dan kad oni budu oživotvorili vjeru u me, govori Gospod, isto kao što brat Jaredov učini, tako da mogu postati posvećeni kroz mene, tada ću im očitovati ono što brat Jaredov vidje, toliko da ću im otkriti sve objave svoje, govori Isus Krist, Sin Božji, Otac nebesa i zemlje, i svega što na njima jest.",
                "8": "A onaj koji se bude borio protiv riječi Gospodnje, neka je proklet; i onaj koji zaniječe ovo, neka je proklet; jer njima neću pokazati ništa veće, govori Isus Krist; jer ja sam onaj koji govori.",
                "9": "I na zapovijed moju nebesa se otvaraju i zatvaraju; i na riječ moju zemlja će se potresti; i na zapovijed moju žitelji će njezini preminuti, i to u ognju.",
                "10": "A onaj koji ne vjeruje riječima mojim ne vjeruje učenicima mojim; a ne govorim li ja, vi prosudite; jer ćete znati da sam ja onaj koji govori, u posljednji dan.",
                "11": "No, onaj koji povjeruje ovome što izgovorih, njega ću pohoditi očitovanjima Duha svojega, i on će znati i svjedočiti. Jer će zbog Duha mojega znati da je ovo istinito; jer to uvjerava ljude da čine dobro.",
                "12": "I što god uvjerava ljude da čine dobro od mene je; jer dobro ne dolazi ni od koga osim od mene. Ja sam onaj isti što privodi ljude svemu dobrom; onaj koji ne vjeruje riječima mojim neće vjerovati meni — da ja jesam; a onaj koji ne vjeruje meni neće vjerovati Ocu koji me posla. Jer gle, ja sam Otac, ja sam svjetlo, i život, i istina svijeta.",
                "13": "Dođite k meni, o vi pogani, i ja ću vam pokazati nešto veće, spoznaju koja je skrivena zbog nevjere.",
                "14": "Dođite k meni, o vi dome Izraelov, i bit će vam očitovano kako li velike blagoslove Otac pripremi za vas, od postanka svijeta; a to ne dospje k vama zbog nevjere.",
                "15": "Gle, kad razderete taj veo nevjere koji uzrokuje da ostajete u svom strašnom stanju opačine, i tvrdoće srca, i zaslijepljenosti uma, tada će ono veliko i čudesno što bijaše skriveno od postanka svijeta od vas — da, kad zazovete Oca u ime moje, srca skršena i duha raskajana, tada ćete spoznati da se Otac spomenu saveza koji bijaše sklopio s ocima vašim, o dome Izraelov.",
                "16": "I tad će objave moje za koje naredih sluzi svojemu Ivanu da ih zapiše biti razotkrivene u očima svega naroda. Sjetite se, kad ovo vidite, znat ćete kako vrijeme dođe da one budu očitovane u samom djelu.",
                "17": "Zato, kad primite ovaj zapis možete znati da djelo Očevo započe na cijelom licu zemlje.",
                "18": "Zato, pokajte se svi vi krajevi zemaljski, i dođite k meni, i vjerujte u evanđelje moje, i krstite se u ime moje; jer onaj koji povjeruje i krsti se bit će spašen; no onaj koji ne povjeruje bit će proklet; i znaci će pratiti one koji vjeruju u ime moje.",
                "19": "I blagoslovljen je onaj koji se nađe vjeran imenu mojemu u posljednji dan, jer će biti uzdignut da prebiva u kraljevstvu pripravljenom za njega od postanka svijeta. I gle, ja sam onaj koji to izgovori. Amen."
            },
            "5": {
                "1": "I evo ja, Moroni, zapisah riječi koje mi bijahu zapovjeđene, prema sjećanju svojem; i rekoh ti ono što zapečatih; zato ne diraj to da bi mogao prevoditi; jer to ti je zabranjeno, osim u vrijeme kad to bude mudrost u Bogu.",
                "2": "I gle, možda ćeš imati povlasticu da možeš pokazati ploče onima koji će pomoći iznijeti na vidjelo ovo djelo;",
                "3": "I trojici će one biti pokazane moću Božjom; stoga će oni znati zasigurno da je ovo istinito.",
                "4": "I ustima trojice svjedoka bit će ovo utvrđeno; a svjedočanstvo trojice, i ovo djelo, u čemu će biti iskazana moć Božja, a i riječ njegova, o čemu Otac, i Sin, i Duh Sveti svjedoče — i sve će to stajati kao svjedočanstvo protiv svijeta u posljednji dan.",
                "5": "I bude li tako da se oni pokaju i dođu k Ocu u ime Isusovo, bit će primljeni u kraljevstvo Božje.",
                "6": "I evo, nemam li ovlasti za ovo, vi prosudite; jer ćete znati da imam ovlast kad me budete vidjeli, i kad budemo stajali pred Bogom u posljednji dan. Amen."
            },
            "6": {
                "1": "A sad ja, Moroni, nastavljam davati zapis o Jaredu i bratu njegovu.",
                "2": "Jer dogodi se, nakon što Gospod bijaše pripravio kamenove koje brat Jaredov bijaše ponio u goru, brat Jaredov siđe s gore i stavi kamenove u plovila što bijahu pripravljena, jedan na svaki kraj njihov; i gle, oni davahu svjetlo plovilima.",
                "3": "I tako Gospod učini da kamenovi sjaje u tami, da daju svjetlo muškarcima, ženama i djeci, da ne bi oni prelazili velike vode u tami.",
                "4": "I dogodi se, nakon što bijahu pripravili svakovrsnu hranu, da bi tako mogli opstati na vodi, i također hranu za sitno i krupno blago svoje, i za koje god zvijeri, ili životinje, ili ptice koje bijahu ponijeli sa sobom — i dogodi se, nakon što bijahu učinili sve to, ukrcaše se u plovila, to jest barke svoje, i otisnuše na more, povjerivši se Gospodu Bogu svojemu.",
                "5": "I dogodi se, Gospod Bog naredi da snažan vjetar zapuše na licu voda, prema obećanoj zemlji; i tako oni bijahu bacani na valovima morskim pred vjetrom.",
                "6": "I dogodi se da bijahu mnogo puta pokopani u dubinama morskim, zbog valova poput planina koji se obarahu na njih, i također zbog velikih i strahovitih oluja koje uzrokova žestina vjetra.",
                "7": "I dogodi se, dok bijahu pokopani u dubini, ne bijaše vode koja bi im mogla nauditi, jer plovila njihova bijahu nepropusna poput zdjele, i također bijahu nepropusna poput korablje Noine; zato, kad bijahu opkoljeni mnogim vodama oni zavapiše ka Gospodu, i on ih izvede ponovno na površinu voda.",
                "8": "I dogodi se da vjetar nikako ne prestade puhati prema obećanoj zemlji dok oni bijahu na vodama; i tako oni bijahu tjerani pred vjetrom.",
                "9": "I oni pjevahu hvale Gospodu; da, brat Jaredov pjevaše hvale Gospodu, i on zahvaljivaše i iskazivaše hvale Gospodu cijeli dan; i kad noć dođe, oni ne prestadoše iskazivati hvale Gospodu.",
                "10": "I tako oni bijahu tjerani naprijed; i nikakvo ih čudovište morsko ne mogaše razbiti, niti ih kit mogaše oštetiti; i oni imahu svjetla neprestance, bilo da to bijaše nad vodom ili pod vodom.",
                "11": "I tako bijahu tjerani naprijed, tri stotine četrdeset i četiri dana na vodi.",
                "12": "I oni pristadoše na obalu obećane zemlje. I nakon što stupiše nogama svojim na obale obećane zemlje, prignuše se dolje na lice zemlje, i poniziše se pred Gospodom, i prolijevahu suze radosnice pred Gospodom, zbog mnoštva nježnih milosrđa njegovih nad njima.",
                "13": "I dogodi se da oni krenuše dalje na lice zemlje, i počeše obrađivati zemlju.",
                "14": "A Jared imaše četiri sina; i oni se zvahu Jakom, i Gilga, i Maha, i Oriha.",
                "15": "I bratu se Jaredovu također rodiše sinovi i kćeri.",
                "16": "A prijatelja Jaredovih i brata njegova bijaše brojem oko dvadeset i dvije duše; i njima se također rodiše sinovi i kćeri prije nego što dođoše u obećanu zemlju; i stoga ih poče bivati mnogo.",
                "17": "I oni bijahu podučavani da hode ponizno pred Gospodom; i bijahu također podučavani s visina.",
                "18": "I dogodi se da se oni počeše širiti po licu zemlje, i množiti se i obrađivati zemlju; i oni jačahu u zemlji.",
                "19": "I brat Jaredov poče starjeti, i vidje da mora uskoro sići u grob; stoga on reče Jaredu: Skupimo narod svoj da bismo ga prebrojali, kako bismo saznali od njih što žele od nas prije nego što siđemo u grob svoj.",
                "20": "I u skladu s tim narod se skupi. Evo, broj sinova i kćeri brata Jaredova bijaše dvadeset i dvije duše; a broj sinova i kćeri Jaredovih bijaše dvanaest, a on imaše četiri sina.",
                "21": "I dogodi se da oni prebrojaše narod svoj; i nakon što ih prebrojaše, oni zatražiše od njih ono što htjedoše da oni učine prije nego što siđu u grob svoj.",
                "22": "I dogodi se da narod zatraži od njih da pomažu jednoga od sinova svojih da bude kralj nad njima.",
                "23": "I evo gle, to im bijaše teško. I brat im Jaredov reče: Zasigurno, ovo vodi u sužanjstvo.",
                "24": "No, Jared reče bratu svojemu: Pusti im neka imaju kralja. I zato im reče: Izaberite između sinova naših kralja, koga god hoćete.",
                "25": "I dogodi se da oni izabraše prvorođenca brata Jaredova; a ime njegovo bijaše Pagag. I dogodi se da on odbi i ne htjede biti kraljem njihovim. I narod htjede da ga otac njegov nagna, no, otac njegov ne htjede; i zapovjedi im da ne nagone nikoga da bude kralj njihov.",
                "26": "I dogodi se da oni izabraše svu braću Pagagovu, i oni ne htjedoše.",
                "27": "I dogodi se da ne htjedoše ni sinovi Jaredovi, i to svi doli jednoga; te Oriha bijaše pomazan da bude kralj nad narodom.",
                "28": "I on poče vladati, i narod poče napredovati; i oni postadoše silno bogati.",
                "29": "I dogodi se da Jared umrije, i brat njegov također.",
                "30": "I dogodi se da Oriha hodaše ponizno pred Gospodom, i spominjaše se kako li velika djela Gospod učini za oca njegova, i također podučavaše narod svoj kako li velika djela Gospod učini za oce njihove."
            },
            "7": {
                "1": "I dogodi se da Oriha izricaše sud nad zemljom u pravednosti sve dane svoje, a dani njegovi bijahu veoma mnogi.",
                "2": "I rodiše mu se sinovi i kćeri; da, rodi mu se trideset i jedno; među kojima bijahu dvadeset i tri sina.",
                "3": "I dogodi se da mu se rodi i Kib u starosti njegovoj. I dogodi se da Kib zavlada umjesto njega; a Kibu se rodi Korihor.",
                "4": "I kad Korihoru bijahu trideset i dvije godine on se pobuni protiv oca svojega, i prijeđe i nastani se u zemlji Nehor; i rodiše mu se sinovi i kćeri, i oni postadoše veoma lijepi; stoga Korihor povuče mnogo ljudi za sobom.",
                "5": "I nakon što skupi vojsku, on uziđe u zemlju Moron gdje kralj prebivaše, i zasužnji ga, što ispuni besjedu brata Jaredova da će oni biti odvedeni u sužanjstvo.",
                "6": "Evo, zemlja Moron, gdje kralj prebivaše, bijaše blizu zemlje koju Nefijci nazivaju Pustoš.",
                "7": "I dogodi se da Kib boravljaše u sužanjstvu, i narod njegov pod Korihorom sinom njegovim, sve dok on veoma ne ostarje; ipak, Kibu se rodi Šule u starosti njegovoj, dok on još bijaše u sužanjstvu.",
                "8": "I dogodi se da se Šule rasrdi na brata svojega; i Šule ojača, i postade snažan gledom na snagu čovječju; i bijaše također moćan u rasuđivanju.",
                "9": "Stoga on dođe do brda Efrajima, i istopi iz brda, i izradi mačeve od čelika za one koje bijaše povukao za sobom; i nakon što ih naoruža mačevima vrati se u grad Nehor, i zametnu boj s bratom svojim Korihorom, na taj način zadobi kraljevstvo i vrati ga ocu svojem Kibu.",
                "10": "I evo, zbog toga što Šule bijaše učinio, otac mu njegov udijeli kraljevstvo; zato on poče vladati umjesto oca svojega.",
                "11": "I dogodi se da on izricaše sud u pravednosti; i on proširi kraljevstvo svoje po svemu licu zemlje, jer narod bijaše postao silno brojan.",
                "12": "I dogodi se da se Šuli također rodi mnogo sinova i kćeri.",
                "13": "I Korihor se pokaja za mnoga zla koja bijaše počinio; stoga mu Šule dade moć u kraljevstvu svojemu.",
                "14": "I dogodi se da Korihor imaše mnogo sinova i kćeri. I među sinovima Korihorovim bijaše jedan čije ime bijaše Noa.",
                "15": "I dogodi se da se Noa pobuni protiv Šule, kralja, a i oca svojega Korihora, i odvuče Kohora, brata svojega, i također svu braću svoju i mnoge iz naroda.",
                "16": "I on zametnu boj sa Šulom, kraljem, u kojem zadobi zemlju prvotne baštine njihove; i on postade kralj nad tim dijelom zemlje.",
                "17": "I dogodi se da on zametnu ponovno boj sa Šulom, kraljem; i on uhvati Šulu, kralja, i odvede ga zasužnjenog u Moron.",
                "18": "I dogodi se, dok se on spremaše usmrtiti ga, sinovi Šulini ušuljaše se u kuću Noinu noću i ubiše ga, i srušiše vrata tamnice i izvedoše van oca svojega, i postaviše ga na prijestolje njegovo u vlastitom kraljevstvu njegovu.",
                "19": "Stoga, sin Noin izgradi kraljevstvo njegovo umjesto njega; ipak, oni ne stekoše više moć nad Šulom kraljem, a narod koji bijaše pod vladavinom Šule kralja napredovaše silno i postade velik.",
                "20": "I zemlja bijaše podijeljena; i bijahu dva kraljevstva, kraljevstvo Šule, i kraljevstvo Kohora, sina Noina.",
                "21": "I Kohor, sin Noin, naredi da narod njegov zametne boj sa Šulom, u kojem ih Šule porazi i pogubi Kohora.",
                "22": "I evo, Kohor imaše sina koji se zvaše Nimrod; i Nimrod preda kraljevstvo Kohorovo Šuli, i on steče naklonost u očima Šulinim; stoga ga Šule obaspe velikom naklonošću, i on činjaše u kraljevstvu Šulinu u skladu sa željama svojim.",
                "23": "I također za vladavine Šuline dođoše proroci među narod, koje Gospod posla, prorokujući da opačina i idolopoklonstvo naroda navlači kletvu na zemlju, i da će oni biti uništeni ako se ne pokaju.",
                "24": "I dogodi se da narod govoraše pogrdno protiv proroka, i izrugivaše im se. I dogodi se da kralj Šule izreče presudu protiv svih onih koji govorahu pogrdno protiv proroka.",
                "25": "I on izvršavaše zakon diljem cijele zemlje, što dade moć prorocima da mogu ići kamo god žele; i uslijed toga narod bijaše priveden k pokajanju.",
                "26": "I zato što se narod pokaja za svoja bezakonja i idolopoklonstva Gospod ih poštedi, i oni počeše napredovati ponovno u zemlji. I dogodi se da se Šuli rodiše sinovi i kćeri u starosti njegovoj.",
                "27": "I ne bijaše više ratova u dane Šuline; i on se spominjaše svega velikoga što Gospod učini za očeve njegove dovodeći ih preko velike dubine u obećanu zemlju; stoga on izricaše sud u pravednosti sve dane svoje."
            },
            "8": {
                "1": "I dogodi se da mu se rodi Omer, i Omer zavlada umjesto njega. I Omeru se rodi Jared; i Jaredu se rodiše sinovi i kćeri.",
                "2": "I Jared se pobuni protiv oca svojega, i on dođe i nastani se u zemlji Het. I dogodi se da on zavede mnogo ljudi, zbog lukavih riječi svojih, sve dok ne zadobi polovinu kraljevstva.",
                "3": "I nakon što zadobi polovinu kraljevstva on zametnu boj s ocem svojim, i odvuče oca svojega u sužanjstvo, i prisili ga da služi u sužanjstvu;",
                "4": "I evo, u dane vladavine Omerove on bijaše u sužanjstvu polovinu dana svojih. I dogodi se da mu se rodiše sinovi i kćeri, među kojima bijahu Esrom i Korijantumr;",
                "5": "I oni se silno rasrdiše zbog činā Jareda brata svojega, toliko da skupiše vojsku i zametnuše boj s Jaredom. I dogodi se da oni zametnuše boj s njim noću.",
                "6": "I dogodi se, nakon što oni pobiše vojsku Jaredovu upravo htjedoše ubiti i njega; a on ih preklinjaše da ga ne ubiju, i on će prepustiti kraljevstvo ocu svojemu. I dogodi se da mu oni udijeliše život njegov.",
                "7": "I evo, Jared postade silno žalostan zbog gubitka kraljevstva, jer on prikloni srce svoje kraljevstvu i slavi svjetskoj.",
                "8": "Evo, kći Jaredova bijaše silno oštroumna, i videći žalost oca svojega, zamisli skrojiti naum kojim bi mogla vratiti kraljevstvo ocu svojemu.",
                "9": "Evo, kći Jaredova bijaše veoma lijepa. I dogodi se da ona govoraše s ocem svojim, i reče mu: Zbog čega otac moj osjeća toliku žalost? Nije li pročitao zapis koji oci naši doniješe preko velike dubine? Gle, nije li ondje izvješće o onima u davnini, kako oni svojim tajnim naumima stjecahu kraljevstva i veliku slavu?",
                "10": "I evo, zato neka otac moj pošalje po Akiša, sina Kimnorova; i gle, ja sam lijepa, i ja ću plesati pred njim, i očarat ću ga, tako da će me poželjeti za ženu; stoga, zatraži li on od tebe da me dadeš njemu za ženu, tada ćeš reći: Dat ću je doneseš li mi glavu oca mojega, kralja.",
                "11": "I evo, Omer bijaše prijatelj s Akišem; stoga, kad Jared posla po Akiša, kći Jaredova plesaše pred njim tako da ga očara toliko da je on poželje za ženu. I dogodi se da on reče Jaredu: Daj mi je za ženu.",
                "12": "I Jared mu reče: Dat ću ti je, doneseš li mi glavu oca mojega, kralja.",
                "13": "I dogodi se da Akiš sabra u kuću Jaredovu svu rodbinu svoju, i reče im: Hoćete li mi se zakleti da ćete mi biti vjerni u onomu što ću zatražiti od vas?",
                "14": "I dogodi se da mu se oni svi zakleše, Bogom nebeskim, a i nebesima, a i zemljom, i glavama svojim, da će svatko tko odstupi od pomoći koju Akiš zatraži izgubiti glavu svoju; i svatko tko oda što im god Akiš otkrije, taj će izgubiti život svoj.",
                "15": "I dogodi se da se tako oni složiše s Akišem. I Akiš im udijeli prisege, koje dadoše oni u davnini koji također tražahu moć, a one se predavahu iz naraštaja u naraštaj još od Kajina, koji bijaše ubojica od početka.",
                "16": "I one bijahu podržavane moću đavlovom da bi se udijelile ove prisege narodu, kako bi ga se zadržalo u tami, kako bi se pomoglo onima koji tražahu moć da steknu moć, i da počinjaju umorstva, i da pljačkaju, i da lažu, i da počinjaju svakovrsnu opačinu i bludništva.",
                "17": "I kći Jaredova bijaše ona koja mu stavi to u srce da istražuje ovo što je od davnine; i Jared stavi to u srce Akiševo; stoga Akiš udijeli to svojoj rodbini i prijateljima, zavodeći ih privlačnim obećanjima da čine što god on zatraži.",
                "18": "I dogodi se da oni skovaše tajnu zavjeru, isto kao oni u davnini; a ta je zavjera najodvratnija i najopakija od svih, u očima Božjim;",
                "19": "Jer Gospod ne djeluje pomoću tajnih zavjera, niti želi da čovjek prolijeva krv, već u svemu on to zabrani, od početka čovjekova.",
                "20": "I evo ja, Moroni, ne zapisujem oblik njihovih prisega i zavjera, jer mi bijaše otkriveno da ih ima među svim ljudima, i ima ih među Lamancima.",
                "21": "I one uzrokovaše uništenje ovoga naroda o kojem sada govorim, i također uništenje naroda Nefijeva.",
                "22": "I koji god narod bude podržavao takve tajne zavjere, da se domogne moći i dobitka, sve dok se one ne prošire među narodom, gle, bit će uništen; jer Gospod neće dopustiti da krv svetaca njegovih, koju će oni proliti, svagda vapi k njemu sa zemlje za osvetom nad njima, a da ih on ipak ne osveti.",
                "23": "Stoga, o vi pogani, mudrost je u Bogu da vam ovo bude pokazano, da biste se tako mogli pokajati za grijehe svoje, i ne dopustiti da ove ubilačke zavjere prevladaju nad vama, koje su izgrađene za stjecanje moći i dobitka — te da djelo, da, štoviše, djelo uništenja dođe na vas, da, štoviše, mač pravde Vječnoga Boga past će na vas, na vašu propast i uništenje dopustite li da to bude.",
                "24": "Stoga, Gospod vam zapovijeda, kad vidite da ovo dolazi među vas, da se probudite i budete svjesni strašnoga položaja svojega, zbog ove tajne zavjere koja će biti među vama; ili jao će biti njoj zbog krvi onih koji bijahu pobijeni; jer oni vape iz praha za osvetom nad njom, a i nad onima koji je izgradiše.",
                "25": "Jer događa se, tko je god gradi nastoji srušiti slobodu svih zemalja, naroda i država; i to ostvaruje uništenje svega naroda, jer nju izgradi đavao, koji je otac svih laži; i to onaj isti lažac koji obmanu praroditelje naše, da, i to onaj isti lažac koji navođaše čovjeka da počinja umorstva od početka; koji otvrdnu srca ljudi tako da oni ubijahu proroke i kamenovahu ih, i izbacivahu ih od početka.",
                "26": "Stoga je meni, Moroniju, zapovjeđeno da zapišem ovo kako bi zlo moglo prestati, i kako bi vrijeme moglo doći kad Sotona ne može imati moći nad srcima djece ljudske, već kako bi ih se moglo uvjeriti da čine dobro neprestance, kako bi mogli doći k vrelu sve pravednosti i biti spašeni."
            },
            "9": {
                "1": "I sad ja, Moroni, nastavljam sa zapisom svojim. Zato gle, dogodi se da zbog tajnih zavjera Akiša i prijatelja njegovih, gle, oni srušiše kraljevstvo Omerovo.",
                "2": "Ipak, Gospod bijaše milosrdan Omeru, a i sinovima njegovim i kćerima njegovim koji ne tražahu uništenje njegovo.",
                "3": "I Gospod upozori Omera u snu da otiđe iz zemlje; stoga Omer otiđe iz zemlje s obitelji svojom, i putovaše mnoge dane, i prijeđe preko i prođe pored brda Šim, i prijeđe preko pored mjesta gdje Nefijci bijahu uništeni, a odatle prema istoku, i dođe u mjesto koje se nazivaše Ablom, kraj morske obale, i ondje razape šator svoj, a i sinovi njegovi i kćeri njegove, i sav dom njegov, osim Jareda i obitelji njegove.",
                "4": "I dogodi se da Jared bijaše pomazan za kralja nad narodom rukom opačine; i on dade Akišu kćer svoju za ženu.",
                "5": "I dogodi se da Akiš nastojaše oduzeti život tastu svojemu; i on se obrati onima koje zakle prisegom starodrevnih, i oni se domogoše glave tasta njegova, dok on sjeđaše na prijestolju svojemu primajući na razgovor narod svoj.",
                "6": "Jer tako veliko bijaše širenje ovog opakog i tajnog društva da ono iskvari srca svega naroda; zato Jared bijaše ubijen na prijestolju svojemu, a Akiš zavlada umjesto njega.",
                "7": "I dogodi se da Akiš poče biti ljubomoran na sina svojega, zato ga zatvori u tamnicu, i držaše ga na oskudnoj ili nikakvoj hrani sve dok on ne podlegnu smrti.",
                "8": "I evo, brat onoga koji podlegnu smrti (a ime njegovo bijaše Nimra), rasrdi se na oca svojega zbog onoga što otac njegov učini bratu njegovu.",
                "9": "I dogodi se da Nimra skupi malen broj ljudi, i pobježe iz zemlje, te prijeđe i nastani se kod Omera.",
                "10": "I dogodi se da se Akišu rodiše drugi sinovi, i oni pridobiše srca naroda, premda se oni bijahu zakleli njemu da će činiti svakovrsno bezakonje u skladu s onim što on zatraži.",
                "11": "Evo, narod Akišev željaše dobitak, baš kao što Akiš željaše moć; stoga im sinovi Akiševi ponudiše novac, i na taj način oni povukoše veći dio naroda za sobom.",
                "12": "I poče se javljati rat između sinova Akiševih i Akiša, koji potraja u razdoblju od mnogo godina, da, sve do uništenja gotovo cijelog naroda u kraljevstvu, da, i to svih, osim trideset duša, i onih što pobjegoše s domom Omerovim.",
                "13": "Stoga Omer bijaše vraćen ponovno u zemlju baštine svoje.",
                "14": "I dogodi se da Omer poče starjeti; ipak, u starosti njegovoj rodi mu se Emer; i on pomaza Emera da bude kralj kako bi vladao umjesto njega.",
                "15": "I nakon što bijaše pomazao Emera da bude kralj on vidje mir u zemlji u razdoblju od dvije godine, i umrije, vidjevši silno mnogo dana koji bijahu ispunjeni žalošću. I dogodi se da Emer zavlada umjesto njega, i proslijedi stopama oca svojega.",
                "16": "I Gospod poče ponovno skidati kletvu sa zemlje, i dom Emerov napredovaše silno pod vladavinom Emerovom; i u razdoblju od šezdeset i dvije godine oni postadoše silno snažni, toliko da postadoše silno bogati —",
                "17": "I imahu svakovrsna voća, i žitarica, i svile, i finoga platna, i zlata, i srebra, i dragocjenosti;",
                "18": "I također svakovrsne stoke, volova, i krava, i ovaca, i svinja, i koza, i također mnoge druge vrste životinja koje bijahu korisne za hranu čovjekovu.",
                "19": "I također imahu konje, i magarce, a bijaše i slonova, i kureloma, i kumoma; što sve bijaše korisno za čovjeka, a naročito slonovi, kurelomi i kumomi.",
                "20": "I tako Gospod izlijevaše blagoslove svoje na ovu zemlju, koja bijaše poizbor nad svim drugim zemljama; i on zapovjedi da tko god bude posjedovao zemlju, treba je posjedovati za Gospoda, ili će oni biti uništeni kad ogreznu u bezakonju. Jer na takve, govori Gospod, ja ću izliti puninu gnjeva svojega.",
                "21": "I Emer izricaše sud u pravednosti sve dane svoje, i rodi mu se mnogo sinova i kćeri; i rodi mu se Korijantum, i on pomaza Korijantuma da vlada umjesto njega.",
                "22": "I nakon što pomaza Korijantuma da vlada umjesto njega on poživje četiri godine, i vidje mir u zemlji; da, i čak vidje Sina Pravednosti, i radovaše se i klicaše u dan njegov; i on umrije u miru.",
                "23": "I dogodi se da Korijantum hodaše stopama oca svojega, i izgradi mnogo moćnih gradova, i posluživaše ono što bijaše dobro narodu svojemu sve dane svoje. I dogodi se da on ne imaše djece sve dok silno ne ostarje.",
                "24": "I dogodi se da žena njegova umrije u dobi od stotinu i dvije godine. I dogodi se da Korijantum uze za ženu, u starosti svojoj, mladu djevojku, i rodiše mu se sinovi i kćeri; dakle, on poživje sve dok mu ne bijahu stotinu četrdeset i dvije godine.",
                "25": "I dogodi se da mu se rodi Kom, i Kom zavlada umjesto njega; i on vladaše četrdeset i devet godina, i rodi mu se Het; a rodiše mu se i drugi sinovi i kćeri.",
                "26": "I narod se raširi ponovno po svemu licu zemlje, i poče se ponovno javljati silno velika opačina po licu zemlje, i Het ponovno poče željno prihvaćati tajne naume od davnina, kako bi uništio oca svojega.",
                "27": "I dogodi se da on svrgnu s prijestolja oca svojega, jer ga ubi vlastitim mačem njegovim; i on zavlada umjesto njega.",
                "28": "I dođoše proroci ponovno u zemlju vičući im pokajanje — da moraju pripraviti put Gospodnji ili će doći kletva na lice zemlje; da, štoviše bit će velika glad, u kojoj će oni biti uništeni, ako se ne pokaju.",
                "29": "No, narod ne povjerova riječima proroka, već ih istjera; a neke od njih oni baciše u jame i ostaviše da izginu. I dogodi se da oni činjahu sve to po zapovijedi kralja Heta.",
                "30": "I dogodi se da nastade velika oskudica u zemlji, i žitelji počeše ginuti silno brzo zbog oskudice, jer ne bijaše kiše na licu zemaljskom.",
                "31": "I također se pojaviše zmije otrovnice na licu zemlje, i one otrovaše mnogo ljudi. I dogodi se da stada njihova počeše bježati pred otrovnim zmijama prema zemlji na jugu, koju Nefijci nazivahu Zarahemla.",
                "32": "I dogodi se da ih bijaše mnogo među njima koji izginuše putom; ipak, bijaše nekih koji pobjegoše u zemlju na jugu.",
                "33": "I dogodi se, Gospod učini da ih zmije više ne progone, već da zapriječe put tako da narod ne bi mogao prolaziti, da bi svatko tko pokuša proći pao od zmija otrovnica.",
                "34": "I dogodi se da narod iđaše putom životinja, i proždiraše lešine onih što padoše uz put, dok ih sve ne poždera. Evo, kad narod vidje da mora izginuti, poče se kajati za bezakonja svoja i vapiti ka Gospodu.",
                "35": "I dogodi se, kad se oni poniziše dostatno pred Gospodom, on posla kišu na lice zemaljsko; i narod poče vraćati snagu ponovno, i počeše se javljati plodovi u sjevernim zemljama, i u svim zemljama unaokolo. I Gospod im pokaza moć svoju sačuvavši ih od gladi."
            },
            "10": {
                "1": "I dogodi se da Šez, koji bijaše potomak Hetov — naime, Het bijaše umro od gladi, i sav dom njegov osim Šeza — stoga, Šez poče podizati ponovno razbijen narod.",
                "2": "I dogodi se da se Šez spominjaše uništenja otaca svojih, i on podignu pravedno kraljevstvo; jer se spominjaše što Gospod bijaše učinio dovodeći Jareda i brata njegova preko dubine; i on hodaše putovima Gospodnjim; i rodiše mu se sinovi i kćeri.",
                "3": "I najstariji se sin njegov, čije ime bijaše Šez, pobuni protiv njega; ipak, Šez bijaše udaren rukom razbojnika zbog silnoga bogatstva svojega, što donije mir ponovno ocu njegovu.",
                "4": "I dogodi se da otac njegov izgradi mnoge gradove na licu zemlje, i narod se poče opet širiti po svemu licu zemlje. I Šez poživje do duboke starosti; i rodi mu se Riplakiš. I on umrije, a Riplakiš zavlada umjesto njega.",
                "5": "I dogodi se da Riplakiš ne činjaše ono što bijaše pravo u očima Gospodnjim, jer imaše mnogo žena i priležnica, i on naprti na leđa ljudi ono što bijaše teško podnositi; da, on ih oporezova teškim porezima; i s porezima on izgradi mnoge prostrane zgrade.",
                "6": "I on podignu sebi prekrasno prijestolje; i izgradi mnoge tamnice, i tko se god ne bi podložio porezima njega bi bacio u tamnicu; i tko god ne mogaše plaćati poreze njega bi bacio u tamnicu; i on naredi da oni rade neprestance za uzdržavanje svoje; a tko bi god odbio raditi on bi naredio neka se usmrti.",
                "7": "Stoga on zadobi sve svoje izvrsne rukotvorine, da, štoviše, on naredi da se čisto zlato njegovo pročišćava u tamnici; i on naredi da se svakovrsni izvrsni radovi izrađuju u tamnici. I dogodi se da je on mučio narod bludništvima i odvratnostima svojim.",
                "8": "I nakon što on bijaše vladao u razdoblju od četrdeset i dvije godine narod se dignu na bunu protiv njega; i poče se javljati rat ponovno u zemlji, tako da Riplakiš bijaše ubijen, a potomci njegovi bijahu istjerani iz zemlje.",
                "9": "I dogodi se nakon razdoblja od mnogo godina, Morijanton (on bijaše potomak Riplakišev), skupi vojsku izopćenika, te krenu i zametnu boj s narodom; i on steknu moć nad mnogim gradovima; i rat postade veoma mučan, i potraja u razdoblju od mnogo godina; i on steknu moć nad svom zemljom, i postavi se za kralja nad svom zemljom.",
                "10": "I nakon što se bijaše postavio za kralja, on olakša breme narodu, čime steknu naklonost u očima naroda, i oni ga pomazaše da bude kralj njihov.",
                "11": "I on činjaše pravdu narodu, no ne sebi samome zbog mnogih bludništava svojih; stoga on bijaše isključen iz nazočnosti Gospodnje.",
                "12": "I dogodi se da Morijanton izgradi mnoge gradove, i narod postade silno bogat za vladavine njegove, i u zgradama, i u zlatu i srebru, i u gajenju žitarica, i u sitnom i krupnom blagu, i u takvim stvarima koje im bijahu vraćene.",
                "13": "I Morijanton poživje do silno duboke starosti, i tada mu se rodi Kim; i Kim zavlada umjesto oca svoga; i on vladaše osam godina, i umrije otac njegov. I dogodi se da Kim ne vladaše u pravednosti, stoga mu Gospod ne bijaše naklonjen.",
                "14": "I brat se njegov dignu na bunu protiv njega, čime ga dovede u sužanjstvo; i on ostade u sužanjstvu sve dane svoje; i rodiše mu se sinovi i kćeri u sužanjstvu, i u starosti njegovoj rodi mu se Levi; i on umrije.",
                "15": "I dogodi se da Levi služaše u sužanjstvu nakon smrti oca svojega, u razdoblju od četrdeset i dvije godine. I on povede rat protiv kralja zemlje, čime zadobi za sebe kraljevstvo.",
                "16": "I nakon što zadobi za sebe kraljevstvo, on činjaše ono što bijaše pravo u očima Gospodnjim; i narod napredovaše u zemlji; i on poživje do duboke starosti, i rodiše mu se sinovi i kćeri; i rodi mu se također Korom, koga on pomaza za kralja umjesto sebe.",
                "17": "I dogodi se da Korom činjaše ono što bijaše dobro u očima Gospodnjim sve dane svoje; i rodi mu se mnogo sinova i kćeri; i nakon što vidje mnogo dana on preminu, isto kao i ostalo zemaljsko; i Kiš zavlada umjesto njega.",
                "18": "I dogodi se da Kiš također preminu, a Lib zavlada umjesto njega.",
                "19": "I dogodi se da Lib također činjaše ono što bijaše dobro u očima Gospodnjim. I u dane Libove zmije otrovnice bijahu uništene. Stoga oni pođoše u zemlju na jugu loviti hranu za narod u zemlji, jer zemlja bijaše prekrivena životinjama šumskim. A i Lib sam postade velik lovac.",
                "20": "I oni sagradiše velik grad kod uzane prevlake zemlje, kod mjesta gdje more razdvaja zemlju.",
                "21": "I oni sačuvaše zemlju na jugu kao divljinu, za lov divljači. A čitavo lice zemlje na sjeveru bijaše prekriveno žiteljima.",
                "22": "I oni bijahu silno radišni, i kupovahu i prodavahu i trgovahu među sobom, tako da bi stekli dobitak.",
                "23": "I oni obrađivahu sve vrste rudača, i izrađivahu zlato, i srebro, i željezo, i mjed, i sve vrste kovina; a iskapahu ih iz zemlje; stoga oni nagomilavahu silne gomile zemlje da dođu do rudače zlata, i srebra, i željeza, i bakra. I oni izrađivahu svakovrsne izvrsne rukotvorine.",
                "24": "I imahu svile, i fina predena platna; i izrađivahu sve vrste tkanina, kako bi zaodjenuli golotinju svoju.",
                "25": "I izrađivahu svakovrsno oruđe za obrađivanje zemlje, i za oranje i za sijanje, za žetvu i za okopavanje, a i za mlaćenje.",
                "26": "I izrađivahu svakovrsno oruđe pomoću kojega su radili sa životinjama svojim.",
                "27": "I izrađivahu svakovrsno oružje ratno. I oni izrađivahu svakovrsne rukotvorine veoma složene izradbe.",
                "28": "I nikada ne mogaše postojati narod većma blagoslovljen nego što oni bijahu, niti većma obasut napretkom rukom Gospodnjom. I oni bijahu u zemlji koja bijaše poizbor nad svim zemljama, jer Gospod to reče.",
                "29": "I dogodi se da Lib poživje mnogo godina, i rodiše mu se sinovi i kćeri; i rodi mu se također Heartom.",
                "30": "I dogodi se da Heartom zavlada umjesto oca svojega. I nakon što Heartom vladaše dvadeset i četiri godine, gle, kraljevstvo mu bijaše oduzeto. I on služaše mnogo godina u sužanjstvu, da, i to sav ostatak dana svojih.",
                "31": "I rodi mu se Het, i Het življaše u sužanjstvu sve dane svoje. I Hetu se rodi Aron, i Aron prebivaše u sužanjstvu sve dane svoje; i rodi mu se Amnigada, i Amnigada također prebivaše u sužanjstvu sve dane svoje; i rodi mu se Korijantum, i Korijantum prebivaše u sužanjstvu sve dane svoje; i rodi mu se Kom.",
                "32": "I dogodi se da Kom povuče za sobom polovinu kraljevstva. I on vladaše nad polovinom kraljevstva četrdeset i dvije godine; i on pođe u boj protiv kralja Amgida, i oni se borahu mnogo godina, i tijekom tog vremena Kom steknu moć nad Amgidom, i zadobi moć nad ostatkom kraljevstva.",
                "33": "I u dane Komove počeše se javljati razbojnici u zemlji; i oni prihvatiše stare naume, i podjeljivahu prisege poput starodrevnih, i nastojahu ponovno uništiti kraljevstvo.",
                "34": "Evo, Kom se boraše mnogo protiv njih; ipak ih ne porazi."
            },
            "11": {
                "1": "I dođoše također u dane Komove mnogi proroci, i prorokovahu o uništenju toga velikog naroda, osim ako se ne pokaju, i ne okrenu ka Gospodu, i ne odbace umorstva svoja i opačinu svoju.",
                "2": "I dogodi se da narod odbaci proroke, i oni se utekoše Komu radi zaštite, jer ih narod nastojaše uništiti.",
                "3": "I oni prorokovahu Komu mnogo toga; i on bijaše blagoslovljen sav ostatak dana svojih.",
                "4": "I on poživje do duboke starosti, i rodi mu se Šiblom; i Šiblom zavlada umjesto njega. I brat se Šiblomov pobuni protiv njega, i nastade silno velik rat u cijeloj zemlji.",
                "5": "I dogodi se, brat Šiblomov naredi da se svi proroci koji prorokovahu o uništenju naroda usmrte;",
                "6": "I bijaše velika nevolja u cijeloj zemlji, jer oni svjedočahu da će velika kletva doći na zemlju, a i na narod, i da će biti veliko uništenje među njima, takvo kakvo nikad ne bijaše na licu zemaljskomu, i kosti će njihove postati poput gomila zemlje na licu zemaljskom, osim ako se ne pokaju za opačinu svoju.",
                "7": "I oni ne poslušaše glas Gospodnji zbog opakih zavjera svojih; stoga se počeše javljati ratovi i sukobi u cijeloj zemlji, a i mnoge gladi i pošasti, toliko da nastade veliko uništenje, takvo kakvo nikada ne bijaše poznato na licu zemaljskom; i sve se to dogodi u dane Šiblomove.",
                "8": "I narod se poče kajati za bezakonje svoje; i u onoj mjeri u kojoj oni to činjahu Gospod im iskazivaše milosrđe.",
                "9": "I dogodi se da Šiblom bijaše ubijen, a Šet bijaše odveden u sužanjstvo, i on prebivaše u sužanjstvu sve dane svoje.",
                "10": "I dogodi se da Ahah, sin njegov, zadobi kraljevstvo; i on vladaše nad narodom sve dane svoje. I on činjaše svakovrsno bezakonje u dane svoje, čime uzrokova prolijevanje mnogo krvi; i malo bijaše dana njegovih.",
                "11": "I Etem, jer bijaše potomak Ahahov, zadobi kraljevstvo; i on također činjaše ono što bijaše opako u dane svoje.",
                "12": "I dogodi se da u dane Etemove dođoše mnogi proroci, i prorokovahu ponovno narodu; da, oni prorokovahu da će ih Gospod posvema zbrisati s lica zemaljskoga, osim ako se ne pokaju za bezakonja svoja.",
                "13": "I dogodi se da narod otvrdnu srca svoja, i ne htjede poslušati riječi njihove; i proroci tugovahu i povukoše se iz naroda.",
                "14": "I dogodi se da Etem izricaše sud u opačini sve dane svoje; i rodi mu se Moron. I dogodi se da Moron zavlada umjesto njega; i Moron činjaše ono što bijaše opako pred Gospodom.",
                "15": "I dogodi se da se uzdignu pobuna među narodom, zbog te tajne zavjere koja bijaše izgrađena za stjecanje moći i dobitka; i uzdignu se moćan čovjek među njima u bezakonju, i zametnu boj s Moronom, u kojem sruši polovinu kraljevstva; i on držaše polovinu kraljevstva mnogo godina.",
                "16": "I dogodi se da ga Moron sruši, i zadobi kraljevstvo ponovno.",
                "17": "I dogodi se da se uzdignu još jedan moćan čovjek, i on bijaše potomak brata Jaredova.",
                "18": "I dogodi se da on sruši Morona i zadobi kraljevstvo; stoga Moron prebivaše u sužanjstvu sav ostatak dana svojih; i rodi mu se Korijantor.",
                "19": "I dogodi se da Korijantor prebivaše u sužanjstvu sve dane svoje.",
                "20": "I u dane Korijantorove također dođoše mnogi proroci, i prorokovahu o onome što je veliko i čudesno, i vikahu pokajanje narodu, i osim ako se ne pokaju Gospod će Bog izreći sud protiv njih na posvemašnje uništenje njihovo;",
                "21": "I da će Gospod Bog poslati ili dovesti drugi narod da zaposjedne zemlju, moću svojom, na način kojim dovede oce njihove.",
                "22": "I oni odbaciše sve riječi prorokā, zbog tajnog društva svojega i opakih odvratnosti.",
                "23": "I dogodi se da se Korijantoru rodi Eter, i on umrije, proživjevši u sužanjstvu sve dane svoje."
            },
            "12": {
                "1": "I dogodi se da dani Eterovi bijahu u dane Korijantumrove; a Korijantumr bijaše kralj nad svom zemljom.",
                "2": "I Eter bijaše prorok Gospodnji; stoga Eter pođe u dane Korijantumrove, i poče prorokovati narodu, jer ne mogaše biti obuzdan zbog Duha Gospodnjega koji bijaše u njemu.",
                "3": "Jer on vikaše od jutra, sve do zalaska sunca, usrdno potičući narod da vjeruje u Boga do pokajanja da ne bi bili uništeni, govoreći im da se kroz vjeru sve ispunjava —",
                "4": "Stoga, tko god vjeruje u Boga može se sa sigurnošću nadati boljemu svijetu, da, i to mjestu zdesna Bogu, a ta nada dolazi od vjere, čini sidro dušama ljudskim, koje ih čini sigurnima i postojanima, uvijek obilujući dobrim djelima, i vodi ih ka slavljenju Boga.",
                "5": "I dogodi se da Eter prorokovaše ono što je veliko i čudesno narodu, čemu oni ne povjerovaše, jer ne vidješe toga.",
                "6": "A sad bih ja, Moroni, htio reći ponešto o ovome; htio bih pokazati svijetu da je vjera ono čemu se nadamo, a ne vidimo; stoga ne osporavajte zato što ne vidite, jer nećete primiti svjedočanstvo dok se ne iskuša vjera vaša.",
                "7": "Naime, kroz vjeru se Krist pokaza ocima našim, nakon što bijaše ustao od mrtvih; i on im se ne pokaza sve dok oni ne imadoše vjeru u njega; stoga, mora svakako biti da neki imadoše vjeru u njega, jer se on ne pokaza svijetu.",
                "8": "No, zbog vjere ljudi on se pokaza svijetu, i proslavi ime Očevo, i pripravi put da bi time drugi mogli biti dionici nebeskog dara, da bi se mogli nadati onomu što ne vidješe.",
                "9": "Stoga, vi također možete imati nadu, i biti dionici dara, budete li samo imali vjeru.",
                "10": "Gle, kroz vjeru oni u davnini bijahu pozivani prema svetom redu Božjem.",
                "11": "Stoga, kroz vjeru bijaše zakon Mojsijev dan. No, u daru Sina svojega Bog pripravi izvrsniji put; i kroz vjeru se on ispuni.",
                "12": "Jer nema li vjere među djecom ljudskom Bog ne može činiti čudesa među njima; stoga, on se ne pokaza nego nakon vjere njihove.",
                "13": "Gle, vjera Almina i Amulekova bijaše ono što učini da se tamnica sruši na zemlju.",
                "14": "Gle, vjera Nefijeva i Lehijeva bijaše ono što izvede promjenu na Lamancima, tako da oni bijahu kršteni ognjem i Duhom Svetim.",
                "15": "Gle, vjera Amona i braće njegove bijaše ono što izvede tako veliko čudo među Lamancima.",
                "16": "Da, i doista svi oni koji činjahu čudesa činjahu ih kroz vjeru, i to oni što bijahu prije Krista i također oni što bijahu poslije.",
                "17": "I kroz vjeru trojica učenika zadobiše obećanje da neće okusiti smrti; i oni ne zadobiše obećanje nego nakon vjere svoje.",
                "18": "I ni u jedno vrijeme nitko ne činjaše čudesa nego nakon vjere svoje; stoga oni najprije vjerovahu u Sina Božjega.",
                "19": "I bijaše ih mnogo čija vjera bijaše tako silno jaka, čak i prije negoli Krist dođe, koji ne mogahu biti zadržani izvan vela, već doista gledahu očima svojim ono što vidješe okom vjere, i radovahu se.",
                "20": "I gle, vidjesmo u ovom zapisu da jedan od ovih bijaše brat Jaredov; jer toliko velika bijaše vjera njegova u Boga, da kad Bog ispruži prst svoj ne mogaše ga sakriti od pogleda brata Jaredova, zbog riječi svoje koju mu on izgovori, a tu riječ on zadobi kroz vjeru.",
                "21": "I nakon što brat Jaredov vidje prst Gospodnji, zbog obećanja koje brat Jaredov zadobi kroz vjeru, Gospod ne mogaše prikriti ništa pogledu njegovu; stoga mu pokaza sve, jer on ne mogaše više biti zadržan izvan vela.",
                "22": "I kroz vjeru oci moji zadobiše obećanje da će ovo doći k braći njihovoj preko pogana; zato mi Gospod zapovjedi, da, i to Isus Krist.",
                "23": "I ja mu rekoh: Gospode, pogani će se izrugivati ovome, zbog slaboće naše u pisanju; jer Gospode, učinio si nas moćnima u riječi kroz vjeru, ali nas ne učini moćnima u pisanju; jer ti učini da sav ovaj narod može govoriti mnogo, zbog Duha Svetoga kojeg im dade;",
                "24": "I ti nas učini da možemo zapisati samo malo, zbog nevještosti ruku naših. Gle, ti nas ne učini moćnima u pisanju poput brata Jaredova, jer ti učini njega takvim da ono što on zapisa bijaše moćno baš kao što si ti, tako da prisiljava čovjeka da to čita.",
                "25": "Ti također učini riječi naše moćnima i velebnima, toliko da ih ne možemo zapisati; stoga, kad pišemo, mi opažamo slaboću svoju, i posrćemo zbog postavljanja riječi svojih; i bojim se da će se pogani izrugivati riječima našim.",
                "26": "I nakon što rekoh ovo, Gospod mi prozbori, govoreći: Lude se izruguju, ali će tugovati; a milost je moja dostatna za krotke, tako da oni neće iskorištavati slaboću vašu;",
                "27": "I dođu li ljudi k meni pokazat ću im slaboću njihovu. Ja dajem slaboću ljudima da bi bili ponizni; a milost je moja dostatna za sve ljude koji se ponize preda mnom; jer ako se ponize preda mnom, i imaju vjeru u me, tad ću učiniti da ono što je slabo postane jako za njih.",
                "28": "Gle, pokazat ću poganima slaboću njihovu, i pokazat ću im da vjera, nada i dobrotvornost vode k meni — vrelu sve pravednosti.",
                "29": "I ja, Moroni, čuvši ove riječi, bijah utješen, i rekoh: O Gospode, neka bude pravedna volja tvoja, jer znadem da ti djeluješ za djecu ljudsku u skladu s vjerom njihovom;",
                "30": "Jer brat Jaredov reče gori Zerin: Pomakni se! — i ona se pomaknu. I da on ne imaše vjeru ona se ne bi maknula; stoga, ti djeluješ nakon što ljudi imadnu vjeru.",
                "31": "Naime, tako se ti očitova učenicima svojim; naime, nakon što oni imadoše vjeru, i govorahu u ime tvoje, ti im se pokaza u velikoj moći.",
                "32": "A sjećam se također kako ti reče da si pripravio dom čovjeku, da, i to među dvorima Oca svojega, u čemu čovjek može imati izvrsniju nadu; stoga, čovjek se mora nadati, inače ne može primiti baštinu u mjestu koje ti pripravi.",
                "33": "I opet, sjećam se kako ti reče da si ljubio svijet, sve do polaganja života svojega za svijet, da bi ga mogao uzeti ponovno kako bi pripravio mjesto za djecu ljudsku.",
                "34": "I evo, znadem da je ova ljubav koju si iskazao djeci ljudskoj dobrotvornost; stoga, osim ako ljudi ne budu iskazivali dobrotvornost, ne mogu baštiniti ono mjesto koje ti pripravi u dvorima Oca svojega.",
                "35": "Stoga, znadem zbog ovoga što ti reče, ne budu li pogani imali dobrotvornosti, zbog slaboće naše, da ćeš ih ti iskušati, i oduzeti talent njihov, da, i to ono što primiše, i dati onima koji će imati obilnije.",
                "36": "I dogodi se, pomolih se Gospodu da dade poganima milost, tako da oni mogu imati dobrotvornost.",
                "37": "I dogodi se da mi Gospod reče: Nemaju li oni dobrotvornosti, to nije važno za tebe, ti si bio vjeran; stoga, haljine će tvoje biti očišćene. A jer vidje slaboću svoju, bit ćeš učinjen jakim, sve dok ne sjedneš na mjesto koje pripravih u dvorima Oca svojega.",
                "38": "A sad ja, Moroni, želim zbogom poganima, da, i također braći svojoj koju ljubim, sve dok se ne susretnemo pred sudištem Kristovim, gdje će svi ljudi znati da haljine moje nisu umrljane krvlju vašom.",
                "39": "I tad ćete znati da vidjeh Isusa, i da on razgovaraše sa mnom licem u lice, i da mi on reče s jasnom poniznošću, onako kako čovjek govori drugomu na mojem jeziku, o svemu ovomu;",
                "40": "I samo malo zapisah, zbog slaboće svoje u pisanju.",
                "41": "I sad vam preporučujem da tražite ovoga Isusa o kojemu proroci i apostoli pisahu, da bi milost Boga Oca, a i Gospodina Isusa Krista, te Duh Sveti, koji svjedoči o njima, mogli biti i ostati u vama zauvijek. Amen."
            },
            "13": {
                "1": "A sad ja, Moroni, krećem s dovršavanjem zapisa svojega o uništenju naroda o kojemu pišem.",
                "2": "Jer gle, oni odbaciše sve riječi Eterove; jer on im doista reče o svemu, od početka čovjekova; te kako nakon što se vode povukoše s lica ove zemlje ona postade poizbor zemlja nad svim drugim zemljama, izabrana zemlja od Gospoda; stoga Gospod želi da mu svi ljudi služe što prebivaju na licu njezinu;",
                "3": "I da je ona mjesto Novog Jeruzalema, koji će sići s neba, i posvećenog svetišta Gospodnjeg.",
                "4": "Gle, Eter vidje dane Kristove, i on govoraše o Novom Jeruzalemu u ovoj zemlji.",
                "5": "I on govoraše također o domu Izraelovu, i o Jeruzalemu odakle će Lehi doći — nakon što bude uništen bit će izgrađen ponovno, sveti grad Gospodu; stoga, to ne mogaše biti novi Jeruzalem, jer bijaše u davnini; već će biti izgrađen ponovno, i postati sveti grad Gospodnji; i bit će izgrađen domu Izraelovu —",
                "6": "I da će Novi Jeruzalem biti izgrađen u ovoj zemlji ostatku potomstva Josipova, a za ovo postojaše prauzor.",
                "7": "Jer kao što Josip dovede oca svojega dolje u zemlju Egipat, isto tako on umrije ondje; dakle, Gospod izvede ostatak potomstva Josipova iz zemlje jeruzalemske, kako bi mogao biti milosrdan potomstvu Josipovu tako da oni ne izginu, baš kao što bijaše milosrdan ocu Josipovu tako da on ne pogine.",
                "8": "Dakle, ostatak doma Josipova bit će izgrađen u ovoj zemlji; i to će biti zemlja baštine njihove; i oni će izgraditi sveti grad Gospodu, poput drevnog Jeruzalema; i neće više biti izmiješani s drugima, sve dok kraj ne dođe kad će zemlja uminuti.",
                "9": "I bit će novo nebo i nova zemlja; i oni će biti poput starih, samo što staro umine i sve postade novo.",
                "10": "A tada dolazi Novi Jeruzalem; i blagoslovljeni su oni koji prebivaju u njemu, jer oni su ti čije su haljine bijele kroz krv Jaganjčevu; i oni su ti koji su ubrojeni među ostatak potomstva Josipova, koji bijaše od doma Izraelova.",
                "11": "A tada dolazi i drevni Jeruzalem; i žitelji njegovi, blagoslovljeni su oni, jer bijahu oprani u krvi Jaganjčevoj; i oni su ti što bijahu raspršeni i sabrani s četiri kraja zemlje, i iz sjevernih zemalja, i dionici su ispunjenja saveza koji Bog sklopi s ocem njihovim, Abrahamom.",
                "12": "I kad ovo dođe, ispunit će se Pismo koje kaže: Postoje oni koji bijahu prvi, koji će biti posljednji; i postoje oni koji bijahu posljednji, koji će biti prvi.",
                "13": "I upravo htjedoh zapisati više, no zabranjeno mi je; ali velika i čudesna bijahu proroštva Eterova; no oni ga smatrahu ništavnim, i istjeraše ga; i on se skrivaše u raspuklini stijene danju, a noću izlažaše promatrajući ono što će doći na narod.",
                "14": "I dok prebivaše u raspuklini stijene on izradi ostatak ovoga zapisa, promatrajući noću uništenja koja dolažahu na narod.",
                "15": "I dogodi se da te iste godine u kojoj on bijaše istjeran iz naroda nastade velik rat među narodom, jer ih bijaše mnogo koji ustadoše, koji bijahu moćni ljudi, i nastojahu uništiti Korijantumra svojim tajnim naumima opačine, o kojima bijaše govoreno.",
                "16": "I evo, Korijantumr sam proučavaše sva umijeća ratna i svu lukavost svjetsku, stoga on zametnu boj s onima koji ga nastojahu uništiti.",
                "17": "No on se ne pokaja, niti njegovi lijepi sinovi i kćeri; niti lijepi sinovi i kćeri Kohora; niti lijepi sinovi i kćeri Korihora; i ukratko, ne bijaše nikoga među lijepim sinovima i kćerima na licu cijele zemlje tko se pokaja za grijehe svoje.",
                "18": "Stoga, dogodi se da prve godine u kojoj Eter prebivaše u raspuklini stijene bijaše mnogo ljudi koji bijahu pobijeni mačem onih tajnih zavjera, što se borahu protiv Korijantumra kako bi zadobili kraljevstvo.",
                "19": "I dogodi se da se sinovi Korijantumrovi borahu mnogo i iskrvariše mnogo.",
                "20": "I druge godine riječ Gospodnja dođe Eteru neka pođe i prorokuje Korijantumru da će mu Gospod, pokaje li se on i sav dom njegov, dati kraljevstvo njegovo i poštedjeti narod —",
                "21": "U protivnom će biti uništeni, i sav dom njegov osim njega. A on će poživjeti tek toliko da vidi ispunjenje proroštava koja bijahu izgovorena o drugom narodu koji će primiti zemlju za baštinu svoju; i oni će pokopati Korijantumra; i svaka će duša biti uništena osim Korijantumra.",
                "22": "I dogodi se da se Korijantumr ne pokaja, niti dom njegov, niti narod; i ratovi ne prestadoše; i oni nastojahu ubiti Etera, no, on pobježe pred njima i sakri se ponovno u raspuklini stijene.",
                "23": "I dogodi se da ustade Šared, i on također zametnu boj s Korijantumrom; i porazi ga, tako da ga treće godine dovede u sužanjstvo.",
                "24": "A sinovi Korijantumrovi, u četvrtoj godini, poraziše Šareda, i zadobiše kraljevstvo ponovno za oca svojega.",
                "25": "Tad nastade rat na cijelom licu zemlje, svaki se čovjek s družinom svojom boraše za ono što željaše.",
                "26": "I bijaše razbojnika, i ukratko, svakovrsne opačine na cijelom licu zemlje.",
                "27": "I dogodi se da se Korijantumr silno rasrdi na Šareda, i on pođe protiv njega u boj s četama svojim; i oni se sukobiše u velikoj srdžbi, i sukobiše se u dolini Gilgal; i bitka postade veoma žestoka.",
                "28": "I dogodi se da se Šared boraše protiv njega u razdoblju od tri dana. I dogodi se da ga Korijantumr porazi, i proganjaše ga sve dok ne dođe na ravnice Hešlon.",
                "29": "I dogodi se da Šared zametnu boj s njim ponovno na ravnicama; i gle, on porazi Korijantumra, i potisnu ga natrag ponovno u dolinu Gilgal.",
                "30": "I Korijantumr zametnu boj sa Šaredom ponovno u dolini Gilgal, u kojem on porazi Šareda i ubi ga.",
                "31": "A Šared rani Korijantumra u stegno, tako da on ne iđaše opet u boj u razdoblju od dvije godine, tijekom kojeg vremena sav narod na licu zemlje prolijevaše krv, i ne bijaše nikoga da ga obuzda."
            },
            "14": {
                "1": "I evo, nastade velika kletva nad cijelom zemljom zbog bezakonja naroda, u čemu, ako bi čovjek odložio oruđe svoje ili mač svoj na policu svoju, ili na mjesto gdje bi ih čuvao, gle, sutradan ih ne mogaše naći, toliko velika bijaše kletva nad zemljom.",
                "2": "Stoga svaki čovjek prianjaše uz ono što bijaše njegovo, rukama svojim, i ne htjede uzajmljivati niti htjede posuđivati; i svaki čovjek držaše balčak mača svojega desnicom svojom, u obranu imetka svojega, i života svojega, i svojih žena i djece.",
                "3": "I evo, nakon razdoblja od dvije godine, i nakon smrti Šaredove, gle, ustade brat Šaredov i zametnu boj s Korijantumrom, u kojem ga Korijantumr porazi i proganjaše ga do divljine Akiš.",
                "4": "I dogodi se da brat Šaredov zametnu boj s njime u divljini Akiš; i bitka postade veoma žestoka, i mnoge tisuće padoše od mača.",
                "5": "I dogodi se da Korijantumr otpoče opsadu divljine; a brat Šaredov pokroči iz divljine noću, i pobi dio vojske Korijantumrove, dok oni bijahu pijani.",
                "6": "I on dođe u zemlju Moron, i postavi se na prijestolje Korijantumrovo.",
                "7": "I dogodi se da Korijantumr boravljaše s vojskom svojom u divljini u razdoblju od dvije godine, pri čemu primi veliko pojačanje za vojsku svoju.",
                "8": "Evo, brat Šaredov, čije ime bijaše Gilead, također primi veliko pojačanje za vojsku svoju, zbog tajnih zavjera.",
                "9": "I dogodi se da ga veliki svećenik njegov umori dok on sjeđaše na prijestolju svojemu.",
                "10": "I dogodi se da jedan iz tajnih zavjera umori njega u tajnom prolazu, i zadobi za sebe kraljevstvo; a ime njegovo bijaše Lib; i Lib bijaše čovjek krupnog stasa, više od bilo kojeg čovjeka među svim narodom.",
                "11": "I dogodi se da prve godine Libove Korijantumr uziđe u zemlju Moron, i zametnu boj s Libom.",
                "12": "I dogodi se da se on boraše s Libom, pri čemu ga Lib udari po ruci njegovoj te on bijaše ranjen; ipak, vojska Korijantumrova pritisnu Liba, te on pobježe u granične predjele na morskoj obali.",
                "13": "I dogodi se da ga Korijantumr proganjaše; i Lib zametnu boj s njim na morskoj obali.",
                "14": "I dogodi se da Lib udari vojsku Korijantumrovu, te oni pobjegoše ponovno u divljinu Akiš.",
                "15": "I dogodi se da ga Lib proganjaše sve dok on ne dođe do ravnica Agoš. I Korijantumr bijaše poveo sa sobom sav narod dok bježaše pred Libom u ono područje zemlje kamo pobježe.",
                "16": "I nakon što stignu do ravnica Agoš, on zametnu boj s Libom, i udaraše ga sve dok on ne umrije; ipak, brat Libov navali na Korijantumra umjesto njega, i bitka postade veoma žestoka, zbog čega Korijantumr pobježe ponovno pred vojskom brata Libova.",
                "17": "Evo, ime brata Libova bijaše Šiz. I dogodi se da Šiz krenu u potjeru za Korijantumrom, i on osvoji mnoge gradove, i pobi i žene i djecu, i spali gradove.",
                "18": "I pronije se strah od Šiza diljem cijele zemlje; da, povik pođe diljem zemlje — Tko može stajati pred vojskom Šizovom? Gle, on briše zemlju pred sobom!",
                "19": "I dogodi se da se narod poče kupiti u čete diljem cijelog lica zemlje.",
                "20": "I oni se podijeliše; i dio njih pobježe k vojsci Šizovoj, a dio njih pobježe k vojsci Korijantumrovoj.",
                "21": "I toliko velik i dugotrajan bijaše rat, i toliko dug bijaše prizor krvoprolića i klanja, da cijelo lice zemlje bijaše prekriveno tjelesima mrtvih.",
                "22": "I toliko hitar i brz bijaše rat da ne ostade nikoga da pokopa mrtve, već oni koračahu iz prolijevanja krvi u prolijevanje krvi, ostavljajući tjelesa i muškaraca i žena i djece rasuta po licu zemlje, da postanu plijen crvima što jedu meso.",
                "23": "I zadah se njihov proširi licem zemlje, i to cijelim licem zemlje; stoga narod postade uznemiren danju i noću zbog zadaha njihova.",
                "24": "Ipak, Šiz ne prestade progoniti Korijantumra; jer se on zakle da će se osvetiti Korijantumru za krv brata svojega, koji bijaše ubijen, i riječi Gospodnjoj koja dođe Eteru da Korijantumr neće pasti od mača.",
                "25": "I tako vidimo da Gospod pohodi njih u punini gnjeva svojega, a njihova opačina i odvratnosti pripraviše put za vječno uništenje njihovo.",
                "26": "I dogodi se, Šiz proganjaše Korijantumra prema istoku, sve do graničnih predjela kraj morske obale, i ondje on vođaše boj sa Šizom u razdoblju od tri dana.",
                "27": "I toliko strašno bijaše uništenje među četama Šizovim da se narod poče strašiti, i poče bježati pred četama Korijantumrovim; i oni pobjegoše u zemlju Korihor, te zbrisaše žitelje pred sobom, sve one koji im se ne htjedoše priključiti.",
                "28": "I oni razapeše šatore svoje u dolini Korihor; a Korijantumr razape šatore svoje u dolini Šur. Evo, dolina Šur bijaše blizu brda Komnor; stoga Korijantumr skupi čete svoje zajedno na brdu Komnor, i zatrubi trubom četama Šizovim kako bi ih pozvao u boj.",
                "29": "I dogodi se da oni dođoše, ali bijahu potisnuti ponovno; i oni dođoše drugi put, i bijahu potisnuti ponovno drugi put. I dogodi se da oni dođoše ponovno treći put, i bitka postade veoma žestoka.",
                "30": "I dogodi se da Šiz udaraše Korijantumra te mu zada mnogo dubokih rana; i Korijantumr se, izgubivši krv svoju, onesvijesti, i bijaše odnesen kao da je mrtav.",
                "31": "Evo, gubitak muškaraca, žena i djece na obje strane bijaše toliko velik da Šiz zapovjedi ljudima svojim da ne progone čete Korijantumrove; stoga se oni vratiše u tabor svoj."
            },
            "15": {
                "1": "I dogodi se, nakon što se Korijantumr oporavi od rana svojih, on se poče spominjati riječi koje mu Eter bijaše izrekao.",
                "2": "On vidje da mačem bijaše pobijeno već gotovo dva milijuna od naroda njegova, i poče se žalostiti u srcu svojemu; da, bijaše pobijeno dva milijuna snažnih muškaraca, a i žena njihovih i djece njihove.",
                "3": "On se poče kajati za zlo koje bijaše počinio; poče se spominjati riječi koje bijahu izgovorene ustima svih proroka, i vidje da se one do tada ispuniše, do u tančine; i duša njegova tugovaše i odbi se utješiti.",
                "4": "I dogodi se da on napisa poslanicu Šizu, tražeći od njega da poštedi narod, a on će mu predati kraljevstvo poradi života ljudi.",
                "5": "I dogodi se, kad Šiz primi poslanicu njegovu, on napisa poslanicu Korijantumru, da će, ako se on sam preda, tako da ga on može ubiti vlastitim mačem njegovim, poštedjeti živote ljudi.",
                "6": "I dogodi se da se narod ne pokaja za bezakonje svoje; i narod Korijantumrov bijaše podjaren na srdžbu protiv naroda Šizova; a narod Šizov bijaše podjaren na srdžbu protiv naroda Korijantumrova; stoga narod Šizov zametnu boj s narodom Korijantumrovim.",
                "7": "A kad Korijantumr vidje da će ubrzo pasti, on pobježe opet pred ljudima Šizovim.",
                "8": "I dogodi se da on dođe do voda Riplijankum, što je, protumačeno, prostran, ili koji nadmašuje sve; stoga, nakon što dođoše do tih voda, oni razapeše šatore svoje; a i Šiz razape šatore svoje blizu njih; i dakle sutradan oni iziđoše u boj.",
                "9": "I dogodi se da se oni borahu u silno žestokom boju, u kojem Korijantumr bijaše ponovno ranjen, i on se onesvijesti zbog gubitka krvi.",
                "10": "I dogodi se da čete Korijantumrove pritisnuše čete Šizove tako da ih poraziše, te ih natjeraše u bijeg pred sobom; i oni pobjegoše prema jugu, i razapeše šatore svoje u mjestu koje se nazivaše Ogat.",
                "11": "I dogodi se da vojska Korijantumrova razape šatore svoje kod brda Rama; i to bijaše ono isto brdo gdje otac moj Mormon sakri zapise Gospodu na brigu, koji bijahu sveti.",
                "12": "I dogodi se da oni skupiše sav narod na cijelom licu zemlje, koji ne bijaše ubijen, osim Etera.",
                "13": "I dogodi se da Eter promatraše sve postupke naroda; i on vidje da narod koji bijaše za Korijantumra bijaše skupljen u vojsku Korijantumrovu; a narod koji bijaše za Šiza bijaše skupljen u vojsku Šizovu.",
                "14": "Dakle, oni u razdoblju od četiri godine skupljahu narod, kako bi dobili sve koji bijahu na licu zemlje, i kako bi primili sve pojačanje koje bijaše moguće da mogu primiti.",
                "15": "I dogodi se, nakon što se svi skupiše, svatko u vojsku u koju htjede, sa ženama svojim i djecom svojom — i muškarci i žene i djeca bijahu naoružani oružjem ratnim, i imahu štitove, i prsne oklope, i kacige, i bijahu odjeveni ratnički — oni pokročiše jedni protiv drugih u boj; i borahu se cijeli taj dan, i ne pobijediše.",
                "16": "I dogodi se, kad se spusti noć oni bijahu umorni, i povukoše se u tabore svoje; i nakon što se bijahu povukli u tabore svoje, stadoše kukati i jadikovati zbog gubitka ubijenih iz naroda svojega; i toliko glasni bijahu vapaji njihovi, kukanje njihovo i jadikovke, da prelamahu zrak silno.",
                "17": "I dogodi se da sutradan oni pođoše opet u boj, i velik i strašan bijaše taj dan; ipak, ne pobijediše, i kad noć dođe opet oni prelamahu zrak vapajima svojim, i kukanjem svojim, i tugovanjem svojim, zbog gubitka ubijenih iz naroda svojega.",
                "18": "I dogodi se da Korijantumr ponovno napisa poslanicu Šizu, tražeći da ne dolazi više u boj, već da preuzme kraljevstvo i poštedi živote ljudi.",
                "19": "No gle, Duh Gospodnji prestade se truditi oko njih, a Sotona imaše punu moć nad srcima naroda; jer se oni prepustiše tvrdoći srdaca svojih, i zaslijepljenosti umova svojih tako da budu uništeni; stoga oni pođoše ponovno u boj.",
                "20": "I dogodi se da se oni borahu cijeli taj dan, a kad noć dođe oni spavahu na mačevima svojim.",
                "21": "I sutradan se borahu sve dok noć ne dođe.",
                "22": "I kad noć dođe oni bijahu opijeni srdžbom, i to kao čovjek koji je opijen vinom; i spavahu ponovno na mačevima svojim.",
                "23": "I sutradan se ponovno borahu; a kad noć dođe svi oni bijahu pali od mača osim pedeset i dvojice iz naroda Korijantumrova, i šezdeset i devetorice iz naroda Šizova.",
                "24": "I dogodi se da oni spavahu na mačevima svojim te noći, a sutradan se ponovno borahu, i sukobljavahu se u snazi svojoj s mačevima svojim i štitovima svojim cijeli taj dan.",
                "25": "A kad noć dođe bijaše ih trideset i dvojica iz naroda Šizova, i dvadeset i sedmorica iz naroda Korijantumrova.",
                "26": "I dogodi se da oni jedoše i spavaše, i pripremahu se za smrt sutradan. A bijahu oni krupni i snažni muškarci gledom na snagu ljudsku.",
                "27": "I dogodi se da se borahu u razdoblju od tri sata, i onesvijestiše se zbog gubitka krvi.",
                "28": "I dogodi se, kad ljudi Korijantumrovi primiše dovoljno snage da mogahu hodati, oni upravo htjedoše pobjeći da spase živote svoje; no gle, Šiz ustade, a i ljudi njegovi, i zakle se u gnjevu svojemu da će ubiti Korijantumra, ili će poginuti od mača.",
                "29": "Stoga on pođe u potjeru za njima, i sutradan ih sustignu; i oni se borahu ponovno mačem. I dogodi se, nakon što svi oni padoše od mača, osim Korijantumra i Šiza, gle, Šiz se onesvijesti zbog gubitka krvi.",
                "30": "I dogodi se, nakon što se Korijantumr bijaše naslonio na mač svoj da se malo odmori, on odsiječe glavu Šizovu.",
                "31": "I dogodi se, nakon što on odsiječe glavu Šizovu, Šiz se podignu na ruke svoje te pade; i nakon što se boraše za dah, on umrije.",
                "32": "I dogodi se da Korijantumr pade na zemlju, i postade kao da nema života.",
                "33": "I Gospod prozbori Eteru, i reče mu: Pođi! I on pođe, i vidje da se riječi Gospodnje sve ispuniše; i on dovrši zapis svoj (i ni stoti dio ne zapisah); i sakri ih na način tako da ih narod Limhijev pronađe.",
                "34": "Evo, posljednje su riječi koje zapisa Eter ove: Želi li Gospod da budem prenesen, ili da podnesem volju Gospodnju u tijelu, nije važno, bude li tako da sam spašen u kraljevstvu Božjem. Amen."
            }
        }
    },
    "moro": {
        "meta": {
            "slug": "moro",
            "name": "Knjiga Moronijeva",
            "chapterWord": "Poglavlje"
        },
        "chapters": {
            "1": {
                "1": "Evo ja, Moroni, nakon što dovrših sažimanje izvješća o narodu Jaredovom, bijah mislio da neću više pisati, no još ne poginuh; i ne otkrivam se Lamancima da me ne bi uništili.",
                "2": "Jer gle, ratovi su njihovi silno žestoki među njima; a zbog mržnje svoje oni usmrćuju svakog Nefijca koji neće zanijekati Krista.",
                "3": "A ja, Moroni, neću zanijekati Krista; stoga lutam kamo god mogu radi sigurnosti života svojega.",
                "4": "Stoga pišem još nešto malo, protivno onome što bijah mislio; jer bijah mislio da neću više pisati; no, pišem još nešto malo, da bi možda to bilo od vrijednosti braći mojoj, Lamancima, nekog budućeg dana, u skladu s voljom Gospodnjom."
            },
            "2": {
                "1": "Riječi Kristove, koje on izgovori učenicima svojim, dvanaestorici koju izabra, dok polagaše ruke svoje na njih —",
                "2": "I on ih nazva po imenu, govoreći: Prizivat ćete Oca u ime moje, u žarkoj molitvi; i nakon što učinite to imat ćete moć da onomu na koga položite ruke svoje date Duha Svetoga; i u ime ćete ga moje davati, jer tako čine apostoli moji.",
                "3": "Evo, Krist im izgovori ove riječi u vrijeme prvoga ukazivanja svojega; i mnoštvo ne ču to, no učenici čuše to; i na sve one na koje oni položiše ruke svoje siđe Duh Sveti."
            },
            "3": {
                "1": "Način na koji učenici, koji bijahu nazvani starješinama crkve, zaređivahu svećenike i učitelje —",
                "2": "Nakon što bi se pomolili Ocu u ime Kristovo, oni polagahu ruke svoje na njih, i govorahu:",
                "3": "U ime Isusa Krista zaređujem te da budeš svećenik (ili ako bi bio učitelj, zaređujem te da budeš učitelj), da propovijedaš pokajanje i otpust grijeha kroz Isusa Krista, ustrajnošću vjere u ime njegovo do svršetka. Amen.",
                "4": "I na taj način oni zaređivahu svećenike i učitelje, u skladu s darovima i pozivima od Boga ljudima; i zaređivahu ih moću Duha Svetoga, koja bijaše u njima."
            },
            "4": {
                "1": "Način kako starješine i svećenici njihovi posluživahu tijelo i krv Kristovu crkvi; i oni to posluživahu u skladu sa zapovijedima Kristovim; stoga znademo da je način ispravan; i starješina ili svećenik to posluživahu —",
                "2": "I oni bi kleknuli s crkvom, i pomolili se Ocu u ime Kristovo, govoreći:",
                "3": "O Bože, Vječni Oče, molimo te u ime Sina tvojega, Isusa Krista, blagoslovi i posveti ovaj kruh za duše svih onih koji blaguju od njega; da mogu jesti na spomen tijela Sina tvojega, i posvjedočiti tebi, o Bože, Vječni Oče, da su voljni preuzeti na sebe ime Sina tvojega, i uvijek ga se spominjati, i obdržavati zapovijedi njegove koje im on dade, kako bi Duh njegov mogao uvijek biti s njima. Amen."
            },
            "5": {
                "1": "Način posluživanja vina — Gle, oni uzimahu čašu i govorahu:",
                "2": "O Bože, Vječni Oče, molimo te, u ime Sina tvojega, Isusa Krista, blagoslovi i posveti ovo vino za duše svih onih koji piju od njega, da mogu činiti to na spomen krvi Sina tvojega, koja bijaše prolivena za njih; da mogu posvjedočiti tebi, o Bože, Vječni Oče, da se uvijek spominju njega, kako bi Duh njegov mogao biti s njima. Amen."
            },
            "6": {
                "1": "A sad govorim o krštenju. Gle, starješine, svećenici i učitelji bijahu kršteni; a oni ne bijahu kršteni, osim ako ne bi urodili plodom primjerenim da pokaže kako bijahu dostojni toga.",
                "2": "Niti oni primahu ikoga na krštenje, osim ako ne istupi srca skršena i duha raskajana, i posvjedoči crkvi da se istinski pokaja za sve grijehe svoje.",
                "3": "I nitko ne bijaše primljen na krštenje, osim ako ne preuze na sebe ime Kristovo, s odlučnošću da mu služi do svršetka.",
                "4": "I nakon što bijahu primljeni na krštenje, i bijahu pod djelovanjem moći Duha Svetoga i pročišćeni njome, oni bijahu ubrojeni među narod crkve Kristove; i imena njihova bijahu uzeta, da bi ih se spominjali i hranili ih dobrom riječju Božjom, kako bi ih se sačuvalo na pravomu putu, kako bi ih se neprestance čuvalo budnima u molitvi, oslanjajući se jedino na zasluge Krista, koji bijaše začetnik i završitelj vjere njihove.",
                "5": "I crkva se sastajaše često, na post i na molitvu, i na uzajamni razgovor o dobrobiti duša njihovih.",
                "6": "I oni se sastajahu često na blagovanje od kruha i vina, u spomen na Gospodina Isusa.",
                "7": "I strogo bi poštivali to da ne bude bezakonja među njima; i tko god bijaše pronađen da čini bezakonje, i tri ga svjedoka od crkve osudiše pred starješinama, i ako se ne pokaju, i ne priznaju, imena njihova bijahu izbrisana, i oni ne bijahu ubrojeni među narod Kristov.",
                "8": "No, koliko bi se god često kajali i tražili oprost, s pravom nakanom, bijaše im oprošteno.",
                "9": "A sastanke njihove vođaše crkva prema djelovanjima Duha, i moću Duha Svetoga; jer kad ih moć Duha Svetoga vođaše bilo da propovijedaju, ili da usrdno potiču, ili da se mole, ili da ponizno traže, ili da pjevaju, upravo tako bijaše učinjeno."
            },
            "7": {
                "1": "A sad ja, Moroni, pišem nekoliko riječi oca svojega, Mormona, koje on izgovori o vjeri, nadi i dobrotvornosti; jer na ovaj način on govoraše narodu, dok ih podučavaše u sinagogi koju oni bijahu izgradili kao bogoštovno mjesto.",
                "2": "A sad ja, Mormon, govorim vama, ljubljena braćo moja; i milošću Boga Oca, i Gospodina našega Isusa Krista, i svetom voljom njegovom, zbog dara poziva njegovog meni, dopušteno mi je govoriti vam ovaj put.",
                "3": "Stoga, govorio bih vama koji ste od crkve, koji ste mirni sljedbenici Kristovi, i koji zadobiste dostatnu nadu po kojoj možete ući u počinak Gospodnji, od sada nadalje sve dok ne otpočinete s njim na nebu.",
                "4": "A sad, braćo moja, sudim ovo o vama zbog mirnoga hoda vašega s djecom ljudskom.",
                "5": "Jer sjećam se riječi Božje koja kaže: Po djelima njihovim prepoznat ćete ih; jer ako su djela njihova dobra, tada su i oni dobri.",
                "6": "Jer gle, Bog reče da čovjek koji je zao ne može činiti ono što je dobro; jer prinosi li dar, ili se moli Bogu, osim ako ne učini to s pravom nakanom, ne koristi mu ništa.",
                "7": "Jer gle, to mu se ne uračunava kao pravednost.",
                "8": "Jer gle, ako čovjek koji je zao daje dar, on to čini nevoljko; stoga mu se to uračunava jednako kao da uskrati dar; stoga se on smatra zlim pred Bogom.",
                "9": "I isto se također uračunava u zlo čovjeku ako se moli, a ne s pravom nakanom srca; da, i ne koristi mu ništa, jer Bog ne prima nikoga takvog.",
                "10": "Stoga, čovjek koji je zao ne može činiti ono što je dobro; niti će dati dobar dar.",
                "11": "Jer gle, gorak izvor ne može proizvesti dobru vodu; niti može dobar izvor proizvesti gorku vodu; stoga, čovjek koji je sluga đavlov ne može slijediti Krista; a ako slijedi Krista, ne može biti sluga đavlov.",
                "12": "Stoga, sve što je dobro dolazi od Boga; a ono što je zlo dolazi od đavla; jer đavao je neprijatelj Bogu, i bori se protiv njega neprestance, te poziva i mami na grijeh, i da se čini ono što je zlo neprestance.",
                "13": "No gle, ono što je od Boga poziva i mami da se čini dobro neprestance; stoga, sve što poziva i mami da se čini dobro, i da se ljubi Boga, i da mu se služi, nadahnuto je od Boga.",
                "14": "Stoga pripazite, ljubljena braćo moja, da ne prosudite ono što je zlo da je od Boga, ili ono dobro i od Boga da je od đavla.",
                "15": "Jer gle, braćo moja, dano vam je da sudite, kako biste mogli raspoznati dobro od zla; a način kako suditi tako je jasan, da biste mogli znati sa savršenom spoznajom, kao što je razlikovati danje svjetlo od tamne noći.",
                "16": "Jer gle, Duh je Kristov dan svakomu čovjeku, da može raspoznavati dobro od zla; stoga vam pokazujem način kako suditi; jer sve što poziva da se čini dobro, i što nuka da se vjeruje u Krista, poslano je moću i darom Kristovim; stoga možete znati sa savršenom spoznajom da je to od Boga.",
                "17": "No, što god nuka ljude da čine zlo, i ne vjeruju u Krista, i niječu ga, i ne služe Bogu, tad možete znati sa savršenom spoznajom da je to od đavla; jer na taj način đavao djeluje, jer on ne nuka nijednog čovjeka da čini dobro, ne, niti jednoga; niti to čine anđeli njegovi; niti to čine oni koji mu se podlažu.",
                "18": "A sad, braćo moja, videći da poznajete svjetlo prema kojem možete suditi, a to svjetlo jest svjetlo Kristovo, gledajte da ne sudite krivo; jer će se tim istim sudom kojim sudite i vama suditi.",
                "19": "Stoga vas zaklinjem, braćo, da istražujete marljivo u svjetlu Kristovu kako biste mogli raspoznavati dobro od zla; a prigrlite li sve što je dobro, i ne osudite to, zacijelo ćete biti dijete Kristovo.",
                "20": "A sad, braćo moja, kako je moguće da možete prigrliti sve što je dobro?",
                "21": "I sad dolazim do one vjere, o kojoj rekoh da ću govoriti; i reći ću vam način na koji možete prigrliti sve što je dobro.",
                "22": "Jer gle, Bog poznaje sve, jer je od vijeka do vijeka, gle, on posla anđele da poslužuju djeci ljudskoj, da očituju o dolasku Kristovom; te da će u Kristu doći sve što je dobro.",
                "23": "I Bog također navijesti prorocima, ustima svojim, da će Krist doći.",
                "24": "I gle, postojahu raznoliki načini na koje on očitova nešto djeci ljudskoj, što bijaše dobro; i sve što je dobro dolazi od Krista; inače ljudi bijahu pali, i ništa im dobro ne mogaše doći.",
                "25": "Stoga, posluživanjem anđela, i svakom riječju koja iziđe iz usta Božjih, ljudi počeše živjeti vjeru u Krista; i tako vjerom oni prigrliše sve što je dobro; i tako bijaše sve do dolaska Kristova.",
                "26": "A nakon što on dođe ljudi također bijahu spašeni vjerom u ime njegovo; i vjerom oni postaju sinovi Božji. I zasigurno, živoga mi Krista, on izreče ove riječi ocima našim, govoreći: Što god zaištete Oca u ime moje, što je dobro, u vjeri vjerujući da ćete primiti, gle, bit će vam učinjeno.",
                "27": "Stoga, ljubljena braćo moja, da li čudesa prestadoše zato što Krist uziđe na nebo, i sjede zdesna Bogu, da zatraži od Oca svoja prava na milosrđe koja ima nad djecom ljudskom?",
                "28": "Jer on ispuni svrhe zakona, i on polaže pravo na sve one koji imaju vjeru u njega; a oni koji imaju vjeru u njega prionut će uza sve što je dobro; stoga on zagovara stvar djece ljudske; i on prebiva vječno na nebesima.",
                "29": "I zato što on učini ovo, ljubljena braćo moja, da li čudesa prestadoše? Gle, kažem vam: Ne; niti anđeli prestadoše posluživati djeci ljudskoj.",
                "30": "Jer gle, oni su podložni njemu, da poslužuju u skladu s riječju zapovijedi njegove, pokazujući se onima jake vjere i čvrsta uma u svakom obliku bogobojaznosti.",
                "31": "A dužnost je službeništva njihova pozivati ljude na pokajanje, te ispunjavati i činiti djelo saveza Očevih, koje on sklopi s djecom ljudskom, pripravljati put među djecom ljudskom, navješćujući riječ Kristovu izabranim posudama Gospodnjim, da bi oni mogli svjedočiti o njemu.",
                "32": "I tako čineći Gospod Bog pripravlja put da ostali ljudi mogu imati vjeru u Krista, tako da bi Duh Sveti mogao imati mjesto u srcima njihovim, u skladu s moću njegovom; i na taj način ostvaruje Otac saveze koje sklopi s djecom ljudskom.",
                "33": "A Krist reče: Budete li imali vjeru u me imat ćete moć da činite sve što je poželjno po meni.",
                "34": "I on reče: Pokajte se, svi vi krajevi zemaljski, i dođite k meni, i krstite se u ime moje, i imajte vjeru u me, tako da možete biti spašeni.",
                "35": "A sad, ljubljena braćo moja, ako je to tako da je sve ovo istinito što vam izgovorih, a Bog će vam pokazati, s moću i velikom slavom u posljednji dan, da to jest istinito, i ako je to istinito, je li dan čudesa prestao?",
                "36": "Ili, prestadoše li se anđeli ukazivati djeci ljudskoj? Ili uskrati li im on moć Duha Svetoga? Ili hoće li, tako dugo dok vrijeme bude trajalo, ili zemlja bude stajala, ili jedan čovjek bude na licu njezinu koji može biti spašen?",
                "37": "Gle, kažem vam: Ne; jer vjerom se čudesa čine; i vjerom se anđeli ukazuju i poslužuju ljudima; stoga, ako ovo prestade, jao djeci ljudskoj, jer to je zbog nevjere, i sve je isprazno.",
                "38": "Jer nitko ne može biti spašen, prema riječima Kristovim, osim ako ne budu imali vjeru u ime njegovo; stoga, ako ovo prestade, tad i vjera prestade; i strašno je stanje čovjekovo, jer oni su kao da otkupljenje ne bijaše izvršeno.",
                "39": "No gle, ljubljena braćo moja, ja sudim bolje o vama, jer sudim da imate vjeru u Krista zbog krotkosti vaše; jer ako nemate vjere u njega tad niste podobni biti ubrojeni među narod crkve njegove.",
                "40": "I opet, ljubljena braćo moja, govorio bih vam o nadi. Kako biste mogli dosegnuti vjeru, osim ako ne budete imali nadu?",
                "41": "A što je to čemu se trebate nadati? Gle, kažem vam da ćete imati nadu kroz pomirenje Kristovo i moć uskrsnuća njegova, da ćete biti uzdignuti u život vječni, i to zbog vjere vaše u njega u skladu s obećanjem.",
                "42": "Stoga, ima li čovjek vjeru, mora svakako imati nadu; jer bez vjere ne može biti nikakve nade.",
                "43": "I opet, gle kažem vam da on ne može imati ni vjeru ni nadu, osim ako ne bude krotak, i ponizna srca.",
                "44": "Ako je tako, njegova su vjera i nada uzaludne, jer nitko nije prihvatljiv pred Bogom, osim krotkih i poniznih u srcu; a ako je čovjek krotak i ponizan u srcu, i priznaje moću Duha Svetoga da Isus jest Krist, on mora svakako imati dobrotvornost; jer nema li dobrotvornosti nije ništa; stoga mora svakako imati dobrotvornost.",
                "45": "A dobrotvornost trpi dugo, i dobrostiva je, i ne zavidi, i nije naduta, ne traži svoje, ne razdražuje se lako, ne misli zlo, i ne raduje se bezakonju već se raduje istini, podnosi sve, vjeruje svemu, nada se svemu, izdržava sve.",
                "46": "Stoga, ljubljena braćo moja, nemate li dobrotvornosti, ništa ste, jer dobrotvornost nikad ne prestaje. Stoga prionite uz dobrotvornost, koja je najveća od svega, jer sve mora prestati —",
                "47": "No, dobrotvornost je čista Kristova ljubav, i ona traje zauvijek; i tko se god nađe obuzet njome u posljednji dan, bit će dobro s njim.",
                "48": "Stoga, ljubljena braćo moja, molite se Ocu svom snagom srca, da možete biti ispunjeni ovom ljubavlju, koju on dade svima koji su pravi sljedbenici Sina njegova, Isusa Krista; da možete postati sinovi Božji; da kad se on pojavi mi budemo poput njega, jer ćemo ga vidjeti onakva kakav jest; da možemo imati tu nadu; da možemo biti očišćeni kao što je on čist. Amen."
            },
            "8": {
                "1": "Poslanica oca mojega Mormona pisana meni, Moroniju; a bijaše mi napisana ubrzo nakon poziva mojega na službeništvo. I na ovaj mi način on pisa, govoreći:",
                "2": "Ljubljeni sine moj, Moroni, radujem se silno što se Gospodin tvoj Isus Krist spomenuo tebe, i što te pozva na službeništvo svoje, i na sveto djelo svoje.",
                "3": "I ja se uvijek spominjem tebe u molitvama svojim, neprestance se moleći Bogu Ocu u ime Svetoga Djeteta njegova Isusa, da te on, svojom beskonačnom dobrotom i milošću, sačuva ustrajnošću vjere u ime njegovo do svršetka.",
                "4": "A sad, sine moj, govorim ti o onomu što me žalosti silno; jer me žalosti što prepiranja nastaju među vama.",
                "5": "Jer, ako doznadoh istinu, bijaše prepiranja među vama gledom na krštenje malene djece vaše.",
                "6": "A sad, sine moj, želim da radite marljivo, kako bi se ta grozna pogreška uklonila između vas; naime, s tom nakanom napisah ovu poslanicu.",
                "7": "Jer odmah nakon što bijah saznao ovo o vama, zapitah Gospoda o tomu. I riječ mi Gospodnja dođe moću Duha Svetoga, govoreći:",
                "8": "Poslušaj riječi Krista, Otkupitelja svojega, Gospoda svojega i Boga svojega. Gle, ne dođoh na svijet pozivati pravedne, nego grešnike na pokajanje; zdravi ne trebaju liječnika, već oni koji su bolesni; stoga, malena su djeca zdrava, jer nisu sposobna počiniti grijeh; stoga je kletva Adamova skinuta s njih u meni, tako da nema moći nad njima; a zakon obrezanja dokinut je u meni.",
                "9": "I na ovaj mi način Duh Sveti očitova riječ Božju; stoga, ljubljeni sine moj, znadem da je ozbiljno ruglo pred Bogom da krstite malenu djecu.",
                "10": "Gle, kažem ti da podučavaš ovo — pokajanje i krštenje za one koji su odgovorni i sposobni počiniti grijeh; da, podučavaj roditelje da se moraju pokajati i biti kršteni, i poniziti se kao malena djeca njihova, i svi će oni biti spašeni s malenom djecom svojom.",
                "11": "A malena djeca njihova ne trebaju pokajanje, niti krštenje. Gle, krštenje je na pokajanje, da se ispune zapovijedi za otpust grijeha.",
                "12": "No, malena su djeca živa u Kristu, i to od postanka svijeta; ako nije tako, Bog je pristran Bog, a i promjenjiv Bog, i gleda tko je tko; jer koliko li malene djece umrije bez krštenja!",
                "13": "Stoga, ako malena djeca ne mogu biti spašena bez krštenja, ona svakako otiđoše u beskrajni pakao.",
                "14": "Gle, kažem ti da je onaj koji drži da malena djeca trebaju krštenje u žuči gorčine i u uzama bezakonja; jer on nema ni vjere, ni nade, ni dobrotvornosti; stoga, ako bi bio odbačen dok tako misli, morao bi svakako sići u pakao.",
                "15": "Jer strašna je opačina držati da Bog spašava jedno dijete zbog krštenja, a drugo mora propasti zato što nema krštenja.",
                "16": "Jao onima koji izopačuju putove Gospodnje na ovaj način, jer će propasti, osim ako se ne pokaju. Gle, govorim s odvažnošću, imajući ovlast od Boga; i ne bojim se što čovjek može učiniti; jer savršena ljubav odbacuje svaki strah.",
                "17": "I ispunjen sam dobrotvornošću, a to je vječna ljubav; stoga, sva su djeca jednaka za mene; stoga ja ljubim malenu djecu savršenom ljubavlju; i ona su sva jednaka i dionici spasenja.",
                "18": "Jer znadem da Bog nije pristran Bog, niti promjenjivo biće; već je on nepromjenjiv od sve vječnosti do sve vječnosti.",
                "19": "Malena se djeca ne mogu kajati; stoga je strašna opačina nijekati čista milosrđa Božja prema njima, jer ona su sva živa u njemu zbog milosrđa njegova.",
                "20": "A onaj koji kaže da malena djeca trebaju krštenje niječe milosrđa Kristova, i smatra ništavnim pomirenje njegovo i moć otkupljenja njegova.",
                "21": "Jao takvima, jer su u opasnosti od smrti, pakla i beskrajne muke. Govorim ovo odvažno; Bog mi zapovjedi. Poslušajte ih i poklonite pažnju, ili će one stajati protiv vas pred sudištem Kristovim.",
                "22": "Naime, vidite da su sva malena djeca živa u Kristu, a i svi oni koji su bez zakona. Jer moć otkupljenja dolazi na sve one koji nemaju zakona; stoga se onaj koji nije osuđen, to jest onaj koji nije pod osudom, ne može pokajati; i takvima krštenje ne koristi ništa —",
                "23": "Već je to ruglo pred Bogom, i niječe milosrđa Kristova, i moć Svetoga Duha njegova, i stavlja uzdanje u mrtva djela.",
                "24": "Gle, sine moj, to ne smije biti; jer pokajanje je za one koji su pod osudom i pod kletvom prekršena zakona.",
                "25": "A prvi plod pokajanja jest krštenje; a krštenje dolazi vjerom što dovodi do ispunjavanja zapovijedi; a ispunjavanje zapovijedi donosi otpust grijeha;",
                "26": "A otpust grijeha donosi krotkost, i skromnost srca; i zbog krotkosti i skromnosti srca dolazi pohod Duha Svetoga, a taj Tješitelj ispunjava nadom i savršenom ljubavlju, a ta ljubav traje marljivošću gledom na molitvu, sve dok svršetak ne dođe, kad će svi sveci prebivati s Bogom.",
                "27": "Gle, sine moj, pisat ću ti ponovno ne iziđem li uskoro protiv Lamanaca. Gle, oholost ovoga naroda, to jest naroda Nefijaca, pokaza se uzrokom uništenja njihova, osim ako se ne pokaju.",
                "28": "Moli se za njih, sine moj, da im pokajanje dođe. No gle, bojim se da se Duh prestade truditi oko njih; i u ovom dijelu zemlje oni također nastoje srušiti svu moć i ovlast koje dolaze od Boga; i niječu Duha Svetoga.",
                "29": "I nakon što odbaciše toliko veliku spoznaju, sine moj, oni moraju ubrzo umrijeti, tako da će se ispuniti proroštva koja izrekoše proroci, kao i riječi samoga Spasitelja našega.",
                "30": "Zbogom, sine moj, dok ti ne budem pisao, ili dok se ne susretnemo ponovno. Amen."
            },
            "9": {
                "intro": "Druga poslanica Mormona sinu njegovom Moroniju.",
                "1": "Ljubljeni sine moj, pišem ti opet da znadeš da sam još živ; no, pišem ponešto o onomu što je bolno.",
                "2": "Jer gle, imadoh žestok boj s Lamancima, u kojemu ne pobijedismo; i Arkeantus pade od mača, a također i Luram i Emron; da, i mi izgubismo velik broj poizbor ljudi svojih.",
                "3": "I sad gle, sine moj, bojim se da će Lamanci uništiti ovaj narod; jer oni se ne kaju, i Sotona ih podjaruje neprestance na srdžbu jedne protiv drugih.",
                "4": "Gle, mučim se s njima neprestance; i kad govorim riječ Božju s oštrinom oni drhte i srde se na mene; a kad ne koristim oštrinu oni otvrdnu srca svoja protiv nje; stoga se bojim da se Duh Gospodnji prestade truditi oko njih.",
                "5": "Jer tako se silno oni srde da mi se čini da nemaju straha od smrti; i oni izgubiše ljubav svoju, jedni prema drugima; i oni žeđaju za krvlju i osvetom neprestance.",
                "6": "I evo, ljubljeni sine moj, unatoč tvrdoći njihovoj trudimo se marljivo; jer kad bismo se prestali truditi, bili bismo dovedeni pod osudu; jer imamo djelo izvršiti dok smo u ovom glinenom šatoru, kako bismo pobijedili neprijatelja sve pravednosti, i odmorili duše svoje u kraljevstvu Božjem.",
                "7": "A sad pišem ponešto o patnjama ovoga naroda. Jer prema izvješću koje primih od Amorona, gle, Lamanci imaju mnogo zarobljenika, koje uhvatiše iz kule Šerize; a tamo bijahu muškarci, žene i djeca.",
                "8": "I muževe i očeve tih žena i djece oni pobiše; i hrane žene mesom muževa njihovih, i djecu mesom očeva njihovih; i ne daju im vode, nego samo malo.",
                "9": "I unatoč ovoj velikoj odvratnosti Lamanaca, ona ne nadmašuje onu našega naroda u Morijantumu. Jer gle, mnoge od kćeri Lamanaca oni uhvatiše kao zarobljenice; i nakon što ih lišiše onoga što je najdraže i najdragocjenije od svega, a to je čistoća i krepost —",
                "10": "I nakon što učiniše to, umoriše ih na najokrutniji način, mrcvareći tijela njihova sve do smrti; i nakon što učiniše to, oni proždiru meso njihovo poput divljih zvijeri, zbog tvrdoće srdaca svojih; i oni to čine kao znamen hrabrosti.",
                "11": "O ljubljeni sine moj, kako može narod poput ovoga, koji je bez uljuđenosti —",
                "12": "(A samo je nekoliko godina prošlo od kada oni bijahu uljuđen i očaravajuć narod)",
                "13": "Ali, o sine moj, kako može narod poput ovoga, koji se naslađuje tolikom odvratnošću —",
                "14": "Kako mi možemo očekivati da će Bog zadržati ruku svoju u sudu protiv nas?",
                "15": "Gle, srce moje vapi: Jao ovome narodu. Iziđi u sudu, o Bože, i sakrij grijehe njihove, i opačinu, i odvratnosti ispred lica svojega!",
                "16": "I opet, sine moj, ima mnogo udovica i kćeri njihovih koje ostaju u Šerizi; a onaj dio zaliha koje Lamanci ne odnesoše, gle, vojska ih Zenefijeva odnese, i ostavi njih da lutaju kamo god mogu za hranom; i mnoge starice padaju u nesvijest uz put i umiru.",
                "17": "A vojska koja je sa mnom je slaba; i čete su lamanske između Šerize i mene; i svi oni koji pobjegoše k vojsci Aronovoj postadoše žrtve strašne okrutnosti njihove.",
                "18": "O izopačenosti naroda mojega! Bez reda su i bez milosrđa. Gle, ja sam samo čovjek, i imam samo snagu čovječju, i ne mogu više provoditi zapovijedi svoje.",
                "19": "I oni postadoše snažni u nastranosti svojoj; i podjednako su okrutni, ne štedeći nikoga, ni staro ni mlado; i naslađuju se u svemu osim u onomu što je dobro; a patnja žena naših i djece naše na cijelom licu ove zemlje nadmašuje sve; da, jezik ne može izreći, niti se može zapisati.",
                "20": "I evo, sine moj, ne zadržavam se više na tom strahovitom prizoru. Gle, ti poznaješ opačinu ovoga naroda; znadeš da su bez načela, i bešćutni; a opačina njihova nadmašuje lamansku.",
                "21": "Gle, sine moj, ne mogu ih preporučiti Bogu, da me ne bi udario.",
                "22": "No gle, sine moj, preporučujem tebe Bogu, i uzdam se u Krista da ćeš ti biti spašen; i molim se Bogu da on poštedi život tvoj, tako da budeš svjedokom povratka naroda njegova k njemu, ili posvemašnjeg uništenja njegova; jer znadem da oni moraju izginuti, osim ako se ne pokaju i ne vrate k njemu.",
                "23": "A izginu li, bit će to kao s Jaredovcima, zbog htijenja srdaca njihovih, što traže krv i osvetu.",
                "24": "I bude li tako da oni izginu, znademo da mnogi od braće naše prebjegoše k Lamancima, i još će mnogi drugi također prebjeći k njima; stoga zapiši nešto malo, budeš li pošteđen, a ja poginem i ne vidim te; no, uzdam se da ću te vidjeti uskoro; jer imam svete zapise koje ti želim predati.",
                "25": "Sine moj, budi vjeran u Kristu; i neka te ono što napisah ne žalosti, da te pritisne dolje do smrti; već neka te Krist uzdigne, i neka njegove patnje i smrt, i ukazanje tijela njegova ocima našim, i njegovo milosrđe i dugotrpnost, i nada slave njegove i vječnoga života, ostanu u umu tvojemu zauvijek.",
                "26": "I neka milost Boga Oca, čije je prijestolje visoko na nebesima, i Gospodina našega Isusa Krista, koji sjedi zdesna moći njegove, sve dok sve ne postane podložno njemu, bude i ostane s tobom zauvijek. Amen."
            },
            "10": {
                "1": "Evo ja, Moroni, pišem ponešto kako mi se čini dobro; i pišem braći svojoj, Lamancima; i htio bih da oni znaju kako više od četiri stotine i dvadeset godina prođe otkako znak bijaše dan o dolasku Kristovu.",
                "2": "I pečatim ove zapise, nakon što vam izrekoh nekoliko riječi kao usrdni poticaj.",
                "3": "Gle, htio bih vas usrdno potaknuti kad budete čitali ovo, bude li mudrost u Bogu da to čitate, da se spomenete kako milosrdan Gospod bijaše djeci ljudskoj od stvaranja Adama pa sve do vremena kad vi ovo budete primili, i pomno razmišljali o tome u srcima svojim.",
                "4": "I kad budete primili ovo, htio bih vas usrdno potaknuti da upitate Boga, Vječnoga Oca, u ime Kristovo, nije li to istinito; i budete li pitali iskrena srca, s pravom nakanom, imajući vjeru u Krista, on će vam očitovati istinu o tome moću Duha Svetoga.",
                "5": "A moću Duha Svetoga možete spoznati istinu o svemu.",
                "6": "I što je god dobro pravedno je i istinito; stoga ništa što je dobro ne niječe Krista, već priznaje da on jest.",
                "7": "A vi možete spoznati da on jest moću Duha Svetoga; stoga bih vas htio usrdno potaknuti da ne niječete moć Božju; jer on djeluje moću, u skladu s vjerom djece ljudske, jednako danas, sutra i zauvijek.",
                "8": "I opet, usrdno vas potičem, braćo moja, da ne niječete darove Božje, jer ima ih mnogo; i oni dolaze od istoga Boga. I postoje različiti načini na koje se ti darovi poslužuju; no isti je Bog koji djeluje u svemu i u svima; i oni su dani očitovanjima Duha Božjega ljudima, da im koriste.",
                "9": "Jer gle, jednome je dano Duhom Božjim da može podučavati riječ mudrosti;",
                "10": "A drugome, da može podučavati riječ znanja istim Duhom;",
                "11": "I drugome, silno velika vjera; i drugome, darovi iscjeljivanja istim Duhom;",
                "12": "I opet, drugome da može činiti moćna čudesa;",
                "13": "I opet, drugome da može prorokovati o svemu;",
                "14": "I opet, drugome viđenje anđela i duhova što poslužuju;",
                "15": "I opet, drugome sve vrste govora;",
                "16": "I opet, drugome tumačenje jezika i različitih vrsta govora.",
                "17": "I svi ovi darovi dolaze Duhom Kristovim; i oni dolaze svakom čovjeku pojedinačno, onako kako on želi.",
                "18": "I htio bih vas usrdno potaknuti, ljubljena braćo moja, da se spomenete kako svaki dobar dar dolazi od Krista.",
                "19": "I htio bih vas usrdno potaknuti, ljubljena braćo moja, da se spomenete kako je on isti jučer, danas i zauvijek, te da svi ovi darovi o kojima govorah, koji su duhovni, nikada neće prestati, i to dokle god svijet bude stajao, jedino uslijed nevjere djece ljudske.",
                "20": "Stoga mora biti vjere; a ako mora biti vjere mora također biti nade; a ako mora biti nade mora također biti dobrotvornosti.",
                "21": "I osim ako ne budete imali dobrotvornosti, ne možete nipošto biti spašeni u kraljevstvu Božjem; niti možete biti spašeni u kraljevstvu Božjem ako nemate vjere; niti možete ako nemate nade.",
                "22": "A ako nemate nade, morate zasigurno očajavati; a očaj dolazi zbog bezakonja.",
                "23": "A Krist doista reče ocima našim: Imate li vjeru možete činiti sve što je poželjno po meni.",
                "24": "A sad govorim svim krajevima zemaljskim — dođe li dan da moć i darovi Božji prestanu među vama, to će biti zbog nevjere.",
                "25": "I jao djeci ljudskoj bude li tako; jer neće biti nikoga tko čini dobro među vama, ne, nikoga. Jer bude li jedan među vama koji čini dobro, on će djelovati moću i darovima Božjim.",
                "26": "I jao onima koji otklanjaju ove stvari i umru, jer umiru u grijesima svojim, i ne mogu biti spašeni u kraljevstvu Božjem; i ja govorim to u skladu s riječima Kristovim; i ne lažem.",
                "27": "I usrdno vas potičem da se spomenete ovoga; jer vrijeme brzo dolazi kad ćete spoznati da ja ne lažem, jer ćete me vidjeti na sudu Božjem; i Gospod će vam Bog reći: Zar vam ne navijestih riječi svoje, koje zapisa ovaj čovjek, poput onoga što viče od mrtvih, da, i to poput onoga što progovara iz praha?",
                "28": "Navješćujem ovo da se ispune proroštva. I gle, to će izići iz usta vječnoga Boga; a riječ će njegova odjekivati iz naraštaja u naraštaj.",
                "29": "I Bog će vam pokazati da je ono što zapisah istinito.",
                "30": "I opet, usrdno bih vas potaknuo da dođete Kristu, i prigrlite svaki dobar dar, i ne dodirujete zao dar, niti ono što je nečisto.",
                "31": "I probudi se, i ustani iz praha, o Jeruzaleme; da, i odjeni se lijepim haljinama svojim, o kćeri sionska; i ojačaj kolčiće svoje i proširi granice svoje zauvijek, tako da ne budeš više izmiješana s drugima, tako da se savezi Vječnoga Oca koje on sklopi s tobom, o dome Izraelov, ispune.",
                "32": "Da, dođite Kristu, i usavršite se u njemu, i odreknite se sve bezbožnosti; i budete li se odrekli sve bezbožnosti, i ljubili Boga svom svojom moću, umom i snagom, tad je milost njegova dostatna za vas, tako da milošću njegovom možete biti savršeni u Kristu; a ako ste milošću Božjom savršeni u Kristu, ne možete nipošto zanijekati moć Božju.",
                "33": "I opet, ako ste milošću Božjom savršeni u Kristu, i ne niječete moć njegovu, tad ste posvećeni u Kristu milošću Božjom, kroz prolijevanje krvi Kristove, koje je u savezu Očevom na otpust grijeha vaših, tako da postanete sveti, bez mrlje.",
                "34": "I sad vam svima želim zbogom. Uskoro odlazim otpočinuti u raju Božjem, sve dok se moj duh i tijelo ponovno ne sjedine, i dok ne budem pobjednički ponesen zrakom, da se susretnem s vama pred ugodnim sudom velikoga Jahve, Vječnoga Suca i živih i mrtvih. Amen."
            }
        }
    }
}