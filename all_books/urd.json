{
    "1-ne": {
        "meta": {
            "slug": "1-ne",
            "name": "نِیفی کی پہلی کِتاب",
            "chapterWord": "باب"
        },
        "chapters": {
            "1": {
                "intro": "لحی اور اُس کی بیوی سرایا اور اُس کے چار بیٹوں، جِن کے نام (بڑے سے شُروع کرکے) لامن، لیموئیل، سام اور نِیفی کی روداد۔ خُداوند لحی کو خبردار کرتا ہے کہ وہ یروشلِیم کی سر زمِین سے چلا جاۓ، کیوں کہ وہ لوگوں کی بدی کی بابت نبُوّت کرتا ہے، اور وہ اُس کی زِندگی کو برباد کرنے کے خواہاں ہوتے ہیں۔ وہ اپنے خاندان کے ساتھ بیابان میں تین دِن تک سفر کر تا ہے۔ یہودیوں کی سرگزشت حاصل کرنے نِیفی اپنے بھائیوں کو ساتھ لیتا اور ارضِ یروشلِیم لوٹتا ہے۔ اُن کی مُصیبتوں کا بیان۔ وہ اِسماعیل کی بیٹیوں سے بیاہ کرتے ہیں۔ وہ اپنے خاندانوں کو ساتھ لیتے اور بیابان میں روانہ ہو جاتے ہیں۔ بیابان میں اُن کی مُصِیبتیں اور دُکھ۔ اُن کے سفر کا سلسلہ۔ وہ بڑے پانیوں کے قریب پُہنچتے ہیں۔ نِیفی کے بھائی اُس کے خِلاف بغاوت کرتے ہیں۔ وہ اُن کو شرمندہ کرتا اور کشتی بناتا ہے۔ وہ اُس جگہ کا نام فراوانی رکھتے ہیں۔ وہ بڑے پانیوں کو پار کر کے، موعودہ سر زمِین میں آتے ہیں، عَلیٰ ہذالقیاس۔ یہ نِیفی کے بیان کے مُطابق ہے؛ یا با الفاظ دیگر، مُجھ، نِیفی، نے یہ سرگُزشت لِکھی ہے۔",
                "۱": "مَیں نِیفی چُوں کہ نیک نام والدین کے ہاں پَیدا ہُوا، پَس مُجھے میرے باپ کے سارے علُوم کسی حد تک سِکھائے گئے؛ اور مَیں نے اپنی زِندگی میں بُہت مُصِیبتیں دیکھی ہیں، تو بھی، مَیں اپنی ساری عُمر خُداوند کا زبردست منظُور ِ نظر رہا ہُوں، ہاں، کیوں کہ مَیں خُدا کی فضلیت اور بھیدوں کے علمِ جلیل کو پا چُکا، اِس لِیے مَیں اپنے ایّام کے سلسلہِ اَعمال کی سرگُزشت قلم بند کرتا ہُوں۔",
                "۲": "ہاں، مَیں سرگُزشت اپنے باپ کی زُبان میں مُرتب کرتا ہُوں، جو یہُودیوں کے عِلم اور مِصریوں کی زُبان پر مُشتمل ہے۔",
                "۳": "اور مَیں جانتا ہُوں کہ جو سرگُزشت مَیں مُرتب کرتا ہُوں سچّی ہے؛ اور مَیں اِسے اپنے ہاتھ سے ترتیب دیتا ہُوں؛ اور اِسے اپنے عِلم کے مُطابق مُرتب کرتا ہُوں۔",
                "۴": "پَس اَیسا ہُوا کہ شاہ یہُوداہ صدقیاہ کے عہدِ حُکُومت کے پہلے برس کے شُروع میں (میرا باپ لحی اپنے تمام ایّام یروشلِیم میں بسا رہا)؛ اور اُسی برس وہاں بُہت سے نبی لوگوں میں نبُوّت کرتے ہُوئے دِکھائی دیے کہ ضرُور ہے کہ وہ تَوبہ کریں ورنہ عظیم اُلشان شہر یروشلِیم ضرُور تباہ کِیا جائے گا۔",
                "۵": "پَس اَیسا ہُوا کہ، اُسی دَوران میں میرا باپ لحی خُداوند سے فریاد کرنے کے واسطے آگے بڑھا، ہاں، یعنی اپنے سارے دِل سے، اپنے لوگوں کے واسطے۔",
                "۶": "اور اَیسا ہُوا کہ جب اُس نے خُداوند سے دُعا کی، وہاں آگ کا ستُون دِکھائی دِیا؛ اور اُس کے سامنے چٹان پر ٹھہر گیا؛ اور اُس نے بُہت کُچھ دیکھا اور سُنا؛ اور چُناں چہ اُس نے جو کُچھ دیکھا اور سُنا؛ وہ نہایت ڈرا اور کانپا۔",
                "۷": "اور اَیسا ہُوا کہ وہ یروشلِیم میں اپنے گھر لوٹا؛ اور اُس نے رُوح اور اُن رویاؤں سے مغلُوب ہو کر، جو اُس نے دیکھی تھیں، خُود کو بِستر پر گِرا دِیا۔",
                "۸": "اور یُوں رُوح سے مغلُوب، وہ رویّا میں لے لِیا گیا، یہاں تک کہ اُس نے آسمانوں کو کُھلتے دیکھا، اُس کو یاد تھا کہ اُس نے خُدا کو اپنے تخت پر بیٹھے، بے شُمار فرِشتوں کے لشکروں میں گِھرے دیکھا، جو اپنے خُدا کی نغمہ سرائی اور مداح سرائی کے وَجد میں تھے۔",
                "۹": "اور اَیسا ہُوا کہ اُس نے آسمان کے بیچ میں سے اِکلوتے کو اُترتے دیکھا، اور اُس نے دیکھا کہ اُس کی آب و تاب اَوجِ آفتاب سے زیادہ تھی۔",
                "۱۰": "اور اُس نے دیگر بارہ کو بھی اُس کے پِیچھے آتے دیکھا، اور اُن کی چمک دمک فلک کے سِتاروں سے بڑھ کر تھی۔",
                "۱۱": "اور وہ نِیچے اُترے، اور رُویِ زمِین پر آگے بڑھے؛ اور پہلا آیا اور میرے باپ کے سامنے کھڑا ہُوا اور اُس کو کِتاب دی اور اُس کو حُکم دِیا کہ وہ پڑھے۔",
                "۱۲": "اور اَیسا ہُوا کہ جب اُس نے پڑھا، وہ خُداوند کے رُوح سے مَعمُور ہو گیا۔",
                "۱۳": "اور اُس نے بُلند آواز سے پڑھا: یروشلِیم پر اَفسوس، اَفسوس کیوں کہ مَیں نے تیری مکروُہات دیکھیں ہیں! ہاں اور بُہت سی باتیں میرے باپ نے یروشلِیم کی بابت پڑھیں—کہ یہ تباہ ہوگا اور اِس کے کئی باشِندے؛ تلوار سے ہلاک ہوں گے اور کئی اسِیر کر کے بابل لے جائے جائیں گے۔",
                "۱۴": "اور اَیسا ہُوا کہ جب میرے باپ نے بُہت سی حیرت خیز اور عجیب و غریب باتیں پڑھیں اور دیکھیں تو وہ بُہت سی باتوں میں خُداوند کے واسطے پُکار اُٹھا؛ جیسا کہ: تیری صنعتیں حیرت خیز اور عجیب و غریب ہیں، اَے خُداوند خُدا قادِر مُطلق! تیرا تخت آسمانوں پر بُلند ہے، اور تیری قُدرت، اور فضِیلت، اور کرم زمِین کی ساری مخلُوق پر ہے؛ اور، چُوں کہ تُو رحیم ہے، جو تیرے پاس آتے ہیں تُو اُنھیں ہلاک نہ ہونے دے گا!",
                "۱۵": "گویا اِس اَنداز کے طرزِکلام سے میرے باپ نے اپنے خُدا کی ستایش کی؛ کیوں کہ اُس کی جان شادمان ہُوئی اور اُس کا سارا دِل اُن باتوں کے سبب سے مَعمُور تھا جو اُس نے دیکھیں، ہاں، جو خُداوند نے اُسے دِکھائیں۔",
                "۱۶": "اور اب مَیں نِیفی اُن باتوں کی مُکَمَّل رُوداد مُرتب نہیں کرتا جو میرے باپ نے لِکھی ہیں کیوں کہ اُس نے بُہت سی باتیں لِکھی ہیں جو اُس نے رویاؤں اور خوابوں میں دیکھیں؛ اور اُس نے بُہت سی اور باتیں بھی لِکھی ہیں جِن کی اُس نے نبُوّت کی اور اپنے بچّوں سے کہیں، جِن کی بابت مَیں مُکَمَّل رُوداد مُرتب نہیں کروُں گا۔",
                "۱۷": "بلکہ مَیں اپنے ایّام کے سلسلہِ اَعمال کی رُوداد مُرتب کروُں گا۔ دیکھو، مَیں اپنے باپ کی سرگُزشت کا خُلاصَہ اُن اَوراق پر قلم بند کرتا ہُوں، جِنھیں مَیں نے اپنے ہاتھوں سے بنایا ہے؛ پَس، جِس وقت مَیں اپنے باپ کی سرگُزشت کی تلخیص کر لُوں اُس وقت مَیں اپنی زِندگی کی رُوداد مُرتب کروُں گا۔",
                "۱۸": "چُناں چہ مَیں چاہتا ہُوں کہ تُم جانو کہ خُداوند نے یروشلِیم کی تباہی کی بابت بُہت ساری حیرت انگیز باتیں میرے باپ لحی پر ظاہر کر دی تھیں، ہاں، دیکھو وہ لوگوں کے درمیان میں گیا اور نبُوّت اور اِعلان کِیا اُن باتوں کی بابت جو اُس نے، دونوں، دیکھی اور سُنی تھیں۔",
                "۱۹": "اور اَیسا ہُوا کہ یہُودیوں نے اُسے اُن باتوں کے سبب سے جِن کی اُس نے اُنھیں گواہی دی ٹھٹھے میں اُڑایا؛ کیوں کہ اُس نے درحقیقت اُن کی بدی اور مکروُہات کی گواہی دی؛ اور وہ باتیں جو اُس نے دیکھی اور سُنی، اور وہ باتیں بھی جو اُس نے کِتاب میں پڑھی تھیں اُن کی اُس نے گواہی دی، مَمسُوح کی آمد اور دُنیا کی مُخلصی کو بھی وضاحت و صراحت کے ساتھ ظاہِر کِیا۔",
                "۲۰": "اور جب یہُودیوں نے یہ باتیں سُنیں تو وہ اُس پر ناراض ہُوے؛ ہاں، یعنی قدیم نبِیوں کی طرح جِنھیں اُنھوں نے نِکال باہر کِیا اور سنگسار اور ہلاک کِیا؛ اور وہ اُس کی جان کے بھی خواہاں ہُوئے کہ اُسے ہلاک کریں۔ لیکن دیکھو، مَیں نِیفی تُمھیں دِکھاؤں گا کہ خُداوند کی شفِیق رحمتیں اُن سب پر ہیں جِنھیں اُس نے اُن کے اِیمان کے سبب سے چُنا ہے، کہ اُنھیں قوی بنائے حتیٰ کہ چُھڑانے کی قُدرت بخشے۔"
            },
            "2": {
                "۱": "پَس دیکھو، اَیسا ہُوا کہ خُداوند میرے باپ سے ہم کلام ہُوا، ہاں، یعنی خواب میں، اور اُس سے کہا: لحی اُن کاموں کے سبب جو تُو نے کِیے ہیں تُو مُبارک ٹھہرا ہے؛ اور کیوں کہ تُو وفادار رہا ہے اور اِن لوگوں میں اُن باتوں کا اِعلان کِیا جِن کا مَیں نے تُجھے حُکم دِیا، دیکھ وہ تیری جان کے خَواہاں ہیں۔",
                "۲": "اور اَیسا ہُوا کہ خُداوند نے میرے باپ کو حُکم دِیا، یعنی خواب میں کہ وہ اپنے خاندان کو لے اور بیابان میں روانہ ہو جائے۔",
                "۳": "اور اَیسا ہُوا کہ وہ خُداوند کے کلام کا فرمان بردار تھا، پَس اُس نے ویسا کِیا جیسا خُداوند نے اُسے حُکم دِیا تھا۔",
                "۴": "اور اَیسا ہُوا کہ وہ بیابان میں چلا گیا۔ اور اُس نے اپنا گھر اپنی موروُثی زمِین اور اپنا سونا اور اپنی چاندی اور اپنی قِیمتی چیزیں چھوڑیں اور اپنے خاندان اور رَسد اور خیموں کے سِوا کُچھ ساتھ نہ لِیا اور بیابان میں چلا گیا۔",
                "۵": "اور وہ کِنارے کِنارے چلتا ہُوا نیِچے بحرِ قُلزم کے ساحِل کے قریب آیا؛ اور اُس نے اُن کِناروں کے ساتھ ساتھ بیابان میں سفر کِیا جو کہ بحرِ قُلزم کے قریب تر ہیں؛ اور اُس نے بیابان میں اپنے خاندان کے ساتھ سفر کِیا، جو میری ماں، سرایا، اور میرے بڑے بھائی لامن، لیموئیل، اور سام پر مُشتمل تھا۔",
                "۶": "اور اَیسا ہُوا کہ جب وہ بیابان میں تین دِن کا سفر کر چُکا تو اُس نے کسی وادی میں پانی کے دریا کے کِنارے خیمہ لگایا۔",
                "۷": "اور اَیسا ہُوا کہ اُس نے پتھروں کی قُربان گاہ بنائی اور خُداوند کے لِیے نذر گُزرانی اور خُداوند ہمارے خُدا کی شُکر گُزاری کی۔",
                "۸": "اور اَیسا ہُوا کہ اُس نے دریا کا نام لامن رکھا، اور یہ بحرِ قُلزم میں گِرتا تھا؛ اور وہ وادی اُن کِناروں پر تھی جو اُس کے دہانے کے قریب ہے۔",
                "۹": "اور جب میرے باپ نے دیکھا کہ دریا کے پانی بحرِ قُلزم کے مَنبع میں گِرتے ہیں، اُس نے لامن سے یہ کہہ کر کلام کِیا: تُو اِس دریا کی مانِند زبردست بن جا اور ساری راست بازی کے سر چشمے میں پیہم بہتا رہ!",
                "۱۰": "اور اُس نے لیموئیل سے بھی کلام کِیا: تُو اِس وادی کی مانِند قائم اور ثابت قدم اور خُداوند کے حُکموں کو ماننے میں اَٹل بن جا!",
                "۱۱": "اب اَیسا اُس نے لامن اور لیموئیل کی گردن کشی کے باعث کہا؛ پَس دیکھو، وہ بُہت سی باتوں میں اپنے باپ کے خِلاف بُڑبُڑاتے تھے کہ وہ تخیل پرست آدمی تھا، اور اُن کی موروُثی زمِین اور اُن کا سونا اور اُن کی چاندی اور اُن کی قِیمتی چیزیں چھوڑ کر بیابان میں ہلاک ہونے کے لِیے اُنھیں یروشلِیم کے مُلک سے باہر لے آیا تھا۔ اور اُنھوں نے کہا اَیسا اُس نے اپنے دِل کے احمق تخیلات کے سبب سے کِیا تھا۔",
                "۱۲": "اور یُوں لامن اور لیموئیل جو بڑے تھے اپنے باپ کے خِلاف بُڑبُڑائے، اور وہ بُڑبُڑائے کیوں کہ وہ اُس خُدا کے مُعاملات کو جانتے نہ تھے جِس نے اُنھیں پَیدا کِیا تھا۔",
                "۱۳": "نہ اُنھوں نے یقِین کِیا کہ یروشلِیم شہرِ عالی شان نبیوں کے کلام کے مُطابق تباہ کِیا جا سکتا تھا۔ اور وہ یروشلِیم میں اُن یہُودیوں کی مانِند تھے جو میرے باپ کی جان کے خواہاں تھے۔",
                "۱۴": "اور اَیسا ہُوا کہ میرا باپ لیموئیل کی وادی میں رُوح سے مَعمُور ہو کر قُوّت کے ساتھ اُن سے ہم کلام ہُوا جب تک کہ اُن کے جِسم اُس کے سامنے تھَرتھَرا نہ اُٹھے۔ اور اُس نے اُنھیں شرمندہ کر دِیا، اور اُنھیں اُس کے خِلاف کُچھ بولنے کی ہمت نہ ہُوئی؛ پَس اُنھوں نے ویسا کِیا جیسا اُس نے اُنھیں حُکم دِیا۔",
                "۱۵": "اور میرے باپ نے خیمہ میں قیام کِیا۔",
                "۱۶": "اور اَیسا ہُوا کہ مَیں نِیفی نہایت نَو عُمر تھا، تو بھی دراز قد تھا، اور مُجھے خُدا کے بھیدوں کو جاننے کی بھی بڑی آرزُو تھی، پَس مَیں نے خُداوند سے فریاد کی؛ اور دیکھو وہ میرے پاس آیا اور میرے دِل کو نرم کِیا اور مَیں اپنے باپ کی ساری باتوں پر اِیمان لے آیا جو اُس نے فرمائی تھیں؛ پَس مَیں نے اپنے بھائیوں کی مانِند اُس کے خِلاف سرکشی نہ کی۔",
                "۱۷": "اور مَیں سام سے ہم کلام ہُوا، اور اُسے وہ باتیں بتائیں جو خُداوند نے اپنے پاک رُوح کے وسیلے سے مُجھ پر ظاہر کی تھیں۔ اور اَیسا ہُوا کہ وہ میری باتوں پر اِیمان لایا۔",
                "۱۸": "لیکن دیکھو، لامن اور لیموئیل نے میری باتوں پر کان نہ لگایا اور مَیں نے اُن کے دِلوں کی سختی کے سبب سے اَفسردہ ہو کر خُداوند سے اُن کے لِیے فریاد کی۔",
                "۱۹": "اور اَیسا ہُوا کہ خُداوند نے مُجھ سے کلام کر کے فرمایا: تیرے اِیمان کے سبب سے، نِیفی، تُو مُبارک ہے، کیوں کہ دِل کی فروتنی کے ساتھ، مُستَعِدی سے تُو میرا مُشتاق ہُوا۔",
                "۲۰": "اور جَیسے جَیسے تُو میرے حُکموں کو مانے گا، تُو خُوش حال ہو گا، اور وعدے کی سر زمِین میں لے جایا جائے گا؛ ہاں، یعنی اُس مُلک میں جو مَیں نے تیرے لِیے تیار کِیا ہے؛ ہاں، وہ مُلک جو دُوسرے سب مُلکوں سے اعلیٰ ہے۔",
                "۲۱": "اور جَیسے جَیسے تیرے بھائی تیرے خِلاف سرکشی کریں گے، وہ خُداوند کی حُضُوری سے کاٹ ڈالے جائیں گے۔",
                "۲۲": "اور جَیسے جَیسے تُو میرے حُکموں کو مانے گا، تُو اپنے بھائیوں پر حُکم ران اور اُستاد مُقرّر کِیا جائے گا۔",
                "۲۳": "پَس دیکھ، جِس دِن وہ میرے خِلاف سرکش ہوں گے، مَیں اُنھیں بڑی لعنت سے ملعُون کروُں گا، اور اُنھیں تیری نسل پر کوئی اِختِیار نہ ہو گا سِوا اِس کے کہ وہ بھی میرے خِلاف سرکشی کریں۔",
                "۲۴": "اگر اَیسا ہو کہ وہ میرے خِلاف سرکشی کریں تو اُن کو تنبیِہ کی راہوں پر اُبھارنے میں وہ تیری نسل کے واسطے تازیانہ ہوں گے۔"
            },
            "3": {
                "۱": "اور اَیسا ہُوا کہ مَیں نِیفی خُداوند سے ہم کلام ہونے کے بعد اپنے باپ کے خیمے کو لوٹا۔",
                "۲": "اور اَیسا ہُوا کہ وہ مُجھ سے یہ کہہ کر مُخاطب ہُوا: دیکھ مَیں نے خواب دیکھا ہے، جِس میں خُداوند نے مُجھے حُکم دِیا کہ تُو اور تیرے بھائی واپس یروشلِیم جائیں۔",
                "۳": "کیوں کہ دیکھ، یہُودیوں کی سرگُزشت اور میرے آباواجداد کا نسب نامہ بھی لابن کے پاس ہے، اور وہ پیتل کے اَوراق پر کُندہ ہیں۔",
                "۴": "پَس، خُداوند نے مُجھے حُکم دِیا ہے کہ تُو اور تیرے بھائی لابن کے گھر جاؤ، اور سرگُزشت لے کر اُنھیں یہاں بیابان میں لاؤ۔",
                "۵": "اور اب دیکھ، تیرے بھائی بُڑبُڑاتے ہُوئے کہتے ہیں کہ مَیں نے اُن سے جِس کام کا تقاضا کِیا ہے وہ مشکل کام ہے؛ لیکن دیکھ، مَیں نے اُن سے اِس کا تقاضا نہیں کِیا بلکہ یہ خُداوند کا حُکم ہے۔",
                "۶": "پَس میرے بیٹے جا، تُو خُداوند کا منظورِ نظر ہو گا، کیوں کہ تُو بُڑبُڑایا نہیں۔",
                "۷": "اور اَیسا ہُوا کہ مُجھ نِیفی نے اپنے باپ سے کہا: مَیں جاؤں گا اور اُن فرائض کو سرانجام دُوں گا جِن کا خُداوند نے حُکم دِیا ہے، پَس مَیں جانتا ہُوں کہ خُداوند بنی آدم کو کوئی حُکم نہیں دیتا، جب تک وہ اُن کے واسطے راہ تیار نہ کر لے تاکہ وہ اُس فرض کو پُورا کر سکیں جِس کا وہ اُنھیں حُکم دیتا ہے۔",
                "۸": "اور اَیسا ہُوا کہ جب میرے باپ نے یہ باتیں سُنیں تو وہ نہایت شادمان ہُوا، کیوں کہ وہ جانتا تھا کہ مَیں نے خُداوند سے برکت پائی ہے۔",
                "۹": "اور مُجھ نِیفی اور میرے بھائیوں نے یروشلِیم کے مُلک جانے کے لِیے اپنے خیموں سمیت بیابان میں سفر کِیا۔",
                "۱۰": "اور اَیسا ہُوا کہ جب ہم یروشلِیم کے مُلک تک پُہنچ گئے تو مَیں نے اور میرے بھائیوں نے آپس میں مشوّرہ کِیا۔",
                "۱۱": "اور ہم نے قُرعہ ڈالا کہ ہم میں سے کون لابن کے گھر میں داخِل ہوگا۔ اور اَیسا ہُوا کہ قُرعہ لامن کے نام نِکلا؛ اور لامن جب لابن کے گھر میں داخل ہُوا تو وہ اپنے گھر میں بیٹھا ہُوا تھا اور اُس نے اُس سے بات کی۔",
                "۱۲": "اور اُس نے لابن سے اُس سرگُزشت کی درخواست کی جو پیتل کے اَوراق پر کُندہ تھی، جِس میں میرے باپ کا نَسب نامہ تھا۔",
                "۱۳": "اور دیکھو، اَیسا ہُوا کہ لابن ناراض ہو گیا، اور اُس کو وہاں سے دھکے دے کر باہر نِکال دِیا؛ اور وہ نہیں چاہتا تھا کہ سرگُزشت اُس کے حوالے کرے۔ چُناں چہ اُس نے اُس سے کہا: دیکھ، تُو ڈاکو ہے، اور مَیں تُجھے ہلاک کروُں گا۔",
                "۱۴": "بلکہ لامن اُس کے حُضُور سے بھاگ نِکلا اور ہمیں وہ کارروائی بتائی جو لابن نے ڈالی تھی۔ اور ہم نہایت رنجِیدہ ہُوئے، اور میرے بھائیوں نے بِیابان میں میرے باپ کے پاس واپس جانے کی ٹھانی۔",
                "۱۵": "پِھر دیکھو مَیں نے اُن سے کہا: ہمیں زِندہ خُداوند کی قسم اور اپنی حیات کی قسم، ہم جب تک اُس کام کو پوُرا نہیں کر لیتے جِس کا خُداوند نے ہمیں حُکم دِیا ہے، ہم اپنے باپ کے پاس بیابان میں نہیں جائیں گے۔",
                "۱۶": "پَس، آؤ ہم خُداوند کے حُکموں کو دیانت داری سے مانیں؛ پَس آؤ ہم اپنے باپ کے موروُثی مُلک جائیں، پَس دیکھو اُس نے سونا اور چاندی، اور ہر قسم کی دولت وہاں چھوڑی ہے۔ اور یہ سب اُس نے خُداوند کے اَحکام کی خاطر کِیا ہے۔",
                "۱۷": "پَس وہ جانتا تھا کہ لوگوں کی بدی کے سبب سے یروشلِیم ضرُور تباہ ہو گا۔",
                "۱۸": "پَس دیکھو، اُنھوں نے نبِیوں کے کلام کو رَدّ کِیا ہے۔ چُناں چہ اگر میرا باپ اُس مُلک سے باہر نِکل جانے کا حُکم پانے کے باوجُود اِس مُلک میں ٹھہرتا، تو دیکھو، وہ بھی ہلاک ہو جاتا۔ پَس، ضرُور تھا کہ وہ اپنے وطن سے نِکل جاتا۔",
                "۱۹": "اور دیکھو، یہ خُدا کی حِکمت ہے کہ ہم یہ سرگُزشت حاصل کریں تاکہ ہم اپنی نسل کے لِیے اپنے باپ دادا کی زُبان محفُوظ کریں۔",
                "۲۰": "اور یہ بھی کہ ہم اُن کے لِیے وہ کلام جو تمام پاک نبِیوں کے منہ سے نِکلا محفُوظ کریں، جو اُنھیں دُنیا کے شُروع سے لے کر، اِس موجُودہ وقت تک، خُدا کی قدرت اور رُوح کے وسیلہ سے پُہنچایا گیا ہے۔",
                "۲۱": "اور اَیسا ہُوا کہ اِس طریق کے طرزِ کلام سے مَیں نے اپنے بھائیوں کو آمادہ کِیا، تاکہ وہ خُدا کے حُکموں کو دیانت داری سے مانیں۔",
                "۲۲": "اور اَیسا ہُوا کہ ہم اپنی میراث کے مُلک میں گئے، اور ہم نے اپنا سونا، اور اپنی چاندی، اور اپنی قِیمتی چِیزیں اِکٹھی کیں۔",
                "۲۳": "اور یہ چیزیں اِکٹھی کرنے کے بعد ہم دوبارہ لابن کے گھر گئے۔",
                "۲۴": "اور اَیسا ہُوا کہ ہم اندر لابن کے پاس گئے، اور ہم نے اُس سے درخواست کی کہ وہ ہمیں پیتل کے اَوراق پر کُندہ سرگُزشت دے دے اور ہم اِس کے عِوض اُسے اپنا سونا اور اپنی چاندی اور اپنی تمام قِیمتی چیزیں دے دیں گے۔",
                "۲۵": "اور اَیسا ہُوا کہ جب لابن نے ہمارا مال و اسباب دیکھا، جو کہ اِنتہائی بیش قیمت تھا، تو اُس کا جی اِس قدر للچایا کہ اُس نے ہمیں باہر نِکال دِیا، اور اپنے نوکروں کو بھیجا کہ ہمیں ہلاک کریں، تاکہ وہ ہمارے مال و اسباب پر قبضہ کر لے۔",
                "۲۶": "اور اَیسا ہُوا کہ ہم لابن کے نوکروں کے سامنے سے بھاگ گئے، اور ہمیں مجبُوراً اپنا مال و اسباب پِیچھے چھوڑنا پڑا اور وہ لابن کے ہاتھ لگ گیا۔",
                "۲۷": "اور اَیسا ہُوا کہ ہم بیابان میں بھاگ گئے اور لابن کے نوکر ہمیں پکڑ نہ سکے اور ہم نے خُود کو چٹان کی غار میں چھُپایا۔",
                "۲۸": "اور اَیسا ہُوا کہ لامن میرے ساتھ ناراض تھا، اور میرے باپ کے ساتھ بھی؛ اور لیموئیل بھی ناراض تھا کیوں کہ اُس نے لامن کی باتوں پر دھیان دِیا۔ پس لامن اور لیموئیل نے اپنے چھوٹے بھائیوں کو یعنی ہمیں بُہت سی جلی کٹی باتیں سُنائیں، اور یہاں تک کہ اُنھوں نے ہمیں لاٹھی سے پیٹا۔",
                "۲۹": "اور اَیسا ہُوا کہ جب اُنھوں نے ہمیں لاٹھی سے پیٹا، تو دیکھو، خُداوند کا فرِشتہ آیا اور اُن کے سامنے کھڑا ہوگیا، اور یہ کہہ کر اُن سے ہم کلام ہُوا: تُم کیوں اپنے چھوٹے بھائی کو لاٹھی سے پیٹتے ہو؟ کیا تُم نہیں جانتے کہ خُداوند نے اُسے تُم پر حُکم ران ہونے کے واسطے چُنا ہے، اور اَیسا تُمھاری بدیوں کے باعث ہے؟ دیکھو تُم دوبارہ یروشلِیم جانا، اور خُداوند لابن کو تُمھارے ہاتھوں میں کر دے گا۔",
                "۳۰": "اور فرِشتہ ہم سے ہم کلام ہونے کے بعد چلا گیا۔",
                "۳۱": "اور فرِشتہ کے چلے جانے کے بعد لامن اور لیموئیل دوبارہ یہ کہہ کر بُڑبُڑانے لگے: یہ کیسے مُمکن ہے کہ خُداوند لابن کو ہمارے ہاتھوں میں کر دے گا؟ دیکھو، وہ قوی آدمی ہے اور وہ پچاس پر حاوی ہو سکتا ہے، ہاں، یعنی وہ پچاس کو مار سکتا ہے؛ تو پھر ہمیں کیوں نہیں؟"
            },
            "4": {
                "۱": "اور اَیسا ہُوا کہ مَیں اپنے بھائیوں سے یہ کہہ کر ہم کلام ہُوا: آؤ ہم پھر یروشلِیم جائیں اور خُداوند کے حُکم ماننے میں فرمان بردار ہوں؛ کیوں کہ دیکھو وہ سارے جہانوں سے زیادہ طاقت ور ہے، پھر کیوں کر وہ لابن اور اُس کے پچاسوں سے زیادہ طاقت ور نہ ہو گا، ہاں بےشک اُس کے دس ہزار سے بھی زیادہ طاقت ور؟",
                "۲": "پَس آؤ ہم وہاں چلیں؛ مُوسیٰ کی مانِند مضبُوط ہوں؛ کیوں کہ واقعی اُس نے بحرِ قُلزم کے پانیوں سے کلام کِیا اور وہ اِدھر اور اُدھر بٹ گئے اور ہمارے باپ دادا غُلامی میں سے خُشک زمِین پر چل کر باہر آئے اور فرعون کی فَوجوں نے پیچھا کِیا اور بحرِ قُلزم کے پانیوں میں ڈُوب گئے۔",
                "۳": "اب دیکھو، تُم جانتے ہو کہ یہ سچّ ہے؛ اور تُم یہ بھی جانتے ہو کہ فرِشتہ تُم سے ہم کلام ہو چُکا ہے؛ تُم پھر کیسے شک کر سکتے ہو؟ آؤ ہم جائیں؛ خُداوند ہمارے باپ دادا کی مانِند ہمیں چُھڑا سکتا ہے، اور مِصریوں کی مانِند لابن کو ہلاک کر سکتا ہے۔",
                "۴": "اب جب مَیں یہ باتیں کہہ چُکا تو وہ ابھی تک برہم تھے، اور مسلسل بُڑبُڑاتے رہے؛ تاہم وہ یروشلِیم کی دیواروں کے باہر تک میرے پِیچھے پِیچھے آئے۔",
                "۵": "اور یہ رات کا وقت تھا؛ اور مَیں نے حُکم دِیا کہ وہ خُود کو فصِیلوں سے باہر چُھپا لیں۔ اور جب اُنھوں نے خُود کو چُھپا لِیا تو مَیں نِیفی دبے پاؤں شہر میں گُھس گیا اور لابن کے گھر کی طرف بڑھا۔",
                "۶": "اور رُوح میری راہ نمائی کرتا تھا، اُن باتوں کی بابت جِنھیں پہلے سے نہ جانتا تھا کہ مُجھے کیا کرنا ہے۔",
                "۷": "پھر بھی مَیں آگے بڑھا اور جب مَیں لابن کے مکان کے نزدیک آیا تو مَیں نے کسی مرد کو دیکھا، اور وہ میرے سامنے زمِین پر گِرا ہُوا تھا، کیوں کہ وہ مَے کے نشے میں تھا۔",
                "۸": "اور جب مَیں اُس کے پاس آیا تو مَیں نے جانا کہ یہ لابن تھا۔",
                "۹": "اور مَیں نے اُس کی تلوار دیکھی اور اُسے اُس کی میان سے نِکالا؛ اِس کا دستہ خالص سونے کا تھا، اور اُس پر نہایت عُمدہ کام کِیا گیا تھا، اور مَیں نے دیکھا کہ اِس کا پھل نہایت قِیمتی فولاد کا بنا ہُوا تھا۔",
                "۱۰": "اور اَیسا ہُوا کہ رُوح نے مُجھے مجبُور کِیا کہ مَیں لابن کو ہلاک کروُں؛ لیکن میں نے اپنے دِل میں کہا کہ مَیں نے کبھی بھی کسی اِنسان کا خُون نہیں بہایا۔ اور مَیں ڈرا اور چاہا کہ مَیں اُسے قتل نہ کروُں۔",
                "۱۱": "اور رُوح نے مُجھے پھر کہا کہ دیکھ خُداوند نے اُسے تیرے ہاتھوں میں دے دِیا ہے۔ ہاں، اور مَیں یہ بھی جانتا تھا کہ اُس نے مُجھے ہلاک کرنے کی کوشِش کی تھی؛ ہاں، اور وہ خُداوند کے حُکم نہ مانتا تھا اور اُس نے ہمارا مال و اسباب بھی ہتھیا لِیا تھا۔",
                "۱۲": "اور اَیسا ہُوا کہ رُوح نے پھر مُجھے کہا کہ اُسے قتل کر دو، پَس خُداوند نے اُسے تیرے ہاتھوں میں دے دِیا ہے؛",
                "۱۳": "دیکھو خُداوند اپنے راست اِرادوں کو پُورا کرنے کی خاطر بدکاروں کو ہلاک کرتا ہے۔ کسی ایک شخص کا ہلاک ہونا بہتر ہے بجائے اِس کے کہ پُوری قوم بے اعتقادی میں بھٹکے اور ہلاک ہو۔",
                "۱۴": "اور اب، جب مُجھ، نِیفی، نے یہ کلام سُنا، تو مُجھے خُداوند کی وہ باتیں یاد آئیں جو اُس نے مُجھے بیابان میں بتائی تھیں، یُوں فرمایا کہ: جَیسے جَیسے تیری نسل میرے حُکموں پر عمل کرے گی وہ موعودہ سر زمِین میں خُوش حال ہوگی۔",
                "۱۵": "ہاں، مَیں نے بھی سوچا کہ وہ مُوسیٰ کی شریعت کے مُطابق خُداوند کے حُکموں کی پابندی نہیں کر سکتے، سِوا اِس کے کہ اُن کے پاس شریعت ہو۔",
                "۱۶": "اور مَیں جانتا بھی تھا کہ شریعت پیتل کے اَوراق پر کُندہ تھی۔",
                "۱۷": "اور پِھر، مَیں نے جانا کہ خُداوند نے اِسی واسطے لابن کو میرے ہاتھوں میں دِیا—کہ مَیں اُس کے حُکم کے مُطابق وہ سرگُزشت حاصِل کروُں۔",
                "۱۸": "پَس مَیں نے رُوح کی آواز کا حُکم مانا، اور لابن کو سر کے بالوں سے پکڑا، اور اُسی کی تلوار سے اُس کا سر قلم کر دِیا۔",
                "۱۹": "اور اُس کا سر اُسی کی تلوار سے قلم کرنے کے بعد، مَیں نے لابن کے کپڑے لِیے اور اُنھیں خُود پہن لِیا؛ ہاں، یعنی اُس کے لباس کی ہر شَے؛ اور مَیں نے اُس کی زِرَہ اپنی کمر پر کَس لی۔",
                "۲۰": "اور اَیسا کرنے کے بعد مَیں لابن کے خزانہ کی طرف بڑھا۔ اور جب مَیں خزانہ کی جانب گیا تو دیکھو مَیں نے لابن کے نوکر کو دیکھا، جِس کے پاس خزانہ کی کُنجیاں تھیں۔ اور مَیں نے اُسے لابن کی آواز میں حُکم دِیا کہ وہ میرے ساتھ خزانہ کی طرف چلے۔",
                "۲۱": "اور اُس نے مُجھے اپنا مالک لابن سمجھا، اِس لِیے کہ لابن کے کپڑے اور تلوار بھی میری کمر پر لٹکتی دیکھی۔",
                "۲۲": "اور اُس نے مُجھ سے یہُودیوں کے بزُرگوں کے بارے میں تذکرہ کِیا، کیوں کہ وہ جانتا تھا، کہ اُس کا مالک لابن رات کو اُن کے ہاں تھا۔",
                "۲۳": "اور مَیں نے اُس سے یُوں بات کی گویا مَیں لابن تھا۔",
                "۲۴": "اور مَیں نے اُس سے یہ بھی کہا کہ مَیں پیتل کے اَوراق پر کُندہ کاری اپنے بڑے بھائیوں کے پاس لے جاؤں گا، جو شہر کی فصیلوں سے باہر تھے۔",
                "۲۵": "اور مَیں نے اُس کو بھی حُکم دِیا کہ وہ میرے پِیچھے آئے۔",
                "۲۶": "اور اُس نے سوچا کہ مَیں نے کلِیسیائی بھائیوں کی بات کی ہے، اور کہ مَیں درحقیقت لابن تھا جِس کو مَیں نے قتل کر دِیا تھا، چُناں چہ وہ میرے پِیچھے آیا۔",
                "۲۷": "اور جب مَیں اپنے بھائیوں کے پاس جا رہا تھا، جو فصِیلوں سے باہر تھے، تو اُس نے بار بار مُجھ سے یہُودیوں کے بزُرگوں کی بابت تذکرہ کِیا۔",
                "۲۸": "اور اَیسا ہُوا کہ جب لامن نے مُجھے دیکھا وہ نہایت خوف زدہ ہُوا، اور لیموئیل اور سام بھی۔ اور وہ میرے حُضُور سے بھاگے؛ کیوں کہ اُنھوں نے گُمان کِیا کہ یہ لابن تھا، اور کہ وہ مُجھے ہلاک کر چُکا تھا اور اُن کی زِندگیاں بھی ختم کرنے کا خواہاں تھا۔",
                "۲۹": "اور اَیسا ہُوا کہ مَیں نے اُن کو پُکارا، اور اُنھوں نے میری آواز سُنی؛ پَس وہ میری حُضُوری سے نہ بھاگے۔",
                "۳۰": "اور اَیسا ہُوا کہ جب لابن کے نوکر نے میرے بھائیوں کو دیکھا تو وہ کانپنے لگا، اور وہ میرے پاس سے یروشلِیم شہر کی طرف لوٹنے کے لِیے بھاگنے کو تھا۔",
                "۳۱": "اور اب مَیں، نِیفی، کیوں کہ قدوقامت میں بڑا تھا، اور کیوں کہ خُداوند کی طرف سے کافی قُوّت بھی پائی تھی، پَس مَیں نے لابن کے نوکر کو اپنی گرفت میں لے لِیا، اور اُسے پکڑے رکھا کہ وہ بھاگ نہ سکے۔",
                "۳۲": "اور اَیسا ہُوا کہ مَیں نے اُس سے کہا کہ اگر وہ میری باتوں پر کان لگائے گا، تو زِندہ خُداوند کی قسم اور مُجھے اپنی حیات کی قسم، اگر واقعی اَیسا ہوکہ وہ ہماری باتوں پر کان لگائے گا، تو ہم اُس کی جان بخش دیں گے۔",
                "۳۳": "اور مَیں نے قسم کھا کر اُس سے کہا کہ اُسے ڈرنے کی ضرُورت نہیں؛ اگر وہ ہمارے ساتھ بیابان میں جائے گا تو وہ ہماری طرح آزاد مرد ہو گا۔",
                "۳۴": "اور مَیں اُس سے یہ کہہ کر مُخاطب ہُوا: بے شک خُداوند نے ہمیں اِس امر کو انجام دینے کا حُکم دِیا ہے؛ اور کیا ہمیں خُداوند کے حُکموں کو ماننے میں مُستَعِد نہیں ہونا چاہیے؟ پَس، اگر تُو بیابان میں میرے باپ کے پاس جائے تو ہمارے ساتھ جگہ پائے گا۔",
                "۳۵": "اور اَیسا ہُوا کہ اُن باتوں سے جو مَیں نے کہیں ضورام کو حوصلہ ملا۔ اب ضورام نوکر کا نام تھا، اور اُس نے وعدہ کِیا کہ وہ بیابان میں ہمارے باپ کے پاس جائے گا۔ ہاں، اور اُس نے بھی ہم سے قسم کھائی کہ وہ آج کے بعد سے ہمارے ساتھ قیام کرے گا۔",
                "۳۶": "اب ہم چاہتے تھے کہ وہ اِس وجہ سے ہمارے ساتھ ٹھہرے، تاکہ یہودیوں کو بیابان میں ہمارے فرار کا عِلم نہ ہو، اَیسا نہ ہو کہ وہ ہمارا پیچھا کریں اور ہمیں ہلاک کر دیں۔",
                "۳۷": "اور اَیسا ہُوا کہ جب ضورام نے ہمارے ساتھ قسم کھائی تو اُس کی بابت ہمارا خوف ختم ہو گیا۔",
                "۳۸": "اور اَیسا ہُوا کہ ہم نے پیتل کے اَوراق اور لابن کے نوکر کو ساتھ لِیا، اور بیابان کی طرف روانہ ہُوئے، اور اپنے باپ کے خیمہ کی جانب سفر کِیا۔"
            },
            "5": {
                "۱": "اور اَیسا ہُوا کہ جب ہم بیابان میں اپنے باپ کے پاس پُہنچے، دیکھو، وہ خُوشی سے مَعمُور ہُوا، اور میری ماں، سرایا، بھی نہایت شادمان ہُوئی، کیوں کہ درحقیقت اُس نے ہماری وجہ سے ماتم کِیا تھا۔",
                "۲": "پَس اُس کا خیال تھا کہ ہم بیابان میں ہلاک ہو چُکے ہیں؛ اور اُس نے میرے باپ کے خِلاف بھی، یہ کہہ کر شکایت کی کہ وہ تخیل پرست آدمی تھا؛ یہ کہتے ہُوئے: دیکھ تُو ہمیں ہماری مورُوثی سَر زمِین سے باہر لے آیا ہے اور میرے بیٹے نہیں رہے اور ہم بیابان میں ہلاک ہُوئے جاتے ہیں۔",
                "۳": "اور ایسے طریقِ گُفتار سے میری ماں نے میرے باپ کے خِلاف شکایت کی تھی۔",
                "۴": "اور اَیسا ہُوا تھا کہ میرے باپ نے اُس سے یُوں کہہ کر کلام کِیا: مَیں جانتا ہُوں کہ مَیں تخیل پرست آدمی ہُوں؛ پَس اگر میں خُدا کی صعنتیں رویا میں نہ دیکھتا تو مُجھے خُدا کی فضِیلت کا عِلم نہ ہوتا، بلکہ یروشلِیم میں ٹھہرا رہتا، اور اپنے بھائیوں کے ساتھ ہلاک ہوتا۔",
                "۵": "مگر دیکھ، مَیں نے موعودہ سر زمِین پا لی ہے، اور اِن باتوں سے مَیں شادمان ہوتا ہُوں؛ ہاں، مَیں جانتا ہُوں کہ خُداوند میرے بیٹوں کو لابن کے ہاتھوں سے چُھڑائے گا، اور ہمارے پاس بیابان میں پھر لائے گا۔",
                "۶": "اور اِس طرح کے طرزِ کلام سے میرے باپ، لِحی، نے میری ماں، سرایا، کو ہماری بابت تسلّی دی، جب ہم یہودیوں کی سرگُزشت کو حاصل کرنے کے لِیے بیابان سے یروشلِیم کے مُلک کی جانب سفر کر رہے تھے۔",
                "۷": "اور جب ہم اپنے باپ کے خیمہ میں واپس لوٹ آئے، دیکھو اُن کی خُوشی پُوری ہُوئی، اور میری ماں نے تسلّی پائی۔",
                "۸": "اور وہ یہ کہہ کر ہم کلام ہُوئی: اب مَیں نے وُثُوق سے جان لِیا کہ خُداوند نے میرے شوہر کو بیابان میں نِکل جانے کا حُکم دِیا ہے، ہاں، مَیں نے وُثُوق سے جان لِیا کہ خُداوند نے میرے بیٹوں کو بھی محفُوظ رکھا اور لابن کے ہاتھوں سے چُھڑایا ہے، اور اُن کو قُوّت بخشی، جِس سے اُنھوں نے اُس فرض کو پُورا کِیا، جِس کا خُداوند نے اُن کو حُکم دِیا تھا۔ اور اُس نے اِس طرح کے لب و لہجہ میں بات کی۔",
                "۹": "اور اَیسا ہُوا کہ، وہ نہایت شادمان ہُوئے، اور خُداوند کے حُضُور قُربانی گُزرانی اور سوختنی قُربانی گُزرانی؛ اور اِسرائیل کے خُدا کی شُکر گُزاری کی۔",
                "۱۰": "اور اِسرائیل کے خُدا کی شُکر گُزاری کے بعد میرے باپ لحی نے پیتل کے اَوراق پر کُندہ کِیے ہُوئے نوِشتوں کو لِیا، اور شُروع سے اُن کا بہ غور مُطالعہ کِیا۔",
                "۱۱": "اور اُس نے غَور کِیا، کہ وہ مُوسیٰ کی پانچ کِتابوں پر مُشتمل تھے، جو دُنیا کی تخلیق، اور آدم اور حوّا کا بھی حال بیان کرتے تھے، جو ہمارے پہلے والدین تھے؛",
                "۱۲": "اور اِبتدا سے لے کر یہُودیوں کی رُوداد بھی، حتیٰ کہ یہُوداہ کے بادِشاہ، صدقیاہ کے دورِ حُکم رانی کے آغاز تک؛",
                "۱۳": "اور اِبتدا سے لے کر صدقیاہ کے دورِ حُکم رانی کے آغاز تک پاک نبِیوں کی نبُوّتیں بھی؛ اور بُہت سی نبُوّتیں جو یرمیاہ کے مُنہ سے نِکلی تھیں۔",
                "۱۴": "اور اَیسا ہُوا کہ، میرے باپ، لحی، نے پیتل کے اَوراق پر اپنے باپ دادا کا نَسب نامہ بھی پایا؛ پَس اُس نے جانا کہ وہ یُوسُف کی نسل سے ہے؛ ہاں، یعنی وہی یُوسُف جو یعقُوب کا بیٹا تھا، جِس کو مصر کی جانب بیچا گیا، اور خُداوند کے ہاتھ نے جِس کو بچایا تھا، تاکہ وہ اپنے باپ، یعقُوب، اور اُس کے سارے خاندان کو قحط سے ہلاک ہونے سے بچائے۔",
                "۱۵": "اور اُنھیں غُلامی اور مصر کی سر زمِین سے بھی اُسی خُدا نے باہر نِکالا، جِس نے اُنھیں محفُوظ رکھا تھا۔",
                "۱۶": "اور یُوں میرے باپ، لحی، نے اپنے باپ دادا کے نَسب نامہ کا عِلم پایا۔ اور لابن بھی یُوسُف کی نسل سے تھا، اِسی لِیے اُس نے اور اُس کے باپ دادا نے سرگُزشت اپنے پاس رکھی تھیں۔",
                "۱۷": "اور اب جب میرے باپ نے یہ ساری چیزیں دیکھیں، وہ رُوح سے مَعمُور ہُوا، اور وہ اپنی نسل کی بابت نبُوّت کرنے لگا—",
                "۱۸": "کہ یہ پیتل کے اَوراق سب قوموں، قبیلوں، زبانوں اور لوگوں تک پُہنچیں گے جو اُس کی نسل سے تھے۔",
                "۱۹": "پَس، اُس نے فرمایا کہ نہ یہ پیتل کے اَوراق کبھی برباد ہوں گے؛ نہ وقت اُنھیں کبھی دُھندلا سکے گا۔ اور اُس نے اپنی نسل کی بابت بُہت سی باتوں کی نبُوّت کی۔",
                "۲۰": "اور اَیسا ہُوا کہ اب تک میرے باپ نے اور مَیں نے اُن حُکموں کو مانا تھا جِن کا خُداوند نے ہمیں حُکم دِیا تھا۔",
                "۲۱": "اور ہم نے اُن نوِشتوں کو پا لِیا تھا جِن کا خُداوند نے ہمیں حُکم دِیا تھا، اور ہم نے اُن کا بہ غور مُطالعہ کِیا اور جانا کہ وہ قابلِ رغبت تھے؛ ہاں، یعنی ہمارے لِیے بیش قیمت، اِس قدر کہ ہم خُداوند کے حُکم اپنے بچوّں کے لِیے محفُوظ کر سکیں۔",
                "۲۲": "پَس یہ خُداوند کی دانِست میں تھا کہ ہم بیابان میں موعُودہ سر زمِین کی جانب سفر میں اُنھیں اپنے ساتھ لے جائیں۔"
            },
            "6": {
                "۱": "اور اب مَیں نِیفی، اپنی سرگُزشت کے اِس حِصّے میں اپنے باپ دادا کا نَسب نامہ بیان نہیں کرتا؛ نہ کسی اور وقت اِن اَوراق پر بیان کروُں گا، جو مَیں لِکھ رہا ہُوں، کیوں کہ یہ اُس سرگُزشت میں موجود ہے جو میرے باپ نے لِکھی ہے، پَس مَیں اِسے اِس نوشتے میں قلم بند نہیں کرتا۔",
                "۲": "پَس میرے لِیے اِتنا کہنا کافی ہے کہ ہم یُوسُف کی نسل سے ہیں۔",
                "۳": "اور یہ مُجھے لا حاصل لگتا ہے کہ مَیں اپنے باپ کی ساری باتوں کا مُکَمَّل حال خاص طور پر بیان کروُں، چُوں کہ وہ اِن اَوراق پر نہیں لِکھے جا سکتے، پَس مَیں چاہتا ہُوں کہ خُدا کی باتیں لِکھنے کے واسطے جگہ ہو۔",
                "۴": "چُوں کہ میرا بھرپُور اِرادہ یہ ہے کہ مَیں آدمیوں کو راغب کروُں کہ وہ اَبرہام کے خُدا، اور اِضحاق کے خُدا، اور یعقُوب کے خُدا، کی طرف آئیں اور نجات پائیں۔",
                "۵": "پَس وہ باتیں مَیں نہیں لِکھتا جو دُنیا کو پسند ہیں، بلکہ وہ باتیں لِکھتا ہُوں، جو خُدا کو پسند ہیں اور اُن کے واسطے جو دُنیا کے نہیں ہیں۔",
                "۶": "پَس مَیں اپنی نسل کو حُکم دُوں گا، کہ وہ اِن اَوراق کو اُن باتوں سے نہ بھریں، جو بنی آدم کے لِیے ضرُوری نہیں ہیں۔"
            },
            "7": {
                "۱": "اور اب مَیں چاہتا ہُوں، کہ تُم جانو کہ جب میرا باپ لحی اپنی نسل کی بابت نبُوّت کر چُکا تو یُوں ہُوا کہ خُداوند اُس سے یہ کہہ کر پھر ہم کلام ہُوا کہ یہ لحی کے لِیے اچھّا نہیں تھا کہ وہ اپنے خاندان کو لے کر بیابان میں اکیلا جائے؛ بلکہ اُس کے بیٹے بیٹیوں سے بیاہ کریں، تاکہ وہ موعودہ سر زمِین میں خُداوند کے لِیے نسل بڑھائیں۔",
                "۲": "اور اَیسا ہُوا کہ خُداوند نے اُسے حُکم دِیا کہ مَیں نِیفی اور میرے بھائی دوبارہ یروشلِیم کے مُلک جائیں، اور اِسماعیل اور اُس کے خاندان کو بیابان میں لائیں۔",
                "۳": "اور اَیسا ہُوا کہ مَیں، نِیفی، دوبارہ، اپنے بھائیوں کے ساتھ بیابان میں گیا تاکہ یروشلِیم جائیں۔",
                "۴": "اور اَیسا ہُوا کہ ہم اِسماعیل کے گھر گئے، اور ہم اِسماعیل کی نظر میں مقبُول ٹھہرے اِس قدر کہ ہم نے اُس کے سامنے خُداوند کا کلام بیان کِیا۔",
                "۵": "اور اَیسا ہُوا کہ خُداوند نے اِسماعیل اور اُس کے گھرانے کے دِل کو اِس قدر نرم کِیا کہ وہ ہمارے ساتھ بیابان میں سفر کر کے ہمارے باپ کے خیمہ تک آئے۔",
                "۶": "اور اَیسا ہُوا کہ بیابان میں ہمارے سفر کے دوَران میں، دیکھو لامن اور لیموئیل، اور اِسماعیل کی دو بیٹیاں، اور اِسماعیل کے دو بیٹے اور اُن کے گھرانے، ہمارے خِلاف باغی ہو گئے؛ ہاں، مُجھ نِیفی، اور سام کے، اور اپنے باپ اِسماعیل، اور اُس کی بیوی، اور باقی تین بیٹیوں کے خِلاف۔",
                "۷": "اور اَیسا ہُوا کہ اِس بغاوت کے پِیچھے اُن کی یروشلِیم کے مُلک کی طرف لوٹ جانے کی خواہش تھی۔",
                "۸": "اور اب مَیں نِیفی اُن کی سنگ دِلی کے سبب سے رنجِیدہ ہُوا، پَس مَیں نے اُن سے یعنی لامن سے اور لیموئیل سے، ہاں، یہ کہتے ہُوئے کلام کِیا: دیکھو اے میرے بڑے بھائیو، تُمھارے دِل اِس قدر سخت اور تُمھاری عقل اِس قدر اَندھی کیوں کر ہُوئی کہ ضرُورت آ پڑی کہ مَیں، تُمھارا چھوٹا بھائی، تُم سے کلام کروُں اور ہاں تُمھارے واسطے مثال قائم کروُں؟",
                "۹": "یہ کیوں کر ہے کہ تُم نے خُداوند کے کلام پر دھیان نہیں دِیا؟",
                "۱۰": "یہ کیوں کر ہے کہ تُم بھُول گئے کہ تُم نے خُداوند کے فرِشتہ کو دیکھا ہے؟",
                "۱۱": "ہاں، یہ کیوں کر ہے کہ تُم بھُول گئے کہ خُداوند نے ہمارے لِیے کتنے بڑے بڑے کام کِیے ہیں، ہمیں لابن کے ہاتھوں سے چُھڑایا، اور یہ بھی کہ ہم نے سرگُزشت کو حاصل کِیا؟",
                "۱۲": "ہاں، اور کیوں کر تُم یہ بھُول گئے ہوکہ خُداوند اپنی مرضی کے مُطابق بنی آدم کے واسطے ہر چیز کرنے پر قادِر ہے، اگر وہ اُس پر توکّل کرتے ہیں؟ پَس، آؤ ہم اُس کے وفادار بنیں۔",
                "۱۳": "اور اگر ہم اُس کے وفادار ہوں گے، تو ہم موعودہ سر زمِین پائیں گے؛ اور تُم آنے والے وقت میں جانو گے کہ یروشلِیم کی تباہی کی بابت خُداوند کا کلام پُورا ہو گا؛ پَس ہر اُس بات کا پُورا ہونا ضرُور ہے جو خُداوند نے یروشلِیم کی تباہی کی بابت کہہ دی ہے۔",
                "۱۴": "پَس دیکھو، خُداوند کا رُوح جلد اُن کا ساتھ چھوڑ دے گا؛ چُوں کہ دیکھو، اُنھوں نے نبِیوں کو رَدّ کِیا، اور یرمیاہ کو اُنھوں نے قید میں ڈالا ہے۔ اور وہ میرے باپ کی جان کے خواہاں ہُوئے، یہاں تک کہ اُنھوں نے اُسے مُلک سے نِکال دِیا ہے۔",
                "۱۵": "اب دیکھو، مَیں تُم سے کہتا ہُوں کہ اگر تُم یروشلِیم واپس جاتے ہو تو تُم بھی اُن کے ساتھ ہلاک ہو جاؤ گے۔ اور اب اگر تُم سر زمِین کی طرف جانے کا فیصلہ کرتے ہو، پھر جو باتیں مَیں نے تُم سے کہی ہیں یاد رکھنا، کہ اگر تُم جاتے ہو تو تُم بھی ہلاک ہو گے، پَس خُداوند کا رُوح مُجھے مجبُور کرتا ہے کہ مَیں یُوں کلام کروُں۔",
                "۱۶": "اور اَیسا ہُوا کہ جب مَیں نِیفی اپنے بھائیوں سے یہ باتیں کر چُکا، وہ مُجھ سے خفا ہُوئے۔ اور اَیسا ہُوا کہ اُنھوں نے اپنے ہاتھ مُجھ پر ڈالے، کیوں کہ دیکھو، وہ برہم تھے، اور اُنھوں نے مُجھے رسیوں سے باندھا، کیوں کہ وہ میری جان کے خواہاں تھے، کہ مُجھے بیابان میں چھوڑ دیں کہ جنگلی درندوں سے پھاڑ کھایا جاؤں۔",
                "۱۷": "مگر اَیسا ہُوا کہ مَیں نے خُداوند سے دُعا کرتے وقت یہ کہا: اَے خُداوند، میرے اِیمان کے مُطابق جو تُجھ پر ہے، کیا تُو مُجھے میرے بھائیوں کے ہاتھوں سے چُھڑائے گا؛ ہاں، مُجھے اِتنی قُوّت دے کہ مَیں اِن بندھنوں کو توڑ سکُوں جِن میں بندھا ہُوا ہُوں۔",
                "۱۸": "اور اَیسا ہُوا کہ جب مَیں یہ فریاد کر چُکا، دیکھو، میرے ہاتھوں اور پیروں سے بندھن کُھل گئے اور مَیں اپنے بھائیوں کے سامنے کھڑا ہو گیا اور مَیں پھر اُن سے ہم کلام ہُوا۔",
                "۱۹": "اور اَیسا ہُوا کہ وہ پھر مُجھ سے خفا ہُوئے اور مُجھ پر ہاتھ ڈالنے کے خواہاں ہُوئے؛ لیکن دیکھو، اِسماعیل کی بیٹیوں میں سے ایک، ہاں، اور اُس کی ماں نے بھی اور اِسماعیل کے بیٹوں میں سے ایک نے میرے بھائیوں سے اِلتجا کی، اِس قدر کہ اُنھوں نے اُن کے دِل نرم کِیے؛ اور وہ میری جان لینے سے باز آئے۔",
                "۲۰": "اور اَیساہُوا کہ وہ اپنی بدکاری کے سبب نادم تھے، یہاں تک کہ وہ میرے سامنے جُھکے اور مُجھ سے اِلتجا کی کہ میں اُنھیں اُس اَمر کے لِیے مُعاف کر دُوں جو اُنھوں نے میرے خِلاف کِیا تھا۔",
                "۲۱": "اور اَیسا ہُوا کہ وہ سب جو اُنھوں نے کِیا تھا مَیں نے فراخ دِلی سے اُنھیں مُعاف کر دِیا، اور مَیں نے اُنھیں نصیحت کی کہ وہ خُداوند اپنے خُدا سے مُعافی کے لِیے دُعا مانگیں۔ اور اَیسا ہُوا کہ اُنھوں نے اَیسا ہی کِیا۔ اور جب وہ خُداوند سے دُعا کر چُکے تو ہم پھر اپنے باپ کے خیمہ کی جانب اپنے سفر پر چل دِیے۔",
                "۲۲": "اور اَیسا ہُوا کہ ہم اپنے باپ کے خیمہ میں پُہنچے۔ اور مَیں نے اور میرے بھائیوں نے اور اِسماعیل کے سارے گھرانے نے میرے باپ کے خیمہ میں پُہنچنے کے بعد خُداوند اپنے خُدا کی شکرگزاری کی؛ اور اُنھوں نے اُس کے حُضُور قُربانی گُزرانی اور سوختنی نذریں چڑھائیں۔"
            },
            "8": {
                "۱": "اور اَیسا ہُوا کہ ہم نے ہر قِسم کے تمام بِیج اِکٹھے کِیے تھے، ہر دو، اناج کی ہر قِسم، اور پھل کی ہر قِسم کے بِیج بھی۔",
                "۲": "اور اَیسا ہُوا کہ میرے باپ نے بیابان میں دورانِ قیام ہم سے یُوں کلام کِیا: دیکھو، مَیں نے خواب دیکھا ہے؛ یا با الفاظِ دیگر مَیں نے رویا دیکھی ہے۔",
                "۳": "اور دیکھو، اُن چیزوں کے سبب سے جو مَیں نے دیکھی ہیں، نِیفی اور سام کے باعث خُداوند میں شادمان ہونے کے لِیے میرے پاس جواز ہے؛ پَس مَیں اِس سبب سے گُمان کرتا ہُوں کہ وہ، اور اُن کی نسل میں سے بھی بُہت سے، نجات پائیں گے۔",
                "۴": "لیکن دیکھو، لامن اور لیموئیل مَیں تُمھاری خاطر بُہت پریشان ہُوں؛ کیوں کہ دیکھو، مَیں نے محسُوس کِیا کہ مَیں نے خواب میں تارِیک اور ہیبت ناک بیابان دیکھا۔",
                "۵": "اور اَیسا ہُوا کہ مَیں نے کسی مرد کو دیکھا اور وہ سفید چوغہ میں مُلبس تھا؛ اور وہ آیا اور میرے سامنے کھڑا ہُوا۔",
                "۶": "اور اَیسا ہُوا کہ وہ مُجھ سے ہم کلام ہُوا، اور مُجھے اپنے پِیچھے آنے کا حُکم دِیا۔",
                "۷": "اور اَیسا ہُوا کہ جب مَیں اُس کے پِیچھے چلا، مَیں نے خُود دیکھا کہ مَیں تارِیک اور ہیبت ناک ویرانے میں تھا۔",
                "۸": "اور تارِیکی میں کئی گھنٹوں کی مُسافت کے بعد مَیں خُداوند سے دُعا مانگنے لگا کہ وہ اپنی پُرشفِیق رحمتوں کی کثرت کے مُوافِق مُجھ پر رحم کرے۔",
                "۹": "اور اَیسا ہُوا کہ خُداوند سے دُعا کرنے کے بعد، مَیں نے وسِیع اور عرِیض میدان دیکھا۔",
                "۱۰": "اور اَیسا ہُوا کہ مَیں نے درخت دیکھا، جِس کا پھل ہر کسی کو خُوشی دینے کے لِیے پسندِیدہ تھا۔",
                "۱۱": "اور اَیسا ہُوا کہ مَیں آگے بڑھا اور اُس کے پھل میں سے کھایا؛ اور دیکھا کہ وہ اُن سب سے زیادہ شیریں تھا جو مَیں نے اِس سے پہلے چکھے تھے۔ ہاں، اور مَیں نے دیکھا کہ اُس کا پھل سفید تھا، اُس تمام سفیدی سے زیادہ سفید جو مَیں نے کبھی دیکھی ہو۔",
                "۱۲": "اور جب مَیں نے اُس کے پھل میں سے کھایا، اُس نے میری جان کو اِنتہائی بڑی شادمانی سے مَعمُور کِیا؛ اِس لِیے، مَیں یہ تمنا کرنے لگا کہ میرا خاندان بھی اِسے کھائے؛ کیوں کہ مَیں جانتا تھا کہ یہ دُوسرے تمام پھلوں سے زیادہ پسندِیدہ تھا۔",
                "۱۳": "اور جب مَیں نے اِردگِرد اپنی نظر دوڑائی، کہ شاید مُجھے اپنا خاندان بھی نظر آئے، مَیں نے پانی کا دریا دیکھا؛ اور یہ بہتا تھا اور اُس درخت کے نزدیک تھا جِس کا پھل مَیں کھا رہا تھا۔",
                "۱۴": "اور مَیں نے معلُوم کرنے کے لِیے کہ یہ کہاں سے آتا ہے نظر اُٹھائی؛ اور تھوڑے فاصلے پر مَیں نے اُس کا سرچشمہ دیکھا؛ اور اُس کے سرچشمہ کے پاس تُمھاری ماں سرایا، اور سام، اور نِیفی کو دیکھا؛ اور وہ ایسے کھڑے تھے، جَیسے نہ جانتے ہوں کہ کہاں جانا ہے۔",
                "۱۵": "اور اَیسا ہُوا کہ مَیں نے اُنھیں اِشارے سے اپنی طرف بُلایا؛ اور مَیں نے اُنھیں بُلند آواز سے بھی پُکارا کہ وہ میرے پاس آئیں، اور پھل میں سے کھائیں جو دُوسرے تمام پھلوں سے زیادہ پسندِیدہ تھا۔",
                "۱۶": "اور اَیسا ہُوا کہ وہ میرے پاس آئے اور پھل میں سے بھی کھایا۔",
                "۱۷": "اور اَیسا ہُوا کہ میری تمنا تھی کہ لامن اور لیموئیل بھی آئیں اور پھل میں سے کھائیں؛ پَس مَیں نے دریا کے سرچشمہ کی جانب آنکھیں لگائیں کہ شاید مَیں اُنھیں دیکھ سکُوں۔",
                "۱۸": "اور اَیسا ہُوا کہ مَیں نے اُنھیں دیکھا، لیکن وہ میرے پاس آنا اور پھل میں سے کھانا نہ چاہتے تھے۔",
                "۱۹": "اور مَیں نے لوہے کی باڑ دیکھی، اور یہ دریا کے کِنارے کے ساتھ ساتھ اُس درخت تک جاتی تھی جِس کے پاس مَیں کھڑا تھا۔",
                "۲۰": "اور مَیں نے تنگ اور سُکڑا راستا دیکھا، جو لوہے کی باڑ کے ساتھ ساتھ حتیٰ کہ درخت تک آتا تھا جِس کے پاس مَیں کھڑا تھا؛ اور یہ چشمے کے مَنبع سے کسی بڑے اور وسیع میدان کی جانب بھی راہ نمائی کرتا تھا، گویا کہ وہ کوئی دُنیا ہو۔",
                "۲۱": "اور مَیں نے لوگوں کے اَن گنت ہجُوم دیکھے جِن میں سے بُہت سے آگے بڑھنے کی جدوجہد کر رہے تھے کہ اُس راستے تک پُہنچ سکیں جو اُس درخت کی طرف جاتا تھا جِس کے پاس مَیں کھڑا تھا۔",
                "۲۲": "اور اَیسا ہُوا کہ وہ آگے بڑھے اور اُس راستے پر پُہنچے جو درخت کی طرف جاتا تھا۔",
                "۲۳": "اور اَیسا ہُوا کہ تارِیکی کی کُہر اُٹھی؛ ہاں، یعنی تارِیکی کی اِنتہائی شدید کُہر، یہاں تک کہ جِنھوں نے اِس راستے پر چلنا شُروع کِیا تھا، وہ اپنا راستا کھو بیٹھے، کہ وہ گُم راہ ہُوئے اور کھو گئے۔",
                "۲۴": "اور اَیسا ہُوا کہ مَیں نے اَوروں کو آگے بڑھتے دیکھا، اور وہ آگے بڑھے اور لوہے کی باڑ کے سِرے کو پکڑا؛ اور وہ لوہے کی باڑ کو تھام کر تارِیکی کی کُہر میں سے آگے بڑھنے لگے، حتیٰ کہ جب تک وہ پُہنچ نہ گئے اور درخت کے پھل سے کھا نہ لِیا۔",
                "۲۵": "اور درخت کے پھل میں سے کھا لینے کے بعد اُنھوں نے اپنی نظر اِرد گِرد ایسے اُٹھائی کہ جَیسے وہ شرمندہ ہوں۔",
                "۲۶": "اور مَیں نے بھی اِردگِرد اپنی نظر دوڑائی اور پانی کے دریا کی دُوسری جانب ایک بڑی اور وسِیع عمارت دیکھی؛ اور اَیسا لگتا تھا کہ وہ زمِین سے بُہت اُونچی ہَوا میں مُعّلِق ہے۔",
                "۲۷": "اور یہ بوڑھوں اور جوانوں، مردوں اور عورتوں، سبھی لوگوں سے بھری ہُوئی تھی؛ اور اُن کے لِباس کی وضع قطع نہایت عُمدہ تھی؛ اور اُن کا طرزِ عمل ٹھٹھابازی سے بھرا تھا اور اُن کی طرف اُنگلِیاں اُٹھا رہے تھے، جو درخت تک پُہنچ گئے تھے اور پھل میں سے کھا رہے تھے۔",
                "۲۸": "اور پھل کو چکھنے کے بعد اپنا تمسخر اُڑانے والوں کے سبب سے وہ شرمندہ تھے؛ اور وہ ممنوعہ راہوں پر چل نِکلے اور کھو گئے۔",
                "۲۹": "اور اب مَیں نِیفی اپنے باپ کی ساری باتیں بیان نہیں کرتا۔",
                "۳۰": "مگر مختصر کر کے لِکھتا ہُوں، دیکھو، اُس نے دُوسرے ہجُوموں کو آگے بڑھتے دیکھا؛ اور وہ آئے اور لوہے کی باڑ کا سِرا پکڑا؛ اور لوہے کی باڑ کو مُسلسل مضبُوطی سے تھامتے ہُوئے وہ آگے بڑھتے رہے، وہ آگے آئے اور جُھکے، اور درخت کے پھل میں سے کھایا۔",
                "۳۱": "اور اُس نے دُوسرے ہجُوموں کو بھی دیکھا جو بڑی اور وسیع عمارت کی طرف اپنا راستا ڈُھونڈ رہے تھے۔",
                "۳۲": "اور اَیسا ہُوا کہ بُہت سے چشمے کی گہرایئوں میں ڈوُب گئے؛ اور کئی لوگ اَنجان راہوں میں کھو کر اُس کی نظروں سے اَوجھل ہو گئے۔",
                "۳۳": "اور ہجُوم بُہت بڑا تھا جو اُس عجیب و غریب عمارت میں داخل ہُوا۔ اور اُس عمارت میں داخل ہونے کے بعد اُنھوں نے مُجھ پر اور اُن پر بھی تحقیر کی اُنگلی اُٹھائی جو پھل میں سے کھا رہے تھے؛ لیکن ہم نے اُن کی پروانہ کی۔",
                "۳۴": "میرے باپ کے یہ کلمات ہیں: پَس جِتنوں نے اُن کی پروا کی، وہ بھٹک گئے۔",
                "۳۵": "اور میرے باپ نے فرمایا کہ لامن اور لیموئیل نے پھل نہ کھایا۔",
                "۳۶": "اور اَیسا ہُوا کہ میرے باپ نے اپنے خواب یا رویا کی ساری باتیں بتانے کے بعد جو بُہت زیادہ تھیں، اُس نے ہم سے کہا، اُن چیزوں کے سبب سے جو اُس نے رویا میں دیکھیں، وہ لامن اور لیموئیل کے لِیے بُہت پریشان تھا؛ ہاں، وہ فِکر مند تھا کہ کہیں اَیسا نہ ہو کہ وہ خُداوند کی حُضُوری سے نِکال دیے جائیں۔",
                "۳۷": "اور تب اُس نے ایک دردمند باپ کے سوزوگُداز کے ساتھ اُنھیں نصیحت کی، کہ وہ اُس کی باتوں پر کان لگائیں، کہ شاید خُداوند اُن پر رحم کھائے اور باہر نہ نِکالے؛ ہاں، میرے باپ نے اُن سے وعظ کِیا۔",
                "۳۸": "اور اُن سے وعظ کرنے، اور بُہت ساری باتوں کی نبُوّت بھی کرنے کے بعد، اُس نے اُنھیں خُداوند کے حُکم ماننے کا حُکم دِیا؛ اور اُن کے ساتھ اُس کی بات تمام ہُوئیں۔"
            },
            "9": {
                "۱": "اور لیموئیل کی وادی میں، خیمہ میں قیام کے دوَران میں، یہ ساری باتیں میرے باپ نے دیکھیں اور سُنیں اور کہیں، اور بُہت سی تعجّب خیز باتیں بھی، جو اِن اَوراق پر لِکھی نہیں جا سکتیں۔",
                "۲": "اور اب جیسا کہ مَیں اِن اَوراق کی بابت کہہ چُکا ہُوں، دیکھو، یہ وہ اَوراق نہیں جِن پر مَیں نے اپنے لوگوں کی مُکَمَّل تاریخ قلم بند کی ہے؛ کیوں کہ جِن اَوراق پر مَیں نے اپنے لوگوں کا پُورا اَحوال تحریر کِیا ہے مَیں نے اُنھیں نِیفی کا نام دِیا ہے؛ اِس لِیے میرے اپنے نام کی نِسبت سے اُنھیں نِیفی کے اَوراق کہا جاتا ہے اور اِن اَوراق کو بھی نِیفی کے اَوراق کہا جاتا ہے۔",
                "۳": "لہٰذا مُجھ پر خُداوند کی طرف سے حُکم نازل ہُوا کہ مَیں خاص مقصد کے لِیے اِن اَوراق کو تیار کروُں تاکہ میرے لوگوں کی خِدمت گُزاری کا حال کُندہ کِیا جائے۔",
                "۴": "دُوسرے اَوراق پر بادِشاہوں کے عہدِ سلطنت اور جنگوں اور میرے لوگوں کے جھگڑوں کا حال کُندہ کِیا جائے گا؛ اِس لِیے اِن اَوراق کا بیشتر حِصّہ خِدمت گُزاری اور دُوسرے اَوراق کا بیشتر حِصّہ بادِشاہوں کے عہدِ سلطنت اور جنگوں اور میرے لوگوں کے جھگڑوں پر مُشتمل ہے۔",
                "۵": "پَس، خُداوند نے اپنی دانِست کے مُطابق مُجھے اِن اَوراق کو بنانے کا حُکم فرمایا، جِس کے اِرادہ کا مُجھے عِلم نہیں۔",
                "۶": "مگر خُداوند تمام باتوں کو اَزل سے جانتا ہے؛ پَس وہ بنی آدم کے درمیان اپنے تمام کاموں کو پُورا کرنے کے لِیے راستا تیار کرتا ہے؛ پَس دیکھو، اُسے اپنے سارے فرمانوں کی تکمیل کے واسطے پُوری قُدرت حاصل ہے۔ اور یہ یُوں ہے۔ آمین۔"
            },
            "10": {
                "۱": "اور اب مَیں، نِیفی، اِن اَوراق پر اپنے حالات و معاملات، اور اپنی حُکُومت اور خِدمت گُزاری کی رُوداد لِکھنا شُروع کرتا ہُوں؛ پَس، اپنی رُوداد کے ساتھ ساتھ مُجھے تھوڑی بُہت اپنے باپ کی باتیں صاف صاف کہنی ہیں، اور اپنے بھائیوں کی بھی۔",
                "۲": "پَس دیکھو، اَیسا ہُوا کہ میرے باپ نے اپنے خواب کے کلام کا ذِکر کرنے، اور اُن کو کامل جاں فشانی کی نصیحت کرنے کے بعد، اُس نے اُن سے یہُودیوں کی بابت بھی کلام کِیا—",
                "۳": "کہ اُن کو تباہ و برباد کرنے کے بعد، یعنی عظیم اُلشان شہر یروشلِیم، اور بُہت سارے کسدستان میں اسِیر کر کے لائے جائیں گے، خُداوند کے اپنے وقت کے مُطابق وہ دوبارہ لوٹ آئیں گے، ہاں، یعنی اسِیری سے نِکالے جائیں گے؛ اور جب وہ اسِیری سے نِکال لِیے جائیں گے تو وہ دوبارہ اپنی مورُوثی زمِین پائیں گے۔",
                "۴": "ہاں، یعنی میرے باپ کے یروشلِیم چھوڑنے کے چھے سو برس کے بعد، خُداوند خُدا یہُودیوں کے درمیان میں نبی برپا کرے گا—یعنی مَمسُوح، یا، دُوسرے لفظوں میں، دُنیا کا نجات دہندہ۔",
                "۵": "اور اُس نے اُن نبِیوں کی بابت بھی فرمایا، اِتنی کثیر تعداد نے اِس مَمسُوح یا دُنیا کے اِس شافی کی بابت اِن باتوں کی گواہی دی تھی، جِس کی بابت اُس نے فرمایا تھا۔",
                "۶": "پَس، کُل بنی نوع اِنسان گُم راہی اور فنا پذیری کی حالت میں تھے، اور اِس شافی پر توکّل کے بغیر وہ ہمیشہ ہوں گے۔",
                "۷": "اور اُس نے اُس نبی کی بابت بھی کلام کِیا جو خُداوند کی راہ تیار کرنے، مَمسُوح سے پہلے آئے گا—",
                "۸": "ہاں، یعنی وہ بیابان میں جائے اور پُکارے: تُم خُداوند کی راہ تیار کرو، اور اُس کے راستے سیدھے بناؤ؛ پَس تُمھارے درمیان ایک موجُود ہے جِس کو تُم نہیں جانتے؛ اور وہ مُجھ سے اَفضل ہے، اور جِس کی جُوتی کا تسمہ مَیں کھولنے کے لائق نہیں۔ اور میرے باپ نے اِس بات کی بابت بُہت کُچھ فرمایا۔",
                "۹": "اور میرے باپ نے فرمایا کہ وہ یردن کے پار بیت عَنیاہ میں بپتِسما دے گا؛ اور اُس نے یہ بھی کہا کہ وہ پانی سے بپتِسما دے گا؛ یعنی کہ وہ مَمسُوح کو پانی سے بپتِسما دے گا۔",
                "۱۰": "اور وہ مَمسُوح کو پانی سے بپتِسما دینے کے بعد اِقرار کرے گا اور گواہی دے گا کہ اُس نے خُدا کے برّہ کو بپتِسما دِیا ہے، جو دُنیا کے گُناہ اُٹھا لے جائے گا۔",
                "۱۱": "اور اَیسا ہُوا کہ میرا باپ جب یہ باتیں بتا چُکا تو اِس کے بعد اُس نے میرے بھائیوں سے اُس اِنجِیل کی بابت جِس کی یہُودیوں کے درمیان مُنادی ہوگی، اور یہُودیوں کے بےاعتقادی میں بھٹکنے کی بابت بھی بتایا۔ اور مَمسُوح کو ہلاک کرنے کے بعد، جو آنے والا ہے، اور ہلاک ہوجانے کے بعد مُردوں میں سے جی اُٹھے گا، اور رُوحُ القُدس کے وسیلے سے اپنے تئیں غیر قَوموں پر آشکار کرے گا۔",
                "۱۲": "ہاں میرے باپ نے غیر قَوموں کی بابت بُہت کُچھ بتایا، اور اِسرائیل کے گھرانے کی بابت بھی، کہ اُن کا زیتون کے درخت کے ساتھ موازنہ کِیا جا سکے گا، جِس کی شاخیں توڑی اور تمام رُویِ زمِین پر مُنتشر کی جائیں گی۔",
                "۱۳": "اِس سبب سے، اُس نے فرمایا یہ لازم ہے کہ ہم یک دِل ہو کر وعدے کی سر زمِین میں پُہنچائے جائیں گے، خُداوند کے اِس قول کو پُورا ہونے کے واسطے، کہ ہم کُل رُویِ زمِین پر پراگندہ ہوں گے۔",
                "۱۴": "اور اِسرائیل کے گھرانے کے پراگندہ ہو جانے کے بعد اُنھیں دوبارہ اِکٹھا کِیا جائے گا؛ یعنی آخِر میں، غیر قَوموں کا اِنجِیل کی مَعمُوری کو قبُول کر لینے کے بعد، زیتون کے درخت کی قدرتی شاخیں، یا اِسرائیل کے گھرانے کی باقیات کا اُس میں پیوند لگایا جائے گا، یا اپنے اصلی و حقیقی مَمسُوح، اپنے خُداوند اور اپنے رہائی دینے والے کی پہچان تک پُہنچ جائیں گے۔",
                "۱۵": "اور اِس طریق کے طرزِ کلام سے میرے باپ نے میرے بھائیوں سے نبُوّت فرمائی اور کلام کِیا، اور بھی بُہت ساری مزید باتیں جو مَیں اِس کِتاب میں نہیں لِکھتا؛ پَس مَیں نے اُن میں سے بُہت ساری باتیں جو میرے لِیے مفید تھیں اپنی دُوسری کِتاب میں لِکھی ہیں۔",
                "۱۶": "اور یہ تمام باتیں، جِن کا مَیں نے ذِکر کِیا ہے، تب رُونما ہُوئیں، جب میرا باپ وادی لیموئیل میں خیمہ میں ٹھہرا ہُوا تھا۔",
                "۱۷": "اور اَیسا ہُوا کہ مَیں نِیفی اپنے باپ کا سارا کلام، اُن باتوں کی بابت جو اُس نے رویا میں دیکھیں، اور وہ باتیں بھی جو اُس نے رُوحُ القُدس کی قُدرت سے فرمائیں، جو قُدرت اُس نے اِبنِ خُدا پر اِیمان لانے سے پائی—اور اِبنِ خُدا ہی مَمسُوح ہے جو آئے گا—مَیں نِیفی بھی مُشتاق تھا کہ مَیں اِن باتوں کو رُوحُ القُدس کی قُدرت سے دیکھوں، اور سُنوں، اور جانوں، جو کہ اُن سب کے لِیے خُدا کی نعمت ہے جو جان فشانی سے اُس کے طالب رہتے ہیں، جَیسے قدیم وقتوں میں تھا، اَیسا ہی اُس زمانہ میں وہ خُود کو بنی آدم پر ظاہر کرے گا۔",
                "۱۸": "پَس وہ آج، کل، بلکہ اَبد تک یکساں ہے؛ اور ہر اِنسان کے لِیے بِنائے عالم سے وسیلہ تیار کِیا گیا ہے، بہ شرطِ کہ وہ تَوبہ کریں اور اُس کی طرف رُجُوع لائیں۔",
                "۱۹": "پَس جو جان فشانی سے ڈُھونڈتا ہے وہ پائے گا؛ اور رُوحُ القُدس کی قُدرت سے، خُدا کے بھید اُن پر کھولے جائیں گے، جَیسے اِن زمانوں میں، اَگلے زمانوں کی طرح، اور جَیسے اَگلے زمانوں میں ویسے ہی آنے والے زمانوں میں؛ پَس، خُدا کی راہ ایک اَبَدی مدار ہے۔",
                "۲۰": "پَس یاد رکھ، اَے اِنسان، تیرے ہر عمل کا تُجھ سے حساب لِیا جائے گا۔",
                "۲۱": "پَس، اگر تُم اپنے کارِ آموزی کے ایّام میں بدی کرنے کے خواہاں ہو گئے ہو، تو تُم خُدا کے تخت عدالت کے سامنے ناپاک پائے جاؤ گے؛ اور کوئی ناپاک شَے خُدا کے ساتھ قیام نہیں کر سکتی؛ پَس، تُم ہمیشہ کے لِیے رَدّ کر دیے جاؤ گے۔",
                "۲۲": "اور رُوحُ القُدس اِختیار دیتا ہے کہ مَیں یہ باتیں کہُوں، اور اِن کا اِنکار نہ کروُں۔"
            },
            "11": {
                "۱": "پَس اَیسا ہُوا کہ مَیں نے چاہا تھا کہ اُن باتوں کو جانوں جِنھیں میرا باپ دیکھ چُکا تھا، اور اِس اِیمان کے ساتھ کہ خُداوند اُنھیں مُجھ پر ظاہر کرنے میں قادِر تھا، جُوں ہی مَیں اپنے دِل میں غور کرنے کے لِیے بیٹھا خُداوند کا رُوح مُجھے بڑے اُونچے پہاڑ پر لے گیا، جِس کو نہ کبھی پہلے دیکھا تھا، اور جِس پر نہ کبھی پہلے اپنا قدم رکھا تھا۔",
                "۲": "اور رُوح نے مُجھ سے فرمایا: تُو کِیا چاہتا ہے؟",
                "۳": "اور مَیں نے کہا: مَیں اُن باتوں کو دیکھنا چاہتا ہُوں جو میرے باپ نے دیکھیں۔",
                "۴": "اور رُوح نے مُجھ سے کہا: تُو اِیمان لاتا ہے کہ تیرے باپ نے اُس درخت کو دیکھا جِس کی بابت اُس نے کہا ہے؟",
                "۵": "اور مَیں نے کہا: ہاں، تُجھے معلوم ہے کہ مَیں اپنے باپ کی ساری باتوں پر اِیمان لاتا ہُوں۔",
                "۶": "اور جب مَیں یہ باتیں کہہ چُکا تو رُوح نے بُلند آواز کے ساتھ یہ کہتے ہُوئے پُکارا: خُداوند، خُدا تعالیٰ کی ہوشعنا؛ کیوں کہ وہ سارے جہاں پر خُدائے برتر ہے، ہاں، یعنی سب سے افضل۔ اور تُو مُبارک ہے، نِیفی، کیوں کہ تُو خُدا تعالیٰ کے بیٹے پر اِیمان لایا ہے؛ پَس تُو اُن باتوں کو دیکھے گا جِن کی تُو نے تمنا کی تھی۔",
                "۷": "اور دیکھ یہ بات تیرے لِیے نِشان ہوگی، کہ جب تُو اُس درخت کو دیکھ لے گا جِس پر پھل لگا ہُوا تھا جِس کو تیرے باپ نے چکھا، تُو ایک ہستی کو بھی آسمان سے اُترتا دیکھے گا اور اُس کا تُو شاہد ہوگا؛ اور اُس کا دِیدار کرنے کے بعد تُو گواہی دے گا کہ یہ خُدا کا بیٹا ہے۔",
                "۸": "اور اَیسا ہُوا کہ رُوح نے مُجھے کہا: نظر کر! اور مَیں نے نظر کی اور درخت دیکھا؛ اور یہ اُس درخت کی مانِند تھا جو میرے باپ نے دیکھا تھا اور اُس کی خُوب صُورتی بے اِنتہا تھی، ہاں ساری خُوب صُورتی سے بڑھ کر؛ اور اُس کی سفیدی اُڑتی برف کی سفیدی سے بڑھ کر تھی۔",
                "۹": "اور اَیسا ہُوا کہ اُس درخت کو دیکھنے کے بعد مَیں نے رُوح سے کہا: مَیں دیکھتا ہُوں کہ تُو نے مُجھے وہ درخت دِکھایا ہے جو سب سے زیادہ بیش قیمت ہے۔",
                "۱۰": "اور اُس نے مُجھ سے کہا: تیری کیا تمنا ہے؟",
                "۱۱": "اور مَیں نے اُس سے کہا: اِس کی تعبیر معلوم کرنا—پَس مَیں اُس سے ہم کلام ہُوا جَیسے کوئی مرد ہم کلام ہوتا ہے؛ کیوں کہ مَیں نے دیکھا کہ وہ آدمی کی صُورت میں تھا؛ تاہم مُجھے عِلم تھا کہ یہ خُداوند کا رُوح تھا؛ اور وہ مُجھ سے یُوں ہم کلام ہُوا جَیسے کوئی اِنسان کسی دُوسرے کے ساتھ ہم کلام ہوتا ہے۔",
                "۱۲": "اور اَیسا ہُوا کہ اُس نے مُجھ سے کہا: نظر کر! اور مَیں نے اُسے دیکھنے کے لِیے اُس پر نظر ڈالی، اور مَیں نے اُسے نہ دیکھا کیوں کہ وہ میرے سامنے سے جا چُکا تھا۔",
                "۱۳": "اور اَیسا ہُوا کہ مَیں نے نظر کی اور یروشلِیم کے عظیم اُلشان شہر اور دُوسرے شہروں کو بھی دیکھا۔ اور مَیں نے ناصرت کا شہر دیکھا اور ناصرت کے شہر میں ایک کنواری دیکھی، اور وہ نہایت پاکیزہ اور حسین تھی۔",
                "۱۴": "اور اَیسا ہُوا کہ مَیں نے آسمانوں کو کُھلا دیکھا؛ اور فرِشتہ نیچے آیا اور میرے سامنے کھڑا ہُوا؛ اور اُس نے مُجھ سے کہا: نِیفی، تُو کیا دیکھتا ہے؟",
                "۱۵": "اور مَیں نے اُس سے کہا: ایک کنواری، دُوسری تمام کنواریوں سے زیادہ پاکیزہ و حسین۔",
                "۱۶": "اور اُس نے مُجھ سے کہا: تُو خُدا کی نظرِ کرم کو پہچانتا ہے؟",
                "۱۷": "اور مَیں نے اُس سے کہا: مَیں جانتا ہُوں کہ وہ اپنے بچّوں سے پیار کرتا ہے؛ تاہم، مَیں ساری باتوں کے معانی سے واقف نہیں ہُوں۔",
                "۱۸": "اور اُس نے مُجھ سے کہا: دیکھ، جِس کنواری کو تُو دیکھتا ہے، جِسم کے اعتبار سے اِبنِ خُدا کی ماں ہے۔",
                "۱۹": "اور اَیسا ہُوا کہ مَیں نے دیکھا کہ وہ رُوح میں اُٹھائی گئی؛ اور اُس کے رُوح میں اُٹھائے جانے کے ایک لمحے کے بعد فرِشتہ یہ کہتے ہُوئے مُجھ سے مُخاطب ہُوا: نظر کر!",
                "۲۰": "اور مَیں نے نظر کی اور کنواری کو دوبارہ دیکھا، جو اپنے بازوؤں میں بچّے کو اُٹھائے ہُوئے تھی۔",
                "۲۱": "اور فرِشتہ نے مُجھ سے کہا: دیکھ، خُدا کا برّہ، ہاں، یعنی اَبَدی باپ کا بیٹا! کیا تُو اُس درخت کے معانی جانتا ہے جِس کو تیرے باپ نے دیکھا؟",
                "۲۲": "اور مَیں نے اُسے یہ کہتے ہُوئے جواب دِیا: ہاں، یہ خُدا کی محبّت ہے جو اپنے آپ بنی آدم کے دِلوں میں سے باہر بہتی ہے؛ پَس، یہ سب چیزوں سے زیادہ پسندِیدہ ہے۔",
                "۲۳": "اور وہ مُجھ سے یہ کہتے ہُوئے ہم کلام ہُوا: ہاں، اور جان کے لِیے سب سے زیادہ خُوشی کا باعث۔",
                "۲۴": "اور یہ باتیں کہنے کے بعد اُس نے مُجھ سے کہا: نظر کر! اور مَیں نے نظر کی اور مَیں نے خُدا کے بیٹے کو بنی آدم کے درمیان میں جاتے دیکھا اور مَیں نے بُہت سوں کو اُس کے پیروں پر گِرتے اور اُس کی عِبادت کرتے دیکھا۔",
                "۲۵": "اور اَیسا ہُوا کہ مَیں نے اُس لوہے کی باڑ کو دیکھا جِس کو میرے باپ نے دیکھا تھا، خُدا کا وہ کلام تھا، جو آبِ حیات کے چشمے یا شجرِ حیات کی جانب راہ نمائی کرتی تھی؛ جب کہ آبِ حیات خُدا کی محبّت کا اِستعارہ ہے؛ اور مَیں نے یہ فہم بھی پایا کہ شجرِ حیات بھی خُدا کی محبّت کا اِستعارہ تھا۔",
                "۲۶": "اور فرِشتہ نے دوبارہ مُجھ سے کہا: نظر کر، اور خُدا کی نظرِ کرم دیکھ!",
                "۲۷": "اور مَیں نے نظر کی اور دُنیا کے مُخلصی دینے والے کو دیکھا، جِس کی بابت میرے باپ نے کلام کِیا تھا؛ اور مَیں نے اُس نبی کو بھی دیکھا جو اُس کے آگے راستا تیار کرے گا۔ اور خُدا کا برّہ آگے بڑھا اور اُس سے بپتِسما لِیا؛ اور اُس کے بپتِسما لینے کے بعد، مَیں نے آسمانوں کو کُھلا ہُوا دیکھا، اور رُوح ُ القُدس، کبوتر کی شکل میں آسمان سے اُترا اور اُس پر ٹھہرا۔",
                "۲۸": "اور مَیں نے دیکھا کہ وہ قُدرت اور بڑے جلال کے ساتھ، لوگوں کے درمیان میں خِدمت کرتا گیا؛ اور اُس کا کلام سُننے کے لِیے لوگوں کے لشکر جمع ہو جاتے تھے؛ اور مَیں نے دیکھا کہ اُنھوں نے اُسے اپنے درمیان میں سے باہر نِکال دِیا۔",
                "۲۹": "اور مَیں نے دُوسرے بارہ کو بھی اُس کے پِیچھے آتے دیکھا۔ اور اَیسا ہُوا کہ وہ رُوح میں میرے سامنے سے اُٹھا لِیے گئے، اور مَیں نے اُنھیں پھر نہ دیکھا۔",
                "۳۰": "اور اَیسا ہُوا کہ فرِشتہ دوبارہ یہ کہتے ہُوئے مُجھ سے ہم کلام ہُوا: نظر کر، اور مَیں نے نظر کی اور آسمانوں کو دوبارہ کُھلا ہُوا دیکھا اور مَیں نے فرِشتوں کو بنی آدم پر اُترتے دیکھا اور اُنھوں نے اُن کی خِدمت کی۔",
                "۳۱": "اور وہ پھر مُجھ سے یہ کہتے ہُوئے ہم کلام ہُوا: نظر کر، اور مَین نے نظر کی اور خُدا کے برّہ کو بنی آدم کے درمیان میں جاتے دیکھا۔ اور مَیں نے لوگوں کے لشکروں کو جو بیمار تھے اور جو طرح طرح کی بیماریوں میں مُبتلا تھے اور شیاطین اور ناپاک رُوحوں کے اثر میں تھے؛ اور فرِشتہ ہم کلام ہُوا اور اِن تمام باتوں کو مُجھ پر ظاہر کِیا۔ اور وہ خُدا کے برّہ کی قُدرت سے شفا یاب ہُوئے اور شیاطین اور بد رُوحوں کو نِکال دِیا گیا۔",
                "۳۲": "اور اَیسا ہُوا کہ فرِشتہ یہ کہتے ہُوئے پھر مُجھ سے ہم کلام ہُوا: نظر کر! اور مَیں نے نظر کی اور خُدا کے برّہ کو دیکھا، کہ لوگوں نے اُسے پکڑا؛ ہاں، دُنیا نے اَبَدی خُدا کے بیٹے کی عدالت لگائی؛ اور مَیں نے دیکھا اور گواہی دیتا ہُوں۔",
                "۳۳": "اور مُجھ نِیفی نے دیکھا کہ وہ صلیب پر چڑھایا گیا اور دُنیا کے گُناہوں کی خاطر ہلاک کِیا گیا۔",
                "۳۴": "اور اُس کی ہلاکت کے بعد، مَیں نے دُنیا کے لشکروں کو دیکھا، کہ وہ برّہ کے رسُولوں کے خِلاف لڑنے کے لِیے جمع ہُوئے؛ پَس خُداوند کے فرِشتہ نے اُن بارہ کو یُوں مُخاطب کِیا۔",
                "۳۵": "اور دُنیا کا لشکر جمع ہُوا؛ اور مَیں نے دیکھا کہ وہ بڑی اور وسیع عمارت میں تھے، اُس عمارت کی مانِند جو میرے باپ نے دیکھی تھی۔ اور خُداوند کا فرِشتہ دوبارہ یہ کہتے ہُوئے مُجھ سے ہم کلام ہُوا: دُنیا اور اُس کی دانائی دیکھ؛ ہاں، دیکھ اِسرائیل کا گھرانا برّہ کے بارہ رُسُولوں کے خِلاف لڑنے کے لِیے جمع ہُوا ہے۔",
                "۳۶": "اور اَیسا ہُوا کہ مَیں نے دیکھا اور گواہی دی، کہ بڑی اور وسیع و عریض عمارت دُنیا کا غرُور تھی؛ اور یہ گِر گئی، اور اِس کا گِرنا اِنتہائی شدِید تھا۔ اور خُداوند کا فرِشتہ دوبارہ یہ کہتے ہُوئے مُجھ سے مُخاطب ہُوا: سب قَوموں، قبیلوں، زُبانوں، اور اُمتّوں کی جو برّہ کے بارہ رُسُولوں کے خِلاف لڑیں گے اَیسی ہی تباہی و بربادی ہو گی۔"
            },
            "12": {
                "۱": "اور اَیسا ہُوا کہ فرِشتہ نے مُجھ سے کہا: نظر کر، اور اپنی نسل کو دیکھ، اور اپنے بھائیوں کی نسل کو بھی۔ اور مَیں نے نظر کی اور وعدے کی سر زمِین دیکھی؛ اور مَیں نے قَوموں کے لشکر دیکھے، ہاں، یعنی وہ تعداد میں اِتنے زیادہ تھے جَیسے سَمُندر کی ریت کے ذرّے۔",
                "۲": "اور اَیسا ہُوا کہ مَیں نے لشکروں کو ایک دُوسرے کے خِلاف لڑائی کے لِیے جمع ہوتے دیکھا؛ اور مَیں نے جنگیں دیکھیں، اور جنگوں کی اَفواہیں، اور اپنی اُمّت میں تلوار سے ہونے والی بڑی ہلاکتیں دیکھیں۔",
                "۳": "اور اَیسا ہُوا کہ مَیں نے مُلک میں کئی نسلوں کو دیکھا، جو جنگوں اور جھگڑوں کے نتیجے میں گُزر گئیں؛ اور مَیں نے بُہت سے شہر دیکھے، ہاں، یہاں تک کہ مَیں نے اُنھیں نہ گِنا۔",
                "۴": "اور اَیسا ہُوا کہ مَیں نے وعدے کی سر زمِین پر تارِیکی کی کُہر دیکھی؛ اور مَیں نے بجلیوں کا کڑکنا دیکھا، اور مَیں نے گرجوں اور زلزلوں، اور ہر قسم کے نوحہ و فریاد کا شور سُنا؛ اور مَیں نے زمِین اور چٹانیں دیکھیں، کہ وہ ٹُوٹ پُھوٹ گئیں؛ اور مَیں نے پہاڑوں کو لڑھکتے لڑھکتے ریزہ ریزہ ہوتے دیکھا؛ اور مَیں نے زمِین کے میدانوں کو دیکھا، کہ وہ پھٹ گئے؛ اور مَیں نے بُہت سے شہروں کو دیکھا کہ وہ دھنس گئے؛ اور مَیں نے بُہت سے دیکھے جو آگ سے جلائے گئے؛ اور مَیں نے بُہت سوں کو دیکھا جو زمِین کی تھرتھراہٹ سے لڑھک کر زمِین بوس ہو گئے۔",
                "۵": "اور اَیسا ہُوا کہ اِن چیزوں کو دیکھنے کے بعد، مَیں نے تارِیکی کی بھاپ کو دیکھا کہ وہ رویِ زمِین پر سے اُٹھائی گئی؛ اور دیکھو، مَیں نے ہجُوم دیکھے جو خُداوند کی بڑی بڑی اور ہولناک سزاؤں کے سبب سے ہلاک نہ ہُوئے تھے۔",
                "۶": "اور مَیں نے اَفلاک کو کُھلتے، اور خُدا کے برّہ کو آسمان سے اُترتے دیکھا؛ اور وہ نیچے آیا اور خُود کو اُن پر ظاہر کِیا۔",
                "۷": "اور مَیں نے دیکھا اور گواہی بھی دی کہ رُوحُ القُدس دیگر بارہ پر نازل ہُوا اور وہ خُدا کی طرف سے مُقرّر کِیے اور چُنے گئے۔",
                "۸": "اور فرِشتہ یہ کہہ کر مُجھ سے ہم کلام ہُوا: برّہ کے بارہ شاگِردوں کو دیکھ جو تیری نسل کی خِدمت کے لِیے چُنے گئے ہیں۔",
                "۹": "اور اُس نے مُجھ سے کہا: کیا تُجھے برّہ کے بارہ رُسُول یاد ہیں؟ دیکھ یہ وہ ہیں جو اِسرائیل کے بارہ قبیلوں کی عدالت کریں گے؛ پَس، وہ تیری نسل کے بارہ خادموں کی عدالت کریں گے؛ چُوں کہ تُو اِسرائیل کے گھرانے سے ہے۔",
                "۱۰": "اور یہ بارہ خادم جنھیں تُو دیکھتا ہے تیری نسل کی عدالت کریں گے۔ اور، دیکھ، وہ ہمیشہ تک راست باز ہیں؛ پَس خُدا کے برّہ پر اُن کے اِیمان کے سبب سے اُن کے جامے اُس کے خُون سے سفید کِیے گئے ہیں۔",
                "۱۱": "اور فرِشتہ نے مُجھ سے کہا: نظر کر! اور مَیں نے نظر کی، اور تین نسلوں کو راست بازی میں دُنیا سے جاتے دیکھا؛ اور اُن کے جامے سفید تھے یعنی خُدا کے برّہ کی مانِند تھے۔ اور فرِشتہ نے مُجھ سے کہا: یہ برّہ کے خُون سے سفید کِیے گئے ہیں، اُس پر اُن کے اِیمان کے سبب سے۔",
                "۱۲": "اور مُجھ نِیفی نے چوتھی پُشت کے بُہتیروں کو دیکھا جو راست بازی میں اِنتقال کر گئے۔",
                "۱۳": "اور اَیسا ہُوا کہ مَیں نے زمِین کے لشکروں کو جمع ہوتے دیکھا۔",
                "۱۴": "اور فرِشتہ نے مُجھ سے کہا: اپنی نسل اور اپنے بھائیوں کی نسل کو بھی دیکھ۔",
                "۱۵": "اور اَیسا ہُوا کہ مَیں نے نظر کی اور دیکھا میری نسل کے لوگ میرے بھائیوں کی نسل کے خِلاف لشکروں میں اِکٹھے ہُوئے؛ اور وہ لڑنے کے لِیے جمع ہُوئے تھے۔",
                "۱۶": "اور فرِشتہ مُجھ سے یہ کہتے ہُوئے ہم کلام ہُوا: اُس غلیظ پانی کے چشمے کو دیکھ جو تیرے باپ نے دیکھا؛ ہاں، یعنی وہ دریا جِس کی بابت اُس نے کلام کِیا اور اُس کی گہرائیاں جہنم کی گہرائیاں ہیں۔",
                "۱۷": "اور تارِیکی کی کُہر اِبلِیس کی آزمایشیں ہیں، جو آنکھوں کو اندھا کرتی، اور بنی آدم کے دِلوں کو سخت کرتی ہیں، اور اُنھیں کُشادہ راستوں پر لے جاتی ہیں تاکہ وہ ہلاک ہوں اور کھو جائیں۔",
                "۱۸": "اور وہ عمارت جو تیرے باپ نے دیکھی بنی نوع اِنسان کے بے سُود تصَوُّرات اور گھمنڈ ہے۔ اور بُہت بڑی اور خوف ناک خلیج اُنھیں جُدا کرتی ہے؛ ہاں، یعنی اَبَدی خُدا کے اِنصاف کا کلام، اور مَمسُوح جو خُدا کا برّہ ہے، جِس کی رُوحُ القُدس دُنیا کی اِبتدا سے اِس وقت تک، اور اب سے اَبّد تک گواہی دیتا ہے۔",
                "۱۹": "اور جب فرِشتہ یہ باتیں کر رہا تھا، مَیں نے نظر کی اور دیکھا کہ میرے بھائیوں کی نسل نے میری نسل کے خِلاف جھگڑا کِیا، فرِشتہ کے کلام کے مُطابق؛ اور میری نسل کے غرُور اور اِبلِیس کی آزمایشوں کے سبب سے، مَیں نے دیکھا کہ میرے بھائیوں کی نسل میری نسل کے لوگوں پر غالِب آئی۔",
                "۲۰": "اور اَیسا ہُوا کہ مَیں نے نظر کی اور اپنے بھائیوں کی نسل کے لوگوں کو دیکھا کہ وہ میری نسل پر غالِب آئے اور وہ رُویِ زمِین پر لشکر بن کر پھیل گئے۔",
                "۲۱": "اور مَیں نے اُن کو لشکروں میں اِکٹھے ہوتے دیکھا اور مَیں نے اُن کے درمیان میں جنگیں اور جنگوں کی اَفواہیں دیکھیں؛ اور مَیں نے دیکھا جنگوں اور جنگوں کی اَفواہوں میں بُہت سی نسلیں گُزر گئیں۔",
                "۲۲": "اور فرِشتہ نے مُجھ سے کہا کہ دیکھو، یہ بے اعتقادی میں رُوبہِ زوال ہوں گے۔",
                "۲۳": "اور اَیسا ہُوا کہ مَیں نے دیکھا کہ بے اعتقادی میں رُوبہِ زوال ہو جانے کے بعد وہ تِیرہ بخت، اور مکروُہ، اور نجس لوگ بن گئے، کاہلی اور ہر قسم کی مکروُہات سے لبریز۔"
            },
            "13": {
                "۱": "اور اَیسا ہُوا کہ فرِشتہ یہ کہتے ہُوئے مُجھ سے ہم کلام ہُوا: نظر کر! اور مَیں نے نظر کی اور بُہت سی قومیں اور سلطنتیں دیکھیں۔",
                "۲": "اور فرِشتہ نے مُجھ سے کہا: تُو کیا دیکھتا ہے؟ اور مَیں نے کہا مَیں بُہت سی قَومیں اور سلطنتیں دیکھتا ہُوں۔",
                "۳": "اور اُس نے مُجھ سے فرمایا: یہ غیر قَوموں کی سلطنتیں اور اَقوام ہیں۔",
                "۴": "اور اَیسا ہُوا کہ مَیں نے غیر قَوموں کے درمیان میں کسی بڑی کلِیسیا کو قائم ہوتے دیکھا۔",
                "۵": "اور فرِشتہ نے مُجھ سے کہا: اِس کلِیسیا کا قائم ہونا دیکھو جو دُوسری تمام کلِیسیاؤں سے بڑھ کر مکروُہ ہے، اور جو کہ خُدا کے مُقدسین کو قتل کرتی ہے، ہاں، اُن پر ظلم و ستم ڈھاتی اور اُنھیں جکڑتی ہے، اور آہنی جُوَئے میں جوتتی اور اسِیری میں لاتی ہے۔",
                "۶": "اور اَیسا ہُوا کہ مَیں نے اِس بڑی اور مکروُہ کلِیسیا پر نظر کی؛ اور مَیں نے اِبلِیس کو دیکھا کہ وہ اِس کا بانی تھا۔",
                "۷": "اور مَیں نے سونا اور چاندی اور ریشمی اور قِرمزی اور مہین کتانی کپڑے اور ہر قسم کے قِیمتی لباس بھی دیکھے اور مَیں نے بُہت سی کسبیاں دیکھیں۔",
                "۸": "اور فرِشتہ یہ کہتے ہُوئے مُجھ سے ہم کلام ہُوا: دیکھ یہ سونا اور، یہ چاندی، اور یہ ریشمی، اور یہ قِرمزی، اور یہ مہین کتانی کپڑے، اور یہ قِیمتی لباس، اور کسبیاں، یہ بڑی اور مکروُہ کلِیسیا کی خواہشیں ہیں۔",
                "۹": "اور دُنیاوی تحسین کے لِیے بھی وہ خُدا کے مُقدسِین کو تباہ و برباد کرتی اور اُنھیں اسِیری میں لاتی ہے۔",
                "۱۰": "اور اَیسا ہُوا کہ مَیں نے نظر کی اور بُہت سے پانیوں کو دیکھا؛ اور وہ غیر قَوموں کو میرے بھائیوں کی نسل سے جُدا کرتےتھے۔",
                "۱۱": "اور اَیسا ہُوا کہ فرِشتہ نے مُجھ سے کلام کِیا: دیکھ خُدا کا قہر تیرے بھائیوں کی نسل پر ہے۔",
                "۱۲": "اور مَیں نے نظر کی اور غیر قَوموں کے درمیان میں ایک شخص کو دیکھا جو میرے بھائیوں کی نسل سے بُہت سے پانیوں کے ذریعے سے جُدا کِیا گیا تھا؛ اور مَیں نے خُدا کے رُوح کو دیکھا کہ وہ نیچے آیا اور اُس شخص پر غالِب آیا؛ اور وہ بُہت سے پانیوں پر سے گُزرا، یعنی وہ میرے بھائیوں کی نسل کے پاس جا پُہنچا جو موعودہ سر زمِین میں تھے۔",
                "۱۳": "اور اَیسا ہُوا کہ مَیں نے خُدا کے رُوح کو دیکھا، کہ وہ دیگر غیر قَوموں پر غالِب آیا اور وہ اسِیری سے نِکل کر بُہت سے پانیوں کے پار چلی گئیں۔",
                "۱۴": "اور اَیسا ہُوا کہ مَیں نے موعودہ سر زمِین پر غیر قَوموں کے بُہت سے لشکر دیکھے؛ اور مَیں نے خُدا کا قہر دیکھا، جو میرے بھائیوں کی نسل پر تھا؛ اور وہ غیر قَوموں کے سامنے سے تِتر بِتر ہُوئے اور بڑی اَذیت اُٹھائی۔",
                "۱۵": "اور اَیسا ہُوا کہ مَیں نے خُداوند کے رُوح کو دیکھا، کہ وہ غیر قَوموں پر تھا، اور وہ خُوش حال ہُوئے اور اپنی وراثت کی سر زمِین پائی؛ اور مَیں نے دیکھا کہ وہ ہلاک ہونے سے پہلے میرے لوگوں کی مانِند گوری رنگت والے، اور نہایت حسین و جمیل تھے۔",
                "۱۶": "اور اَیسا ہُوا کہ مُجھ نِیفی نے دیکھا کہ اسِیری سے نِکل کر آنے والی غیر قَوموں نے خُداوند کے حُضُور خُود کو فروتن بنایا؛ اور خُداوند کی قُدرت اُن کے ساتھ تھی۔",
                "۱۷": "اور مَیں نے دیکھا کہ غیر قَوموں کے آبائی ہم نسل پانیوں پر اور خُشکی پر اُن کے خِلاف لڑنے کو اِکٹھے ہُوئے۔",
                "۱۸": "اور مَیں نے دیکھا کہ خُدا کی قُدرت اُن کے ساتھ تھی، اور کہ خُدا کا غضب اُن سب پر تھا جو اُن کے خِلاف جنگ کے لِیے جمع ہُوئے تھے۔",
                "۱۹": "اور مُجھ نِیفی نے دیکھا کہ غیر قومیں جو اسِیری سے نِکلیں خُدا کی قُدرت سے دُوسری تمام قَوموں کے ہاتھوں سے چھڑائی گئیں۔",
                "۲۰": "اور اَیسا ہُوا کہ مُجھ نِیفی نے دیکھا کہ وہ سر زمِین میں آسوُدہ ہُوئے اور مَیں نے کِتاب دیکھی جو اُن کے ہم راہ لائی گئی تھی۔",
                "۲۱": "اور فرِشتہ نے مُجھ سے کہا: کیا تُجھے اِس کِتاب کے معانی معلوم ہیں؟",
                "۲۲": "اور مَیں نے اُس کو بتایا: مُجھے کوئی عِلم نہیں۔",
                "۲۳": "اور اُس نے فرمایا: دیکھ یہ یہُودی کے مُنہ سے نِکلتی ہے۔ اور مُجھ نِیفی نے وہ کِتاب دیکھی؛ اور فرِشتہ نے مُجھ سے کلام کِیا: جو کِتاب تُو دیکھتا ہے، یہُودیوں کی تاریخ جو کہ خُداوند کے عہُود پر مُشتمل ہے، جو اُس نے اِسرائیل کے گھرانے سے باندھے ہیں؛ اور اِس میں پاک نبِیوں کی نبُوّتیں بھی شامِل ہیں۔ اور یہ اُن نقوُش کی مانِند ہیں جو پیتل کے اَوراق پر کُندہ ہیں، سِوا اِس کے کہ یہ کثرت سے نہیں ہیں، تاہم یہ خُداوند کے عہُود پر مُشتمل ہیں، جو اُس نے اِسرائیل کے گھرانے سے باندھے ہیں؛ پَس، وہ غیر قَوموں کے لِیے بیش قیمت ہیں۔",
                "۲۴": "اور خُداوند کے فرِشتہ نے مُجھ سے کہا: تُو نے وہ کِتاب دیکھی ہے جو یہُودی کے مُنہ سے نِکلی ہے؛ اور جب یہ یہُودی کے مُنہ سے نِکلی تو اِس میں خُداوند کی اِنجِیل کی مَعموُری تھی، جِس کی بارہ رسوُلوں نے گواہی دی؛ اور وہ اُس سچّائی کے مُطابق گواہی دیتے ہیں جو خُدا کے برّہ میں ہے۔",
                "۲۵": "پَس، یہ باتیں یہُودیوں سے غیر قَوموں تک اَصلی حالت میں اُس سچّائی کے مُطابق پُہنچتی ہیں جو خُدا میں ہے۔",
                "۲۶": "اوروہ برّہ کے بارہ رُسولوں کے وسِیلہ سے، یہُودیوں سے غیر قَوموں تک پُہنچ جانے کے بعد، تُو اُس طاغوتی اور مکروُہ کلِیسیا کا قیام دیکھتا ہے، جو دُوسری تمام کلِیسیاؤں سے بڑھ کر زیادہ مکروُہ ہے؛ پَس دیکھ، اُنھوں نے برّہ کی اِنجِیل میں سے بُہت سے واضح اور بیش قیمت حِصّے نِکال لِیے؛ اور وہ خُداوند کے بُہت سے عہُود بھی نِکال چُکے ہیں۔",
                "۲۷": "اور اُنھوں نے یہ سب اِس لِیے کِیا کہ وہ خُداوند کی راست راہوں کو بِگاڑیں، تاکہ وہ بنی آدم کی آنکھوں کو اَندھا اور دِلوں کو سخت کریں۔",
                "۲۸": "پَس، تُو دیکھتا ہے کہ کِتاب اِس بڑی اور مکروُہ کلِیسیا کے ہاتھوں میں سے گُزرنے کے بعد سامنے لائی گئی، تو کئی واضح و صریح اور بیش قیمت باتیں کِتاب میں سے نِکال لی گئیں ہیں، جو خُدا کے برّہ کی کِتاب ہے۔",
                "۲۹": "اور اِن سادہ اور بیش قیمت باتوں کے نِکالے جانے کے بعد یہ غیر اقوام کی ساری قَوموں میں جاتی ہے؛ اور غیر قَوموں کی ساری اقوام میں اِس کے جانے کے بعد، ہاں، یعنی سَمُندر پار جِس کو تُو غیر قَوموں کے ساتھ کئی پانیوں کے پار جاتے دیکھ چُکا ہے، جو اسِیری سے نِکل چُکے ہیں، تُو دیکھتا ہے—چُوں کہ اِس کِتاب سے بُہت سی واضح اور بیش قیمت باتیں نِکالی جا چُکی ہیں، جو بنی آدم کی سمجھ کے لِیے آسان تھیں، اُس بڑی دلیری کے مُطابق جو خُدا کے برّہ میں ہے—پَس برّہ کی اِنجیل سے جو باتیں نِکالی گئی ہیں، اُس سبب سے بُہتیرے ٹھوکر کھاتے، ہاں، بے شک شیطان اُن پر غالِب آ چُکا ہے۔",
                "۳۰": "اِس کے باوجود، تُو دیکھتا ہے کہ جو غیر قومیں اسِیری سے نِکل چُکی ہیں، اور خُدا کی قُدرت سے دُوسری تمام قَوموں سے بالا تر کی گئی ہیں، اُس سر زمِین پر جو دُوسری تمام سر زمِینوں سے سب سے زیادہ پسندیدہ ہے، یہ وہ سر زمِین ہے جِس کا وعدہ خُداوند خُدا نے تیرے باپ کے ساتھ کِیا ہے کہ اُس کی نسل کے لِیے میراث کی زمِین ہوگی؛ پَس، تُو دیکھتا ہے کہ خُداوند خُدا یہ برداشت نہ کرے گا کہ غیر قومیں تیری نسل کی آمیزش کو جو تیرے بھائیوں کے درمیان میں ہے بالکل تباہ ہو جائے۔",
                "۳۱": "اور نہ ہی وہ یہ برداشت کرے گا کہ تیرے بھائیوں کی نسل کو غیر قَومیں تباہ کر دیں۔",
                "۳۲": "نہ ہی خُداوند خُدا برداشت کرے گا کہ غیر قَومیں اُس اَندّھے پن کی ہولناک حالت میں ہمیشہ پڑی رہیں، تُو دیکھتا ہے کہ وہ اُس میں ہیں، چُوں کہ برّہ کی اِنجِیل کے صریح و واضح اور بیش قیمت حصّوں کو اُس مکروُہ کلِیسیا نے الگ تھلگ کر دِیا ہے، جِس کا قیام تُو دیکھ چُکا ہے۔",
                "۳۳": "پَس خُدا کا برّہ فرماتا ہے: مَیں غیرقَوموں کے لِیے رحیم ہُوں گا، اِسرائیل کے گھرانے کے بقیہ کوسخت سزا دوُں گا۔",
                "۳۴": "اور اَیسا ہُوا کہ خُداوند کے فرِشتہ نے مُجھ سے کلام کرتے ہُوئے فرمایا: دیکھ، خُدا کا برّہ فرماتا ہے، اِسرائیل کے گھرانے کے بقیہ کو آ کر سزا دینے کے بعد—اور یہ بقیہ جِس کی بابت مَیں کلام کرتا ہُوں تیرے باپ کی نسل ہے—پَس، اُنھیں آ کر عدالت کے مُوافِق سزا دینے کے بعد، اور اُنھیں غیر قَوموں کے ہاتھوں اَذیت دینے کے بعد، اور غیر قَوموں کے بے شُمار ٹھوکریں کھانے کے بعد، چُوں کہ برّہ کی اِنجِیل کے سب سے زیادہ واضح و صریح اور بیش قیمت حصّوں کو اُس مکروُہ کلِیسیا نے نِکال دِیا ہُوا ہے، جو کسبیوں کی ماں ہے، برّہ فرماتا ہے—اُس دِن مَیں غیر قَوموں کے واسطے رحیم ہُوں گا، بے شک مَیں اپنی قُدرت کے وسِیلہ سے اپنی بُہت زیادہ اِنجِیل جو سادہ اور بیش قیمت ہے اُن پر ظاہر کروُں گا، برّہ فرماتا ہے۔",
                "۳۵": "پَس، دیکھ، برّہ فرماتا ہے: مَیں اپنے تئیں تیری نسل پر ظاہر کروُں گا، تاکہ وہ بُہت سی باتیں لِکھیں جو مَیں اُنھیں سِکھاوں گا، جو واضح و صریح اور بیش قیمت ہوں گی؛ اور تیری نسل اور تیرے بھائی کی نسل کے برباد ہونے اور بے اعتقادی میں بھٹکنے کے بعد، دیکھ، یہ باتیں پوشِیدہ کر دی جائیں گی کہ برّہ کی نعمت اور قُدرت سے غیر قَوموں میں ظہُور ہو۔",
                "۳۶": "اور اُن میں میری اِنجِیل مرقُوم ہوگی، برّہ فرماتا ہے، اور میری چٹان اور میری نجات۔",
                "۳۷": "اور مُبارک ہیں وہ جو اُس دِن میرے صِیُّون کے قیام کے مُشتاق ہوں گے، پَس وہ رُوحُ القُدس کی نعمت اور قُدرت پائیں گے؛ اور اگر وہ آخِر تک برداشت کریں گے تو وہ روزِآخِر اِقبال مند کِیے جائیں گے، اور برّہ کی دائمی بادِشاہی میں بچائے جائیں گے؛ اور جو کوئی صُلح کا اِشتہار دے گا، ہاں، بڑی خُوشی کی بَشارت، وہ پہاڑ پر کیا ہی خُوش نما ہوں گے۔",
                "۳۸": "اور اَیسا ہُوا کہ مَیں نے اپنے بھائیوں کی نسل کے بقیہ، اور خُدا کے برّہ کی کِتاب بھی دیکھی، جو یہُودی کے مُنہ سے نِکلی تھی، کہ یہ غیر قَوموں سے میرے بھائیوں کی نسل کے بقیہ تک پُہنچی۔",
                "۳۹": "اورجب یہ اُن تک پُہنچ چُکی تھی تو مَیں نے اور کِتابیں دیکھیں، جو برّہ کی قُدرت کے وسِیلہ سے، غیر قَوموں اور میرے بھائیوں کی نسل کے بقیہ، اور رُویِ زمِین پر پراگندہ یہُودیوں کی یقِین دہانی کی خاطربھی، غیر قَوموں سے اُن تک پُہنچیں، کہ نبِیوں کے نوشتے اور برّہ کے بارہ رُسولوں کے نوشتے برحق ہیں۔",
                "۴۰": "اور فرِشتہ نے مُجھ سے کلام کرتے ہُوئے فرمایا: غیر قَوموں کے درمیان میں یہ آخِری نوشتے جو تُو دیکھ چُکا ہے پہلے کی صداقت کو قائم کریں گے جو کہ برّہ کے بارہ رُسولوں کے ہیں۔ اور اُن واضح و صریح اور بیش قیمت باتوں کو ظاہرکریں گے جو اِن میں سےنِکالی گئی تھیں؛ اور تمام قبیلوں، زُبانوں اور لوگوں پر آشکارکی جائیں گی کہ خُدا کا برّہ اَبَدی باپ کا بیٹا ہے، اور دُنیا کا نجات دہندہ؛ اور ضرُور ہے کہ کُل اِنسان اُس کے پاس آئیں، ورنہ بچائے نہ جائیں گے۔",
                "۴۱": "اور وہ اُن نوشتوں کے طریق کے مُطابق عین مُطابق ظاہر ہوں گے جو برّہ کے مُنہ سے نافذ کِیے جائیں گے؛ اور برّہ کا کلام تیری نسل کے نوشتوں میں ظاہر ہوگا، اِس کے ساتھ ساتھ، برّہ کے بارہ رُسولوں کے نوشتوں میں؛ پَس وہ دونوں یکجا نافذ کِیے جائیں گے؛ چُوں کہ ساری زمِین پر ایک خُدا اور ایک چوپان ہے۔",
                "۴۲": "اور وقت آتا ہے کہ وہ اپنے تئیں تمام قَوموں پر ظاہر کرے گا، دونوں یہُودیوں پر اور غیر قَوموں پر بھی؛ اور اپنے تئیں یہُودیوں پر اور غیر قَوموں پر بھی ظاہر کر چُکنے کے بعد؛ پھر وہ اپنے آپ کو غیر قَوموں پر ظاہر کرے گا اور یہُودیوں پر بھی، اور آخِر اَوّل ہوں گے، اور اَوّل آخِر ہوں گے۔"
            },
            "14": {
                "۱": "اور اَیسا ہو گا کہ اگر غیر قَومیں خُدا کے برّہ کی اُس دِن سُنیں گی جب وہ فی الحقیقت، کلام سے، اور قُدرت کے ساتھ بھی، اُن کے ٹھوکر کھانے کے پتھروں کو ہٹانے کے لِیے اپنے تئیں ظاہر کرے گا—",
                "۲": "اور اپنے دِلوں کو خُدا کے برّہ کے خِلاف سخت نہ کر کے وہ تیرے باپ کی نسل میں شُمار کِیے جائیں گے؛ ہاں، وہ اِسرائیل کے گھرانے میں شُمار ہوں گے؛ اور وہ موعودہ سر زمِین میں ہمیشہ تک مُبارک ہوں گے؛ اور پھر وہ کبھی اسِیری میں نہ لائے جائیں گے؛ اور اِسرائیل کا گھرانا پھر کبھی رُسوا نہ ہو گا۔",
                "۳": "اور اُن کے لِیے اَیسا گہرا گڑھا اُس بڑی اور مکروُہ کلِیسیا نے کھودا تھا، جِس کا بانی اِبلِیس اور اُس کے بچّے ہیں، تاکہ وہ آدمیوں کی رُوحوں کو جہنم کی طرف کھینچ لے جائیں—ہاں، اَیسا گہرا گڑھا جو آدمیوں کی ہلاکت کے لِیے کھودا گیا تھا اُنھی سے بھر دِیا جائے گا جِنھوں نے اُسے کھودا، سراسر اُن کی اپنی ہی بربادی کے واسطے، خُدا کا برّہ فرماتا ہے؛ جان کی ہلاکت کے لِیے نہیں، سِوا اِس کے کہ اِسے اُس جہنم میں پھینک دِیا جائے جِس کی اِنتہا نہیں۔",
                "۴": "پَس دیکھ، یہ اِبلِیس کی اسِیری کے مُوافِق ہے، اور خُدا کے اِنصاف کے مُطابق بھی، اُن سب کے لِیے ہے جو اُس کے حُضُور بدی اور مکروُہ کام کریں گے۔",
                "۵": "اور اَیسا ہُوا کہ فرِشتہ نے مُجھ نِیفی سے کلام کرتے ہُوئے فرمایا: تُو دیکھ چُکا ہے کہ اگر غیر قَومیں تَوبہ کرتی ہیں تو وہ مُبارک اور سعادت مند ہوں گی؛ اور تُو اِسرائیل کے گھرانے کے واسطے خُداوند کے عہُود کی بابت بھی جانتا ہےاور تُو یہ بھی سُن چُکا ہے کہ جو کوئی تَوبہ نہیں کرتا یقِیناً ہلاک ہوتا ہے۔",
                "۶": "پَس، اگر اَیسا ہو کہ غیر قَومیں خُدا کے برّہ کے خِلاف اپنے دِلوں کو سخت کریں تو اُن پر اَفسوس۔",
                "۷": "پَس خُدا کا برّہ فرماتا ہے وقت آتا ہے، کہ مَیں بنی آدم کے درمیان اَرفع اور نِرالا کام کروُں گا؛ اَیسا کام جو کہ اَبَدی ہو گا، یا تو ایک طرف یا پھر دُوسری طرف—یا اَبَدی زِندگی اور سلامتی کے لِیے اُن کی ترغیب، یا اُنھیں اُن کی اپنے دِل کی سنگینی اور اُن کی اپنی عقل کی تِیرگی کے حوالے کرنا تاکہ اُن کو اسِیری میں لایا جائے، اور بربادی میں بھی، دُنیاوی اور رُوحانی دونوں، اِبلِیس کی اسِیری کے مُطابق، جِس کا ذِکر میں کر چُکا ہُوں۔",
                "۸": "اور اَیسا ہُوا کہ جب فرِشتہ مُجھ سے یہ باتیں کر چُکا تو اُس نے مُجھے کہا کیا تُجھے اِسرائیل کے گھرانے کے ساتھ آسمانی باپ کے عہوُد یاد ہیں؟ مَیں نے جواب دِیا کہ ہاں۔",
                "۹": "اور اَیسا ہُوا کہ اُس نے مُجھ سے کہا: نظر کر، اور دیکھ بڑی اور مکروُہ کلِیسیا، جو مکروُہات کی ماں ہے، جِس کا بانی اِبلِیس ہے۔",
                "۱۰": "اور اُس نے مُجھ سے کہا: دیکھ صِرف دو کلِیسیائیں ہیں؛ ایک خُدا کے برّہ کی کلِیسیا، اور دُوسری اِبلِیس کی کلِیسیا ہے؛ پَس، جِس کسی کا تعلق خُدا کے برّہ کی کلِیسیا سے نہیں اُس کا تعلق اُس بڑی کلِیسیا سے ہے، جو مکروُہات کی ماں ہے؛ اور وہ ساری دُنیا کی کسبی ہے۔",
                "۱۱": "اور اَیسا ہُوا کہ مَیں نے نظر کی اور ساری دُنیا کی کسبی کو دیکھا، جو بڑے پانیوں پر بیٹھی تھی؛ اور ساری دُنیا پر، سب قَوموں، قبیلوں، زُبانوں اور اُمّتوں پر اُس کی بادِشاہت تھی۔",
                "۱۲": "اور اَیسا ہُوا کہ مَیں نے خُدا کے برّہ کی کلِیسیا دیکھی، اور اُس کی تعداد بڑے پانیوں پر بیٹھی کسبی کی بدی اور مکروُہات کی وجہ سے محدود تھی؛ اس کے باوجود، مَیں نے برّہ کی کلِیسیا کو دیکھا، جو کہ خُدا کے مُقدسین ہیں، جو تمام رُویِ زمِین پر تھے؛ اور اُن کی بادِشاہتیں محدُود تھیں، اُس بڑی کسبی کی بدکاری کے سبب سے جِس کو مَیں نے دیکھا تھا۔",
                "۱۳": "اور اَیسا ہُوا کہ مَیں نے مکروُہات کی بڑی ماں کو رُویِ زمِین پر ہجوموں میں غیر قَوموں کی تمام قَوموں کے درمیان میں خُدا کے برّہ کے خِلاف لڑائی کے لِیے اکٹھے ہوتے دیکھا۔",
                "۱۴": "اور اَیسا ہُوا کہ مُجھ نِیفی نے خُدا کے برّہ کی قُدرت دیکھی، جو کہ خُدا کے برّہ کی کلِیسیا کے مُقدّسین، اور رُویِ زمِین پر پھیلے ہُوئے خُداوند کے موعودہ لوگوں پر نازِل ہُوئی، جو تمام رُویِ زمِین پر پھیلے تھے؛ اور وہ راست بازی اور خُدا کی قُدرت کے بڑے جلال سے لیس تھے۔",
                "۱۵": "اور اَیسا ہُوا کہ مَیں نے دیکھا کہ خُدا کا غضب بڑی اور مکروُہ کلِیسیا پر اُنڈیلا گیا، اِتنا زیادہ کہ زمِین کی تمام قَوموں اور قبیلوں میں جنگوں کی اَفواہیں پھیل گئیں۔",
                "۱۶": "اور جب مکروہات کی ماں سے تعلُق رکھنے والی قَوموں میں جنگوں کی اَفواہیں اور جنگیں پھیلیں، تو فرِشتہ یہ کہتے ہُوئے مُجھ سے ہم کلام ہُوا: دیکھ، کسبّیوں کی ماں پر خُدا کا غضب ہے؛ اور دیکھ، یہ ساری چیزیں جو تُو دیکھتا ہے۔",
                "۱۷": "اور جب وہ دِن آئے گا جب خُدا کا غضب کسبیوں کی ماں پر اُنڈیلا جائے گا جو ساری زمِین پر بڑی اور مکروُہ کلِیسیا ہے، اور جِس کا بانی اِبلِیس ہے، تب اُس دِن اُن عہُود کے پُورا ہونے کے لِیے، راہ کی تیاری کرنے کے لِیے، باپ کے کام کی اِبتدا ہو گی، جو اُس نے اِسرائیل کے گھرانے کے لوگوں سے کِیے۔",
                "۱۸": "اور اَیسا ہُوا کہ فرِشتہ یہ کہہ کر مُجھ سے مُخاطب ہُوا کہ دیکھ!",
                "۱۹": "اور مَیں نے نظر کی اور ایک مرد کو سفید جامہ پہنے دیکھا۔",
                "۲۰": "اور فرِشتہ نے مُجھ سے کہا کہ دیکھ! یہ برّہ کے بارہ رسُولوں میں سے ایک ہے۔",
                "۲۱": "دیکھ، وہ اِن باقی ماندہ باتوں کو دیکھے گا اور قلم بند کرے گا؛ ہاں، اور بُہت سی باتوں کو بھی جو بِیت چُکی ہیں۔",
                "۲۲": "اور وہ دُنیا کی آخِرت کی بابت بھی لِکھے گا۔",
                "۲۳": "سو جو باتیں وہ لِکھے گا راست اور واجب ہوں گی؛ اور دیکھ وہ اس کِتاب میں لِکھی گئی ہیں جنھیں تُو نے اُس یہُودی کے مُنہ سے نِکلتے ہُوئے دیکھیں؛ اور عین اُس وقت وہ اُس یہُودی کے مُنہ سے نِکلیں، یعنی، عین اُس وقت اُس یہُودی کے مُنہ سے کِتاب جاری ہُوئی، جو باتیں لِکھی گئیں صریح اور اَصل تھیں، اور سب سے زیادہ بیش قیمت اور کُل بنی نوع اِنسان کے فہم کے لِیے آسان۔",
                "۲۴": "اور دیکھ، برّہ کا یہ رُسُول بُہت سی وہ باتیں لِکھے گا جو تُو دیکھ چُکا ہے؛ اور دیکھ، باقی بھی تُو دیکھے گا۔",
                "۲۵": "بلکہ جو باتیں تُو اس کے بعد دیکھے گا تُو اُن کو مت لِکھنا؛ کیوں کہ خُداوند خُدا نے برّہ کے رُسُول کو مُقرّر کر دِیا ہے کہ وہ اُن باتوں کو لِکھے۔",
                "۲۶": "اور اَوروں کو بھی جو گُزر چُکے ہیں، اُن کو ساری باتیں وہ دِکھا چُکا ہے، اور وہ اُنھیں لِکھ چُکے ہیں؛ اور خُداوند کے اپنے مُقرّرہ وقت پر، اُس سچّائی کے مُوافِق جو برّہ میں ہے، اِسرائیل کے گھرانے کے واسطے، اَصلی حالت میں سامنے لانے کے لِیے اُنھیں مُہر بند کِیا گیا ہے۔",
                "۲۷": "اور مَیں نِیفی نے سُنا اور گواہی دیتا ہُوں کہ فرِشتہ کے فرمان کے مُطابق برّہ کے رُسول کا نام یُوحنا تھا۔",
                "۲۸": "اور دیکھو، مُجھ نِیفی کو اُن باقی کی باتوں کو لِکھنے سے منع کِیا گیا ہے جو مَیں نے دیکھیں اور سُنیں؛ پَس جو باتیں مَیں لِکھ چُکا ہُوں میرے لِیے کافی ہیں؛ اور مَیں نے اُن باتوں کا صِرف تھوڑا سا حِصّہ لِکھا ہے جو مَیں نے دیکھیں۔",
                "۲۹": "اور مَیں گواہی دیتا ہُوں کہ مَیں نے وہ باتیں دیکھیں جو میرے باپ نے دیکھیں اور خُداوند کے فرِشتہ نے اُن باتوں کو مُجھ پر ظاہر کِیا۔",
                "۳۰": "اور اب مَیں اُن باتوں کی بابت اپنا بیان ختم کرتا ہُوں جِن کو مَیں نے دیکھا جب مَیں رُوح میں اُٹھایا گیا؛ اور اگرچہ وہ ساری باتیں جو مَیں نے دیکھیں لِکھی نہیں گئیں لیکن وہ باتیں جو مَیں نے لِکھی ہیں برحق ہیں۔ اور اَیسا ہی ہے۔ آمین۔"
            },
            "15": {
                "۱": "اور اَیسا ہُوا کہ مَیں، نِیفی، رُوح میں اُٹھائے جانے، اور اِن ساری باتوں کو دیکھنے کے بعد، مَیں اپنے باپ کے خیمہ کی طرف لوٹا۔",
                "۲": "اور اَیسا ہُوا کہ مَیں نے اپنے بھائیوں کو دیکھا، اور وہ ایک دُوسرے کے ساتھ اُن باتوں کے بارے میں تکرار کر رہے تھے جو میرے باپ نے اُن سے بیان کی تھیں۔",
                "۳": "پَس اُس نے درحقیقت کئی بڑی معنی خیز باتوں کا اُن سے ذِکر کِیا، جِن کا اِدراک پانا دُشوار تھا، جب تک خُداوند سے دریافت نہ کِیا جائے؛ اور وہ اپنے اپنے دِلوں میں سخت ہُوئے، پَس اُنھوں نے خُداوند کی طرف نہ دیکھا جَیسا اُنھیں چاہیے تھا۔",
                "۴": "اور اب مَیں نِیفی، اُن کے دِلوں کی سنگینی کی وجہ سے، اور اُن باتوں کے سبب سے بھی، جو مَیں دیکھ چُکا تھا، رنجِیدہ ہُوا، اور جانا کہ بنی آدم کی شدِید بدی کے سبب سے اُن کا واقع ہونا ناگُزیر ہے۔",
                "۵": "اور اَیسا ہُوا کہ مَیں اپنے دُکھوں کے سبب سے مغلُوب ہُوا، پَس مَیں سمجھتا تھا کہ میری اُمّت کی تباہی کے سبب سے میرے دُکھ سب سے زیادہ تھے کیوں کہ مَیں اُن کا زوال دیکھ چُکا تھا۔",
                "۶": "اور اَیسا ہُوا کہ مَیں ہمت پانے کے بعد اپنے بھائیوں سے اُن کی تکرار کا سبب معلُوم کرنے کی اُمِید لِیے ہُوئے ہم کلام ہُوا۔",
                "۷": "اور اُنھوں نے کہا: دیکھ، ہم اُن باتوں کو سمجھ نہیں سکتے جو ہمارے باپ نے زیتُون کے درخت کی قُدرتی شاخوں کی بابت، اور غیر قَوموں کی بابت بھی فرمائی ہیں۔",
                "۸": "اور مَیں نے اُن سے کہا: کیا تُم نے خُداوند سے دریافت کِیا ہے؟",
                "۹": "اور اُنھوں نے مُجھ سے کہا: ہم نے نہیں کِیا؛ چُوں کہ خُداوند ہم پر اَیسی باتیں ظاہر نہیں کرتا۔",
                "۱۰": "دیکھو، مَیں نے اُن سے کہا: تُم خُداوند کے حُکموں کو کیوں نہیں مانتے؟ تُم کیوں اپنے دِلوں کی سنگینی کے سبب سے ہلاک ہوتے ہو؟",
                "۱۱": "وہ باتیں جو خُداوند نے فرمائیں کیا تُمھیں یاد ہیں؟—اگر تُم اپنے دِلوں کو سخت نہ کرو، اور اِیمان کے ساتھ مُجھ سے مانگو، اِس اعتقاد کے ساتھ کہ تُم پاؤ گے، مُستعِدی کے ساتھ میرے حُکموں پر چلو، بے شک یہ باتیں تُم پر ظاہر کی جائیں گی۔",
                "۱۲": "دیکھو، مَیں تُم سے کہتا ہُوں خُداوند کے رُوح کے وسِیلہ سے جو ہمارے باپ میں تھا اِسرائیل کے گھرانے کو زیتون کے درخت سے تشبِیہ دی گئی ہے؛ اور دیکھو کیا ہم اِسرائیل کے گھرانے سے جُدا نہیں کِیے گئے، اور کیا ہم اِسرائیل کے گھرانے کی شاخ نہیں ہیں؟",
                "۱۳": "اور اب غیر قَوموں کی مَعمُوری کے وسِیلہ سے قُدرتی شاخوں کی پیوند کاری کے متعلق ہمارے باپ کی مُراد یہ ہے کہ آخِری ایّام میں جب ہماری نسل بے اعتقادی میں رُوبہ زوال ہو گی، ہاں، کئی برسوں تک، اورکئی پُشتوں کے بعد بنی آدم پر مَمسُوح کا مُجسّم ظُہُور ہوگا، تب مَمسُوح کی اِنجِیل کی مَعمُوری غیر قَوموں پر نازِل ہو گی اور غیر قَوموں سے ہماری نسل کے بقیہ پر۔",
                "۱۴": "اور اُس دِن ہماری نسل کا بقیہ جانے گا کہ وہ اِسرائیل کے گھرانے سے ہیں، اور کہ خُداوند کے موعُود لوگ ہیں؛ اور پھر وہ جانیں گے اور اپنے اباواَجداد کا عِلم اور اپنے مُخلصی دینے والے کی اِنجِیل کی معرفت بھی پائیں گے، جِس کی اُس نے اُن کے باپ دادا میں مُنادی کی تھی؛ پَس وہ اپنے مُخلصی دینے والے کے عِرفان اور اُس کی تعلِیم کے ہر اُس نُکتے کو پا لیں گے، تاکہ اُنھیں عِلم ہو کہ کس طرح اُس کی طرف رُجُوع لانا اور نجات پانا ہے۔",
                "۱۵": "اور پھر اُس روز کیا وہ شادمان نہ ہوں گے اور اپنے اَبَدی خُدا کی ستایش نہ کریں گے، جو اُن کی چٹان اور اُن کی نجات ہے؟ ہاں، اُس روز کیا وہ اَنگور کے حقیقی درخت سے قُوّت اور تقویت نہ پائیں گے؟ ہاں، کیا وہ خُدا کے حقیقی گلّہ میں شامِل نہ ہوں گے؟",
                "۱۶": "دیکھو، مَیں تُم سے کہتا ہُوں، ہاں؛ وہ اِسرائیل کے گھرانے میں دوبارہ یاد کِیے جائیں گے؛ وہ زیتُون کے درخت میں، زیتون کے درخت کی حقیقی شاخ ہوتے ہُوئے پیوند کِیے جائیں گے۔",
                "۱۷": "اور ہمارے باپ کا یہ ہی مطلب ہے؛ اوراُس کی مُراد یہ ہے کہ جب تک غیر قَومیں اُنھیں مُنتشر نہیں کر دیتیں اَیسا نہ ہو گا؛ اور اُس کی مُراد یہ ہے کہ اَیسا غیر قَوموں کے وسِیلہ سے ہو گا، کہ خُداوند غیر قَوموں پر اپنی قُدرت ظاہر کرے گا، اِس ہی سبب سے یہُودی، یا اِسرائیل کا گھرانا اُسے رَدّ کرے گا۔",
                "۱۸": "پَس، ہمارے باپ نے نہ صِرف ہماری نسل، بلکہ اِسرائیل کے سارے گھرانے کی بابت بھی، اُس عہد کی طرف اِشارہ کِیا جو آخِری ایّام میں پُورا کِیا جائے گا؛ وہ عہد جو خُداوند نے ہمارے باپ اَبرہام سے یہ کہہ کر باندھا: کہ تیری نسل کے وسِیلہ سے زمِین کے تمام قبیلے برکت پائیں گے۔",
                "۱۹": "اور اَیسا ہُوا کہ مُجھ، نِیفی نے اِن باتوں کی بابت اُنھیں بُہت کُچھ بتایا؛ ہاں، مَیں نے آخِری ایّام میں یہُودیوں کی بحالی کی بابت اُن سے کلام کِیا۔",
                "۲۰": "اور مَیں نے اُن کے واسطے یسعیاہ کا کلام دُہرایا، جِس نے یہُودیوں، یا اِسرائیل کے سارے گھرانے کی بحالی کی بابت کلام کِیا؛ کہ بحالی کے بعد نہ تو وہ شرمندہ ہوں گے اور نہ ہی وہ دوبارہ پراگندہ کِیے جائیں گے، اور اَیسا ہُوا کہ مَیں نے اپنے بھائیوں سے بُہت سارا کلام کِیا، تاکہ وہ تسلی پائیں اور اپنے آپ کو خُداوند کے حُضُور فروتن کریں۔",
                "۲۱": "اور اَیسا ہُوا کہ وہ یہ کہتے ہُوئے مُجھ سے پھر مُخاطب ہُوئے: جو چِیز ہمارے باپ نے خواب میں دیکھی اُس سے کیا مُراد ہے؟ جو درخت اُس نے دیکھا اُس کا کیا مطلب ہے؟",
                "۲۲": "اور مَیں نے اُنھیں جواب دِیا: یہ زِندگی کے درخت کا اِستعَارہ تھا۔",
                "۲۳": "اور اُنھوں نے مُجھ سے کہا: لوہے کی باڑ سے کیا مُراد ہے جِس کو ہمارے باپ نے دیکھا، جو درخت کی جانب جاتی تھی؟",
                "۲۴": "اور مَیں نے اُنھیں کہا کہ یہ خُدا کا کلام تھا؛ اور جو خُدا کے کلام کو سُنیں گے، اور اُسے مضبُوطی سے تھامے رکھیں گے، وہ کبھی برباد نہ ہوں گے؛ نہ آزمایش اور دُشمن کے آتشی تیر غالِب آکر اُنھیں اَندھا کر سکیں گے، کہ وہ بربادی کی طرف دھکیلے جائیں۔",
                "۲۵": "پَس، مُجھ، نِیفی نے، اُنھیں خُداوند کے کلام پر دھیان دینے کی تاکید کی؛ ہاں، مَیں نے اپنی جان کی پُوری قُوّت کے ساتھ، اور اپنی ساری عقل کے ساتھ اُنھیں تاکید کی، کہ وہ خُدا کے کلام پر دھیان دیں اور سب باتوں میں ہمیشہ اُس کے حُکموں کی پیروی کرنا یاد رکھیں۔",
                "۲۶": "اور اُنھوں نے مُجھ سے کہا: ہمارے باپ نے پانی کا جو دریا دیکھا اُس سے کیا مُراد ہے؟",
                "۲۷": "اور مَیں نے اُنھیں کہا کہ پانی جو میرے باپ نے دیکھا نجاست تھی؛ اور اُس کا ذہن دُوسری چیزوں میں اِتنا مگن تھا کہ اُس نے پانی کی نجاست نہ دیکھی۔",
                "۲۸": "اور مَیں نے اُن سے کہا یہ ہولناک خلیج تھی، جو شریروں کو زِندگی کے درخت، اور خُدا کے مُقّدسوں سے بھی الگ کرتی تھی۔",
                "۲۹": "اور مَیں نے اُن سے کہا کہ یہ اُس ہولناک جہنم کا اِستعَارہ تھا، جِس کا فرِشتہ نے مُجھ سے کہا جو شریروں کے لِیے تیار کی گئی تھی۔",
                "۳۰": "اور مَیں نے اُن سے کہا کہ ہمارے باپ نے یہ بھی دیکھا کہ خُدا کے اِنصاف نے شریروں کو راست بازوں سے الگ کِیا؛ اور اُس کی تجلی جلتی آگ کے شعلہ کی سی تھی، جو اَبدلاباد تک خُدا کی جانب اُٹھتی ہے، اور اُس کی کوئی اِنتہا نہیں۔",
                "۳۱": "اور اُنھوں نے مُجھ سے کہا: کیا اِس چیز سے مُراد کارِ آموزی کے دِنوں میں بدن کے لِیے عذاب ہے، یا اُس کے معنی فانی بدن کی موت کے بعد رُوح کی آخِری حالت ہے، یا یہ اُن چِیزوں کی بابت بتاتی ہے جو فانی ہیں؟",
                "۳۲": "اور اَیسا ہُوا کہ مَیں نے اُن سے کہا کہ یہ فانی اور رُوحانی دونوں چِیزوں کا اِستعَارہ ہے؛ پَس وہ دِن آئے گا جب ضرُور اُن کے اَعمال کی عدالت ہو گی، ہاں، یعنی کارِ آموزی کے دِنوں میں اُن کے فانی بدن جِن اَعمال کے مُرتکب ہُوئے تھے۔",
                "۳۳": "پَس، اگر وہ اپنی بدی میں ہلاک ہوں گے تو اُن باتوں سے بھی خارج کِیے جائیں گے، جو رُوحانی ہیں، جو راست بازی کے مُتعلق ہیں؛ پَس، لازم ہے کہ وہ اپنے اَعمال کے مُطابق، عدالت کے لِیے خُدا کے حُضُور پیش کِیے جائیں گے؛ اور اگر اُن کے اَعمال نجس ہوں گے تو یقِیناً وہ بھی نجس ہوں گے؛ اور اگر وہ نجس ہوں گے تو وہ خُدا کی بادِشاہی میں قیام نہ پا سکیں گے؛ اگر اَیسا ہوتا ہے، تو خُدا کی بادِشاہی بھی نجس ہوتی ہے۔",
                "۳۴": "بلکہ دیکھ، مَیں تُجھ سے کہتا ہُوں، خُدا کی بادِشاہی نجس نہیں، اور کوئی ناپاک چیز خُدا کی بادِشاہی میں داخل نہیں ہو سکتی؛ پَس جو نجس ہیں اُن کے لِیے کسی نجس جگہ کی تیاری کی ضرُورت ہے۔",
                "۳۵": "اور جگہ تیار کی گئی ہے، ہاں، یعنی وہ ہولناک جہنم جِس کی بابت مَیں کہہ چُکا ہُوں اور اِس کو تیار کرنے والا اِبلِیس ہے؛ پَس، آدمیوں کی جانوں کا آخِری مقام خُدا کی سلطنت میں قیام کرنا، یا خارج کِیا جانا ہے، اُس اِنصاف کے مُطابق جِس کی بابت مَیں کہہ چُکا ہُوں۔",
                "۳۶": "پَس، شریر راست بازوں، اور زِندگی کے اُس درخت سے الگ کِیے جاتے ہیں، جِس کا پھل دُوسرے تمام پھلوں سے بڑھ کر اَن مول اور پسندِیدہ ہے؛ ہاں، اور یہ خُدا کی کُل نعمتوں سے بڑھ کر ہے۔ اور یُوں مَیں نے اپنے بھائیوں سے کلام کِیا۔ آمین۔"
            },
            "16": {
                "۱": "اور اب اَیسا ہُوا کہ مَیں، نِیفی، جب اپنے بھائیوں سے کلام کر چُکا تو دیکھو اُنھوں نے مُجھ سے کہا: تُو نے ہمیں سخت باتیں بتائی ہیں جِنھیں ہم برداشت کرنے کے قابل نہیں ہیں۔",
                "۲": "اور اَیسا ہُوا کہ مَیں نے اُنھیں کہا کہ مَیں جانتا ہُوں کہ مَیں نے سچّائی کے مُطابق بدکاروں کے خِلاف سخت باتیں بیان کی ہیں؛ اور مَیں نے راست بازوں کو واجب ٹھہرایا ہے، اور گواہی دی ہے کہ روزِ آخِر کو وہ اِقبال مند کِیے جائیں گے؛ پَس، قصُو روار کو سچّائی کڑوی لگتی ہے، چُوں کہ یہ اُن کو بالکل اندر سے کاٹتی ہے۔",
                "۳": "اور اب میرے بھائیو، اگر تُم راست باز تھے اور سچّائی پر کان لگانے کے لِیے تیار تھے، اور اُس پر دھیان دیتے، کہ تُم خُدا کی حُضُوری میں چل سکتے، پھر تُم سچّائی کے سبب سے نہ بُڑبڑاتے اور کہتے: تُم ہمارے خِلاف سخت باتیں کہتے ہو۔",
                "۴": "اور اَیسا ہُوا کہ مُجھ، نِیفی، نے ساری جاں فشانی سے، اپنے بھائیوں کو خُداوند کے حُکموں کو ماننے کی نصیحت فرمائی۔",
                "۵": "اور اَیسا ہُوا کہ اُنھوں نے اپنے آپ کوخُداوند کے حُضُور فروتن کِیا؛ اِس قدر کہ میں شادمان ہو گیا اور اُن سے بڑی اُمِیدیں لگائیں کہ وہ راست بازی کی راہوں پر چلیں گے۔",
                "۶": "اب، یہ ساری باتیں اُس وقت کہی گئیں اور وقوع پذیر ہُوئیں جب میرا باپ اُس وادی میں ڈھیرا ڈالے ہُوا تھا، جِس کا نام اُس نے لیموئیل رکھا۔",
                "۷": "اور اَیسا ہُوا کہ مَیں، نِیفی، نے اِسماعیل کی بیٹیوں میں سے ایک کے ساتھ بیاہ کِیا؛ اور میرے بھائیوں نے بھی اِسماعیل کی بیٹیوں سے بیاہ کِیا؛ اور ضورام نے بھی اِسماعیل کی بڑی بیٹی سے بیاہ کِیا۔",
                "۸": "اور اِس طرح میرے باپ نے خُداوند کے سارے حُکموں کو پُورا کِیا جو اُسے عطا کِیے گئے۔ اور مُجھ نِیفی کو بھی خُداوند نے کثرت سے برکت دی۔",
                "۹": "اور اَیسا ہُوا کہ رات کو خُداوند کی آواز میرے باپ سے ہم کلام ہُوئی، اور اُس کو حُکم دِیا کہ اَگلے دِن بیابان میں سفر کرے۔",
                "۱۰": "اور اَیسا ہُوا کہ میرا باپ صُبح بے دار ہُوا، اور جب خیمہ کے دروازے کی جانب بڑھا، اُس نے بڑی حیرت سے زمِین پر نہایت ہُنر مندی سے تیار کی گئی گول گیند دیکھی؛ اور وہ خالِص پیتل کی بنی تھی۔ اور گیند کے درمیان میں دو تِکلے تھے؛ ایک نے اُس طرف اِشارہ کِیا جِدھر ہمیں بیابان میں جانا تھا۔",
                "۱۱": "اور اَیسا ہُوا کہ ہم نے اُن سب چیزوں کو جنھیں بیابان میں لے جانا مقصُود تھا جمع کِیا، اور باقی ماندہ سارا اناج جو خُداوند نے ہمیں عطا کِیا تھا؛ اور ہم نے ہر قسم کے بِیج لِیے تاکہ بیابان میں لے کر جا سکیں۔",
                "۱۲": "اور اَیسا ہُوا کہ ہم نے اپنے خیمے لِیے اور دریاے لامن کے پار بیابان میں روانہ ہُوئے۔",
                "۱۳": "اور اَیسا ہُوا کہ ہم چار دِن تک قریباً جنُوب، جنُوب مشرق کی سمت میں سفر کرتے رہے اور وہاں ہم نے دوبارہ اپنے خیمے لگائے اور ہم نے اِس جگہ کا نام شاذر رکھا۔",
                "۱۴": "اور اَیسا ہُوا کہ ہم نے اپنی کُمانیں اور تِیر لِیے، اور اپنے خاندان کی خُوراک کے لِیے بیابان میں شِکار کرنے گئے؛ اور اپنے خاندانوں کے لِیے شکار کرنے کے بعد ہم دوبارہ اپنے خاندان کے پاس بیابان میں شاذر کے مقام پر آئے۔ اور ہم نے دوبارہ بِیابان میں سفر کِیا، اُسی سمت پر چلتے رہے، بِیابان کے نہایت زرخیز حِصّوں میں رہتے ہُوئے، جِن کی سرحدیں بحرہِ قُلزم کے نزدِیک تھِیں۔",
                "۱۵": "اور اَیسا ہُوا کہ راستے بھر ہم نے اپنی کُمانوں اور اپنے تِیروں اور اپنے پتھروں اور اپنی فلاخنوں کے ساتھ خوراک کے لِیے شکار کرتے ہُوئے کئی دِنوں کا سفر طے کِیا۔",
                "۱۶": "اور ہم نے اُس گیند کی ہدایات پر عمل کِیا، جو ہمیں بیابان کے نہایت زرخیز حصّوں کی طرف لے گئی۔",
                "۱۷": "اور کئی دِنوں کی مسافت کے بعد ہم نے تھوڑی دیر کے لِیے اپنے خیمے لگائے، تاکہ ہم دوبارہ آرام کر سکیں اور اپنے خاندانوں کے لِیے خوراک جمع کر سکیں۔",
                "۱۸": "اور اَیسا ہُوا کہ جب مَیں، نِیفی، خوراک کے لِیے شکار کرنے نِکلا، دیکھو، میری کُمان جو خالص فولاد کی بنی تھی مُجھ سے ٹُوٹ گئی؛ مُجھ سے کُمان ٹُوٹنے کے بعد، دیکھو، میرے بھائی میری کُمان کے ناکارہ ہونے کے سبب سے مُجھ سے خفا ہُوئے، کیوں کہ ہم نے خوراک نہ پائی۔",
                "۱۹": "اور اَیسا ہُوا کہ ہم بغیر خوراک کے اپنے خاندانوں کی طرف لوٹے، جو سفر کی وجہ سے تھکن سے چُور تھے، خوراک کی طلب کے سبب سے شدِید تکلیف اُٹھائی۔",
                "۲۰": "اور اَیسا ہُوا کہ لامن اور لیموئیل اور اِسماعیل کے بیٹے بیابان میں اپنی تکلِیفوں اور مُصِیبتوں کی وجہ سے بُہت بُڑبڑانے لگے؛ اور میرا باپ بھی خُداوند اپنے خُدا کے خِلاف بُڑبڑانے لگا؛ ہاں، وہ سب نہایت آزُردہ تھے، حتیٰ کہ وہ خُداوند کے خِلاف بُڑبڑائے۔",
                "۲۱": "اور اب اَیسا ہُوا کہ مَیں، نِیفی، نے اپنے بھائیوں کے ساتھ اپنی کُمان کے ناکارہ ہونے کی وجہ سے پریشانی اُٹھائی، اور اُن کی کُمانوں کی لچک کھو جانے سے شِکار کرنا مُشکل ہو گیا، ہاں، اِتنا زیادہ کہ ہم کوئی خوراک جمع نہ کر سکے۔",
                "۲۲": "اور اَیسا ہُوا کہ مُجھ، نِیفی، نے اپنے بھائیوں سے بُہت زیادہ کلام کِیا، کیوں کہ اُنھوں نے دوبارہ اپنے دِلوں کو اِتنا سخت کر لِیا تھا، یہاں تک کہ وہ خُداوند اپنے خُدا کے خِلاف شکایت کرنے لگے۔",
                "۲۳": "اور اَیسا ہُوا کہ مَیں، نِیفی، نے لکڑی سے کُمان بنائی، اور سِیدھی چھڑی سے تِیر؛ پَس، مَیں نے کُمان اور تِیر، اور فلاخن اور پتھروں کے ساتھ اپنے آپ کو لیس کِیا۔ اور مَیں نے اپنے باپ سے پُوچھا: مَیں خوراک کی تلاش میں کس طرف جاؤں؟",
                "۲۴": "اور اَیسا ہُوا کہ اُس نے خُداوند سے دریافت کِیا، کیوں کہ اُنھوں نے میرے کلام کے سبب سے اپنے آپ کو فروتن کِیا؛ چُوں کہ مَیں نے اپنی جان کی پُوری قُوّت سے بُہت سی باتیں اُن سے کہیں۔",
                "۲۵": "اور اَیسا ہُوا کہ میرے باپ کو خُداوند کی آواز آئی؛ اور درحقیقت اُسے خُداوند کے خِلاف بُڑبڑانے کے سبب سے اس قدر تنبیِہ کی گئی، کہ وہ رنج کی گہرائیوں میں بھیجا گیا۔",
                "۲۶": "اور اَیسا ہُوا کہ نواے خُداوندی نے اُس سے کہا: گیند پر نظر کر، اور وہ باتیں دیکھ جو لِکھی گئی ہیں۔",
                "۲۷": "اور اَیسا ہُوا کہ جب میرے باپ نے اُن باتوں کو دیکھا جو گیند پر لِکھی تھیں، وہ اور میرے بھائی، اور اِسماعیل کے بیٹے، اور ہماری بیویاں بھی، نہایت خَوف زدہ ہُوئیں اور شِدت سے کانپ اُٹھیں۔",
                "۲۸": "اور اَیسا ہُوا کہ مُجھ، نِیفی، نے تِکلوں کو دیکھا جو گیند میں تھے، پَس وہ اُس اِیمان اور مُستَعِدی اور توجہ کے مُوافق کارآمد ہوتے تھے جو ہم اُن کی نذر کرتے تھے۔",
                "۲۹": "اور اُن پر نئے نوِشتے بھی لِکھے ہُوئے ہوتے تھے، جِن کا پڑھنا واضح ہوتا تھا، اُنھوں نے ہمیں خُداوند کی راہوں کی بابت فہم عطا کِیا؛ اور وقتاً فوقتاً اِس پر نوِشتے لِکھے ہُوئے ہوتے تھے اور تبدِیل بھی ہوتے تھے، اُس اِیمان اور مُستَعِدی کے مُوافق جو ہم اِس کی نذر کرتے تھے۔ اور اِس طرح ہم دیکھتے ہیں کہ چھوٹے چھوٹے وسِیلوں سے خُداوند بڑے بڑے کام کر سکتا ہے۔",
                "۳۰": "اور اَیسا ہُوا کہ مَیں، نِیفی، گیند پر دی گئی ہدایات کے مُطابق پہاڑ کی چوٹی پر گیا۔",
                "۳۱": "اور اَیسا ہُوا کہ مَیں نے جنگلی جانوروں کا شِکار کِیا، جِس کے نتِیجہ میں، مَیں نے اپنے خاندانوں کے لِیے خوراک جمع کر لی۔",
                "۳۲": "اور اَیسا ہُوا کہ جِن جنگلی جانوروں کا مَیں نے شکار کِیا، مَیں اُنھیں لے کر اپنے خیموں کی طرف لوٹ آیا؛ اور اب جب اُنھوں نے دیکھا کہ مَیں نے خوراک تلاش کر لی ہے، تو اُن کی شادمانی کی اِنتہا نہ رہی! اور اَیسا ہُوا کہ اُنھوں نے اپنے آپ کو خُداوند کے حُضُور فروتن کِیا، اور اُس کے شُکر گُزار ہُوئے۔",
                "۳۳": "اور اَیسا ہُوا کہ ہم نے دوبارہ اپنا سفر شُروع کِیا، تقریباً اُسی راستے پر چلتے رہے جِس پر پہلے تھے؛ اور کئی دِنوں کی مُسافت طے کرنے کے بعد ہم نے دوبارہ اپنے خیمے لگائے، تاکہ ہم تھوڑے عرصہ کے لِیے قیام کر سکیں۔",
                "۳۴": "اور اَیسا ہُوا کہ اِسماعیل نے وفات پائی، اور اُس جگہ دفن کِیا گیا جو ناحُوم کہلاتی تھی۔",
                "۳۵": "اور اور اَیسا ہُوا کہ اِسماعیل کی بیٹیوں نے بڑا ماتم کِیا، اپنے باپ کے اِنتقال کے سبب سے، اور بیابان میں اپنی صعوبتوں کے سبب سے؛ اور وہ میرے باپ کے خِلاف بُڑبُرائیں، کیوں کہ وہ اُنھیں یروشلِیم کی سر زمِین سے باہر لے آیا تھا، یہ کہتے ہُوئے: ہمارا باپ اِنتقال کر گیا ہے؛ ہاں، ہم بیابان میں اِدھر اُدھر بُہت بھٹک چُکے ہیں، اور ہم بُہت زیادہ دُکھ، بھُوک، پیاس اور مُشقت جِھیل چُکے ہیں؛ اور اِن سب اذیتوں کو سہنے کے بعد اب اِس بیابان میں ہمارا بُھوک سے ہلاک ہونا ناگُزِیر ہے۔",
                "۳۶": "اور یُوں وہ میرے باپ کے خِلاف بُڑبڑائیں، اور میرے خِلاف بھی؛ اور وہ دوبارہ یروشلِیم جانا چاہتی تھیں۔",
                "۳۷": "اور لامن نے لیموئیل سے اور اِسماعیل کے بیٹوں سے بھی کہا: دیکھو، آؤ ہم اپنے باپ کو قتل کریں، اور اپنے بھائی نِیفی کو بھی، جِس نے ہم پر، جو اُس کے بڑے بھائی ہیں، خُود کو ہمارا حاکم اور ہمارا اُستاد بنایا۔",
                "۳۸": "اب، وہ کہتا ہے کہ خُداوند نے اُس سے کلام کِیا ہے، اور کہ فرِشتے بھی آ کر اُس کی خِدمت کرتے ہیں۔ لیکن دیکھو، ہم جانتے ہیں کہ وہ ہم سے جُھوٹ کہتا ہے؛ اور وہ ہمیں یہ باتیں بتاتا، اور وہ اپنی شاطر چالوں سے بُہت کام کرتا ہے، تاکہ وہ ہماری آنکھوں کو دھوکا دے، گُمان کرتے ہُوئے کہ شاید، وہ ہمیں کِسی اَنجان بیابان میں لے جائے؛ اور ہمیں دُور دراز لے جانے کے بعد، اُس نے سوچا ہو کہ اپنے آپ کو ہم پر بادِشاہ اور حاکم بنائے، تاکہ وہ اپنی مرضی اور خُوشی کے مُطابق ہمارے ساتھ برتاؤ کرے، اِس طرح میرے بھائی لامن نے اُن کے دِلوں میں غُصہ بھڑکایا۔",
                "۳۹": "اور اَیسا ہُوا کہ خُداوند ہمارے ساتھ تھا، ہاں، یعنی نواے خُداوندی اُن تک پُہنچی اور اُن سے کئی باتوں پر کلام کِیا، اور اُن کو سخت تنبیِہ کی؛ نواے خُداوندی سے تنبیِہ پانے کے بعد وہ اپنے غُصّے سے باز آئے، اور اپنے گُناہوں سے تَوبہ کی، اِس قدر کہ خُداوند نے ہمیں پھر خوراک دے کر برکت بخشی، تاکہ ہم ہلاک نہ ہوں۔"
            },
            "17": {
                "۱": "اور اَیسا ہُوا کہ ہم نے دوبارہ بیابان میں سفر کِیا؛ ہم نے اُس وقت کے بعد سے تقریباً مشرق کی جانب ہی سفر کِیا۔ اور ہم نے سفر کِیا اور بیابان میں بُہت سی تکلیفوں میں سے گُزرے؛ اور ہماری عورتوں نے بیابان میں بچّوں کو جنم دِیا۔",
                "۲": "اور ہم پر خُداوند کی رحمتوں کی کثرت تھی، کہ جب ہم بیابان میں کچے گوشت پر گُزارا کرتے تھے، ہماری عورتوں نے اپنے بچّوں کو وافر مقدار میں دُودھ پلایا، اور وہ بُہت صحت مند تھیں، ہاں، یعنی مردوں کی طرح؛ اور اُنھوں نے شِکایتیں کِیے بغیر اپنی مُسافتوں کو برداشت کرنا شُروع کر دِیا۔",
                "۳": "اور یُوں ہم دیکھتے ہیں کہ خُدا کے حُکموں کا پُورا ہونا ضرُور ہے۔ اور اگر اَیسا ہو کہ بنی آدم خُدا کے حُکموں کو مانیں تو وہ اُن کی پرورش کرتا، اور اُنھیں مضبُوطی بخشتا، اور اُنھیں وسِیلہ فراہم کرتا ہے تاکہ وہ اُس فرض کو پُورا کریں جِس کا اُس نے اُنھیں حُکم دِیا ہے؛ پَس، جِس دوران میں ہم نے بیابان میں عارضی قیام کِیا، اُس نے ہمارے لِیے وسائل فراہم کِیے۔",
                "۴": "اور ہم کئی برس تک بیابان میں ٹھہرے رہے، ہاں، یعنی آٹھ برس تک۔",
                "۵": "اور ہم اُس سر زمِین میں آئے جِس کا نام ہم نے اُس کے پھلوں اور جنگلی شہد کی نسبت سے فراوانی رکھا تھا؛ اور یہ تمام چیزیں خُداوند نے تیار کیں کہ ہم ہلاک نہ ہوں۔ اور ہم نے سَمُندر دیکھا جِس کا نام ہم نے عیرنتم رکھا، جِس کے معنی کئی پانی ہیں۔",
                "۶": "اور اَیسا ہُوا کہ ہم نے ساحلِ سَمُندر کے قریب خیمے لگائے؛ اگرچہ ہم نے بُہت سی مُصیبتیں اور تکلیفیں اُٹھائی تھیں، ہاں، اِتنی زیادہ کہ ہم اِن سب کو لِکھ نہیں سکتے، ہم ساحلِ سَمُندر پر پُہنچ کر نہایت خُوش ہُوئے؛ اور ہم نے پھلوں کی کثرت کی نسبت سے اِس جگہ کا نام فراوانی رکھا۔",
                "۷": "اور اَیسا ہُوا کہ مُجھ، نِیفی، کو فراوانی کی سر زمِین میں رہتے ہُوئے کئی دِن گُزر جانے کے بعد خُداوند کی آواز یہ کہتے ہُوئے آئی: اُٹھ اور پہاڑ پر جا۔ اور اَیسا ہُوا کہ مَیں اُٹھا اور پہاڑ پر گیا، اور خُداوند کو پُکارا۔",
                "۸": "اور اَیسا ہُوا کہ خُداوند یہ کہتے ہُوئے مُجھ سے ہم کلام ہُوا: تُو کشتی بنانا، اُس طریق کے مُطابق جو مَیں تُجھے دِکھاؤں گا، تاکہ مَیں تیرے لوگوں کو اِن پانیوں کے پار لے جاؤں۔",
                "۹": "اور مَیں نے کہا: خُداوند کچی دھات کو پگھلانے کے واسطے مَیں کہاں جا کر تلاش کروُں، تاکہ اُس طریق کے مُطابق کشتی بنانے کے لِیے اَوزار بنا سکُوں جو تُو نے مُجھے دِکھایا ہے؟",
                "۱۰": "اور اَیسا ہُوا کہ خُداوند نے مُجھے بتایا کہ کچی دھات کو تلاش کرنے کہاں جاؤں، تاکہ مَیں اَوزار بنا سکُوں۔",
                "۱۱": "اور اَیسا ہُوا کہ مُجھ، نِیفی، نے آگ کو ہَوا دینے کے لِیے حیوانوں کی کھال سے دُھونکنی بنائی؛ اور مَیں نے دُھونکنی بنا لینے کے بعد، کہ جِس سے مَیں آگ کو ہَوا دے سکُوں، مَیں نے دو پتھروں کو رگڑ کر آگ جلائی۔",
                "۱۲": "پَس خُداوند نے ہنُوز اِجازت نہ دی تھی کہ ہم زیادہ آگ جلائیں، جب ہم بیابان کی مسافت میں تھے؛ پَس اُس نے فرمایا: مَیں تیری خوراک کو لذیذ بناؤں گا، تاکہ تُو اِسے نہ پکائے؛",
                "۱۳": "اور مَیں بیابان میں تیرے لِیے نُور بھی ہُوں گا؛ اور مَیں تیرے آگے راہ تیار کروُں گا، اگر اَیسا ہو کہ تُو میرے حُکموں کو مانے؛ پَس، جَیسے جَیسے تُو میرے حُکموں کو مانے گا تُو موعودہ سرزمِین کی طرف بڑھے گا؛ اور تُو جانے گا کہ یہ میرے وسِیلہ سے ہی ہے کہ تُو آگے بڑھتا ہے۔",
                "۱۴": "ہاں، اور خُداوند نے یہ بھی فرمایا: موعودہ سر زمِین میں پُہنچنے کے بعد، تُو جانے گا کہ مَیں، خُداوند، خُدا ہُوں؛ اور مُجھ، خُداوند، نے تُجھے ہلاکت سے بچایا؛ ہاں، کہ مَیں نے تُجھے یروشلِیم کے مُلک سے باہر نِکالا۔",
                "۱۵": "پَس، مُجھ، نِیفی، نے خُداوند کے حُکموں کو ماننے کی ہرچند کوشِش کی، اور مَیں نے اپنے بھائیوں کو دیانت داری اور جاں فشانی کی ہدایت دی۔",
                "۱۶": "اور اَیسا ہُوا کہ مَیں نے چٹان میں سے کچی دھات کو پِگھلا کر اَوزار بنائے۔",
                "۱۷": "اور جب میرے بھائیوں نے دیکھا کہ مَیں کشتی بنانے کو ہُوں، تو وہ یہ کہتے ہُوئے میرے خِلاف بُڑبڑانے لگے: ہمارا بھائی احمق ہے، چُوں کہ وہ سمجھتا ہے کہ وہ کشتی بنا سکتا ہے؛ ہاں، اور وہ یہ بھی سوچتا ہے کہ وہ اِن بڑے پانیوں کے پار جا سکتا ہے۔",
                "۱۸": "اور یُوں میرےبھائی میرے خِلاف شکایت کرتے تھے، اور چاہتے تھے کہ اُنھیں کام نہ کرنا پڑے، کیوں کہ اُنھیں یقِین نہ تھا کہ مَیں کشتی بنا سکُوں گا؛ نہ اُنھیں یقِین تھا کہ خُداوند نے مُجھے ہدایت دی ہے۔",
                "۱۹": "اور اب اَیسا ہُوا کہ مَیں، نِیفی، اُن کے دِل کی سنگینی کے سبب سے نہایت افسُردہ ہُوا؛ اور اب جب اُنھوں نے دیکھا کہ مَیں رنجِیدہ ہو گیا ہُوں، تو وہ اپنے دِلوں میں بُہت خُوش ہُوئے اور یہ کہتے ہُوئے میری ہنسی اُڑانے لگے: ہم جانتے تھے کہ تُو کشتی نہیں بنا سکتا، کیوں کہ ہمیں عِلم تھا کہ تُجھ میں عقل کی کمی تھی؛ پَس، تُو اِتنے بڑے کام کو پُورا نہیں کر سکتا۔",
                "۲۰": "اور تُو ہمارے باپ کی مانِند ہے، اپنے دِل کے احمقانہ خیالوں میں گُم راہ؛ ہاں، وہ ہمیں یروشلِیم کے مُلک سے باہر نِکال لایا اور ہم اِن کئی برسوں تک بیابان میں بھٹکتے رہے ہیں؛ ہماری عورتوں نے حامِلہ ہوتے ہُوئے بھی سخت مُشقّت اُٹھائی؛ اور اُنھوں نے بیابان میں بچّوں کو جنم دِیا اور موت کے سِوا ہر چیز کو برداشت کِیا؛ اور یہ مُصیبتیں برداشت کرنے سے بہتر تھا کہ وہ یروشلِیم سے باہر آنے سے پہلے ہی مر جاتیں۔",
                "۲۱": "دیکھ، اِن کئی برسوں میں ہم نے بیابان میں دُکھ اُٹھایا ہے، جب کہ اِسی دوران میں ہم اپنے مال و دولت اور اپنی میراث کی سر زمِین پر عیش کر سکتے تھے؛ ہاں، اور ہم خُوش ہُوئے ہوتے۔",
                "۲۲": "اور ہم جانتے ہیں کہ جو لوگ یروشلِیم کے مُلک میں تھے، راست باز لوگ تھے؛ چُوں کہ وہ خُداوند کے آئین اور اِنصاف کو مانتے تھے، اور اُس کے سب حُکموں کو مُوسیٰ کی شریعت کی مُطابق مانتے تھے؛ پَس، ہم جانتے ہیں کہ وہ راست باز لوگ ہیں؛ اور ہمارا باپ اُن کا مُنصف بنا ہے، اور ہمیں باہر نِکال لایا کیوں کہ ہم نے اُس کی باتوں پر دھیان دِیا؛ ہاں، اور ہمارا بھائی بھی اُس کی مانِند ہے۔ اور اِس طرح کی باتیں کر کے میرے بھائی بُڑبڑاتے اور ہمارے خِلاف شکایت کرتے تھے۔",
                "۲۳": "اور اَیسا ہُوا کہ مَیں، نِیفی، اُن سے یہ کہتے ہُوئے مُخاطب ہُوا: کیا تُمھیں یقِین ہے کہ ہمارے باپ دادا، جو بنی اِسرائیل تھے، مصریوں کی غُلامی سے رہائی پا چُکے ہوتے اگر اُنھوں نے خُداوند کے کلام پر دھیان نہ دِیا ہوتا؟",
                "۲۴": "ہاں، کیا تُم سمجھتے ہو کہ وہ اسِیری سے آزاد کِیے جا چُکے ہوتے، اگر خُداوند نے مُوسیٰ کو حُکم نہ دِیا ہوتا کہ اسِیری سے باہر لانے میں اُن کی راہ نمائی کرے؟",
                "۲۵": "اور اب تُم جانتے ہو کہ بنی اِسرائیل اسِیری میں تھے؛ اور تُم جانتے ہو کہ وہ اَیسے کاموں کے بوجھ تلے دبے تھے جِن کا برداشت کرنا سخت مُشکل تھا؛ پَس، تُمھیں عِلم ہے کہ ضرُور اُن کے لِیے بہتر یہی تھا، کہ وہ ضرُور اسِیری سے باہر لائے جائیں۔",
                "۲۶": "اب تُم جانتے ہو کہ خُداوند نے مُوسیٰ کو اُس کارِ عظِیم کو انجام دینے کا حُکم دِیا تھا؛ اور تُم جانتے ہو کہ اُس کے کلام سے بحرہ قُلزم کا پانی اِدھر اُدھر تقسیم ہو گیا، اور وہ خُشک زمِین سے ہو کر گُزرے۔",
                "۲۷": "بلکہ تُم جانتے کہ جو مصری بحرہِ قُلزم میں غرق کِیے گئے تھے، وہ فرعون کی فَوجیں تھیں۔",
                "۲۸": "اور تُم یہ بھی جانتے ہو کہ بیابان میں اُنھیں مَن کِھلایا گیا۔",
                "۲۹": "ہاں، اور تُم یہ بھی جانتے ہو کہ مُوسیٰ نے اپنے کلام سے خُدا کی قُدرت کے مُطابق جو اُس میں تھی، چٹان کو مارا، اور اُس سے پانی نِکل آیا کہ بنی اِسرائیل اپنی پیاس بُجھا سکیں۔",
                "۳۰": "اور اِس کے باوجود اُن کی راہ نمائی کی گئی، خُداوند اُن کا خُدا، اُن کا مُخلصی دینے والا، دِن کو راستا دِکھانے کے لِیے اور رات کو روشنی عطا کرنے کے لِیے، اُن کے آگے آگے چلا کرتا تھا، اور اُن کے لِیے سب کام کرتا تھا جو اِنسان کے پانے کے لِیے فائدہ مند تھے، اُنھوں نے اپنے دِلوں کو سنگین اور اپنی عقلوں کو اَندھا کِیا، اور مُوسیٰ کے خِلاف اور سچّے اور زِندہ خُدا کے خِلاف لعن طعن کرتے تھے۔",
                "۳۱": "اور اَیسا ہُوا کہ اپنے کلام کے مُطابق اُس نے اُنھیں ہلاک کِیا؛ اور اپنے کلام کے مُطابق اُس نے اُنھیں راستا دِکھایا؛ اور اپنے کلام کے مُطابق اُس نے اُن کے لِیے سب کام کِیے؛ اور اُس کے کلام کے وسِیلہ کے بغیر کوئی کام انجام نہ دِیا گیا تھا۔",
                "۳۲": "اور جب وہ دریاے یردن پار کر چُکے تو اُس نے اُنھیں زور آور بنایا کہ مُلک کے باشندوں کو نِکال باہر کریں، ہاں، اُنھیں برباد ہونے کے لِیے تِتر بِتر کِیا۔",
                "۳۳": "اور اب، کیا تُم گُمان کرتے ہو کہ اُس مُلک کے باشندے، جو وعدہ کی سر زمِین میں تھے، جِن کو ہمارے باپ دادا نے باہر نِکال دِیا، کیا تُم گُمان کرتے ہو کہ وہ راست باز تھے؟ دیکھو، مَیں تُم سے کہتا ہُوں، نہیں۔",
                "۳۴": "کیا تُم گُمان کرتے ہو کہ ہمارے باپ دادا زیادہ منظورِ نظر ہوتے اگر وہ اُن کی نِسبت زیادہ راست باز ہوتے؟ مَیں تُم سے کہتا ہُوں، نہیں۔",
                "۳۵": "دیکھو، خُداوند کے ہاں ہر بشر کی قدر ہے؛ جو راست باز ہے وہی خُدا کا منظُورِ نظر ہے۔ مگر دیکھو، اُن لوگوں نے خُدا کی ہر بات کو رَدّ کِیا، اور وہ بدی میں پک چُکے تھے؛ اور اُن پر خُدا کا شدید قہر تھا؛ اور خُداوند نے اُن کے سبب سے سر زمِین پر لعنت بھیجی، اور ہمارے باپ دادا کے لِیے اُسے مُبارک ٹھہرایا؛ ہاں، اُس نے اِسے اُن کی ہلاکت کے لِیے ملعُون کِیا، اور ہمارے باپ دادا کے حوالے کرنے کے لِیے اُس نے اِسے برکت دی۔",
                "۳۶": "دیکھو، خُداوند نے اِس سر زمِین کو خلق کِیا تھا کہ یہ آباد ہو؛ اور اُس نے اپنے بچّوں کو پَیدا کِیا کہ وہ اِس کی ملکیت پائیں۔",
                "۳۷": "اور وہ راست باز قَوم کو اِقبال مند کرتا، اور بد کار قَوموں کو تباہ کرتا ہے۔",
                "۳۸": "اور راست بازوں کو شاداب مُلکوں کی طرف لے جاتا ہے، اور شریروں کو وہ ہلاک کرتا ہے، اور خِطے کو اُن کی خاطر ملعُون ٹھہراتا ہے۔",
                "۳۹": "وہ عالمِ بالا پر حُکُومت کرتا ہے، کیوں کہ وہ اُس کا تخت ہے، اور زمِین اُس کے پاؤں کی چوکی ہے۔",
                "۴۰": "اور وہ اُن سے پیار کرتا ہے جو اُسے اپنا خُدا مانتے ہیں۔ دیکھو، اُس نے ہمارے باپ دادا سے محبّت رکھی، اور اُن سے عہد باندھا، ہاں، یعنی اَبرہام، اِضحاق اور یعقُوب کے ساتھ؛ اور اُس نے اُن عہُود کو یاد کِیا جو اُس نے اُن سے باندھے تھے؛ اِس لِیے، وہ اُن کو مُلک مصر سے باہر نِکال لایا۔",
                "۴۱": "اور اُس نے بیابان میں اپنے عَصا سے اُن کی اِصلاح کی تھی؛ کیوں کہ اُنھوں نے اپنے دِلوں کو سخت کِیا، یعنی جَیسے تُم نے کر لِیے ہیں؛ اور خُداوند نے اُن کی بدی کے سبب سے اُن کی اِصلاح کی تھی۔ اُس نے اُن کے درمیان میں اُڑنے والے آتشی سانپ بھیجے؛ اور اُن کے ڈسے جانے کے بعد اُس نے راہ تیار کی کہ وہ شفا پائیں؛ اور نظر اُٹھانے کی مُشقت اُنھیں اُٹھانی تھی؛ اور طریقے کی سادگی، یا اِس کی آسانی کے باوجود، بُہت سے تھے جو ہلاک ہُوئے۔",
                "۴۲": "اور اُنھوں نے وقتاً فوقتاً اپنے دِلوں کو سخت کِیا، اور وہ مُوسیٰ کے خِلاف لعن طعن کرتے، اور خُدا کے خِلاف بھی؛ تو بھی، تُم جانتے ہو کہ اُس کی بے مثال قُدرت کے وسِیلہ سے وہ موعُودہ سر زمِین میں لائے گئے۔",
                "۴۳": "اور اب، اِن سب باتوں کے بعد، وہ گھڑی آ پُہنچی ہے جِس میں وہ بد کار ہو گئے ہیں، ہاں، پکنے کے قریب ہیں؛ اور میرے خیال میں یہ مُمکن ہے وہ ہلاکت کے دِن تک پُہنچ گئے ہوں؛ چُوں کہ مَیں جانتا ہُوں کہ وہ دِن ضرُور آتا ہے کہ وہ ضرُور ہلاک ہوں، صِرف چند کے سِوا، جو اسِیری میں چلے جائیں گے۔",
                "۴۴": "پَس، خُداوند نے میرے باپ کو حُکم دِیا کہ وہ بیابان میں چلا جائے؛ اور یہُودیوں نے بھی اُس کی جان لینا چاہی؛ ہاں، اور تُم نے بھی اُس کی جان لینا چاہا ہے؛ چُناں چہ، تُم اپنے دِلوں میں خُونی ہو اور تُم اُنھی کی مانِند ہو۔",
                "۴۵": "تُم بدی کرنے میں تیز اور خُداوند اپنے خُدا کو یاد رکھنے میں سُست ہو۔ تُم نے فرِشتہ کو دیکھا، اور اُس نے تُم سے کلام کِیا؛ ہاں، تُم وقتاً فوقتاً اُس کی آواز سُن چُکے ہو؛ اور وہ تُم سے دبی ہُوئی دھیمی آواز میں کلام بھی کر چُکا ہے، لیکن تُم بے حِس تھے، کیوں کہ تُم اُس کے کلام کو محسُوس نہ کر سکے؛ پَس، اُس نے گرج دار آواز میں کلام کِیا، جِس کی وجہ سے زمِین یُوں لرزی کہ جَیسے یہ بِکھر کر ٹُکڑے ٹُکڑے ہونے کو تھی۔",
                "۴۶": "اور تُم یہ بھی جانتے ہو کہ وہ اپنے قادِر کلام کی قُدرت سے زمِین کو تباہ کر سکتا ہے؛ ہاں، اور تُم جانتے ہو کہ وہ اپنے کلام سے ناہموار جگہ کو ہموار، اور ہموار کو نیست کر سکتا ہے، آہ، پھر اَیسا کیوں ہے، کہ تُم نے اپنے دِلوں کو اِتنا سخت کر لِیا ہے؟",
                "۴۷": "دیکھو، تُمھارے سبب سے میری جان رنجیدہ ہے، اور میرا دِل غمگِین ہے؛ مُجھے ڈر ہے مُبادا تُم ہمیشہ کے لِیے خارج کر دیے جاؤ۔ دیکھو، مَیں خُدا کے رُوح سے اِس قدر مَعمُور ہُوں کہ میرے قالب میں ہمت نہیں ہے۔",
                "۴۸": "اور اَیسا ہُوا کہ جب مَیں یہ باتیں کہہ چُکا تو وہ مُجھ سے ناراض ہُوئے، اور مُجھے سَمُندر کی گہرائیوں میں پھینکنے کے خواہاں ہُوئے؛ اور جب وہ مُجھ پر ہاتھ ڈالنے کے لِیے آگے بڑھے، مَیں اُن سے یہ کہتے ہُوئے ہم کلام ہُوا: خُدائے قادرِ مُطلق کے نام سے، مَیں تُمھیں حُکم دیتا ہُوں کہ تُم مُجھے مت چُھونا، کیوں کہ مَیں اپنے جِسم کے بھسم ہو جانے کی حد تک خُدا کی قُدرت سے مَعمُور ہُوں؛ اور جو کوئی بھی مُجھ پر اپنا ہاتھ ڈالے گا خُشک سرکنڈے کی طرح مُرجھا جائے گا؛ اور وہ خُدا کی قُدرت کے سامنے ہیچ ہو گا، پَس خُدا اُسے مارے گا۔",
                "۴۹": "اور اَیسا ہُوا کہ مُجھ، نِیفی نے اُن سے کہا کہ نہ وہ اپنے باپ کے خِلاف اور زیادہ بُڑبڑائیں؛ نہ میرا ہاتھ بٹانے سے اِنکار کریں، پَس خُدا نے مُجھے کشتی بنانے کا حُکم دِیا ہے۔",
                "۵۰": "اور مَیں نے اُن سے کہا: اگر خُدا نے مُجھے سب کاموں کو کرنے کا حُکم دِیا ہوتا تو مَیں اُنھیں انجام دیتا۔ اگر وہ مُجھے حُکم دے کہ مَیں پانی سے کہُوں کہ خُشکی ہو جا تو وہ خُشک زمِین ہو جائے گا؛ اور اگر مَیں اَیسا کہُوں، تو یہ ہو جائے گا۔",
                "۵۱": "اور اب، اگر خُداوند ایسی عظیم اُلشان قُدرت کا مالک ہے، اور بنی آدم کے درمیان میں بے شُمار مُعجزے کر چُکا ہے، تو یہ کیسے ممکن ہے، کہ وہ کشتی بنانے کے لِیے مُجھے ہدایت نہ دے سکتا ہو؟",
                "۵۲": "اور اَیسا ہُوا کہ مُجھ، نِیفی، نے اپنے بھائیوں سے بُہت ساری باتوں کا تذکرہ کِیا، اِس قدر کہ وہ شرمندہ ہُوئے اور میرے ساتھ تکرار نہ کر سکے؛ یعنی کئی دِنوں تک، نہ مُجھ پر ہاتھ ڈالنے، نہ اپنی اُنگلی سے مُجھے چُھونے کی ہمت کر سکے۔ اب اُنھیں اَیسا کرنے کی ہمت نہ ہُوئی کہ کہیں وہ میرے سامنے مُرجھا نہ جائیں، خُدا کا رُوح نہایت قوی تھا؛ اور یُوں اُن پر وہ غالِب رہا تھا۔",
                "۵۳": "اور اَیسا ہُوا کہ خُداوند نے مُجھ سے کہا: اپنے بھائیوں پر دوبارہ اپنا ہاتھ بڑھا، اور وہ تیرے سامنے مُرجھائیں گے نہیں، لیکن مَیں اُنھیں خَوف زدہ کروُں گا، خُداوند فرماتا ہے، اور اَیسا مَیں کروُں گا، تاکہ وہ جانیں کہ مَیں خُداوند اُن کا خُدا ہُوں۔",
                "۵۴": "اور اَیسا ہُوا کہ مَیں نے اپنے بھائیوں پر اپنا ہاتھ بڑھایا، اور وہ میرے سامنے مُرجھائے نہیں؛ لیکن خُداوند نے اُنھیں دہشت زدہ کِیا، یعنی اُس کلام کے مُطابق جو اُس نے فرمایا تھا۔",
                "۵۵": "اور اب، اُنھوں نے کہا: ہم یقِین سے جانتے ہیں کہ خُداوند تیرے ساتھ ہے، پَس ہم جانتے ہیں کہ یہ خُداوند کی قُدرت ہے کہ جِس نے ہمیں خَوف زدہ کر دِیا ہے۔ اور وہ میرے سامنے گِر پڑے، اور قریب تھا کہ وہ میری پرستِش کرتے، مگر مَیں نے یہ کہہ کر اُنھیں منع کِیا: مَیں تُمھارا بھائی ہُوں، ہاں، یعنی چھوٹا بھائی؛ پَس، خُداوند اپنے خُدا کی پرستِش کرو، اور اپنے باپ اور اپنی ماں کی عزت کرو، تاکہ اُس سر زمِین میں جو خُداوند تُمھارا خُدا تُمھیں عطا کرے گا، تُمھاری عُمر دراز ہو۔"
            },
            "18": {
                "۱": "اور اَیسا ہُوا کہ اُنھوں نے خُداوند کی عِبادت کی تھی اور وہ میرے ساتھ آ گے بڑھے تھے؛ اور ہم نے لکڑی کا کام مہارت سے کِیا تھا اور خُداوند نے مُجھے وقتاً فوقتا ً دِکھایا تھا کہ کس طریقے سے مَیں کشتی کی لکڑی کو تراشُوں۔",
                "۲": "اب مَیں، نِیفی، نے لکڑی کو اُس طریقے سے نہیں تراشا جَیسے آدمیوں سے سیکھا تھا، نہ مَیں نے آدمیوں کے طریقے سے کشتی بنائی؛ بلکہ مَیں نے اِسے اُس طریقے سے بنایا جو خُداوند نے مُجھے دِکھایا تھا؛ پَس، یہ آدمیوں کے طریقے کے مُطابق نہ تھی۔",
                "۳": "اور مَیں نِیفی اکثر پہاڑ پر جاتا تھا، اور اکثر خُداوند سے دُعا کرتا تھا؛ پَس خُداوند نے مُجھے عظیم اُلشان چِیزیں دِکھائیں۔",
                "۴": "اور اَیسا ہُوا کہ خُداوند کے کلام کے مُطابق مَیں کشتی بنا چُکا تھا تو بعد میں میرے بھائیوں نے دیکھا کہ وہ اچھی تھی، اور یہ کہ اُس پر کاری گری نہایت اعلیٰ تھی؛ پَس، اُنھوں نے پھر سے خُود کو خُداوند کے حُضُور فروتن کِیا۔",
                "۵": "اور اَیسا ہُوا کہ خُداوند کی آواز میرے باپ تک پُہنچی کہ ہم اُٹھیں اور کشتی میں جائیں۔",
                "۶": "اور اَیسا ہُوا کہ اگلے دِن، ہم نے بُہت زیادہ پھل اور گوشت، اور وافر مقدار میں شہد، اور کھانے پِینے کی اشیا جمع کیں جِن کا خُداوند نے ہمیں حُکم دِیا تھا، اِن سب چیزوں کو تیار کرنے کے بعد، اپنے سارے مال واسباب اور بِیجوں، اور ہر ایک شے سمیت جو اپنے ساتھ لائے تھے، ہم کشتی میں سوار ہُوئے، ہر کوئی اپنی عُمر کے مُطابق؛ پَس، ہم سب اپنے اپنے بیوی بچّوں سمیت کشتی میں سوار ہُوئے۔",
                "۷": "اور اَیسا ہُوا کہ بیابان میں میرے باپ کے ہاں دو بیٹے پَیدا ہُوئے؛ بڑے کا نام یعقُوب اور چھوٹے کا نام یُوسُف تھا۔",
                "۸": "اور اَیسا ہُوا کہ جب ہم کشتی میں سوار ہو گئے، اور اپنے ساتھ اپنا مال واسباب اور چیزیں جِن کا ہمیں حُکم دِیا گیا تھا لے لیں، ہم نے سَمُندر میں سفر شُروع کِیا اور ہَوا نے موعودہ سر زمِین کی طرف ہمیں دھکیلا۔",
                "۹": "اور ہم کئی دِنوں تک ہَوا کی مدد سے آگے بڑھتے رہے، اُس کے بعد دیکھو، میرے بھائی اور اِسماعیل کے بیٹے اور اُن کی بیویاں بھی آپس میں مسرُور ہونے لگے، اِتنا زیادہ کہ وہ ناچنے اور گانے اور ایک دُوسرے سے بُہت زیادہ نازیبا باتیں کرنے لگے، ہاں، یعنی وہ بھُول گئے کہ کون سی قادر ہستی اُنھیں یہاں تک لائی تھی؛ ہاں وہ نہایت بے ہُودہ ہو گئے تھے۔",
                "۱۰": "اور مَیں، نِیفی، شدید خوف زدہ ہونے لگا کہیں اَیسا نہ ہو کہ خُداوند ہم سے ناراض ہو، اور ہماری بدی کے باعث ہمیں ہلاک کرے، کہ ہم سَمُندر کی گہرائیوں میں غرق کِیے جائیں؛ پَس، مَیں، نِیفی، بڑی سنجیدگی سے اُن سے بات کرنے لگا؛ لیکن دیکھو، وہ مُجھ سے ناراض ہُوئے اور کہنے لگے: ہم اِس بات کی اِجازت نہیں دیتے کہ ہمارا چھوٹا بھائی ہم پر حاکم ہو۔",
                "۱۱": "اور اَیسا ہُوا کہ لامن اور لیموئیل نے مُجھے پکڑا اور مُجھے رسیوں سے باندھ دِیا تھا، اور میرے ساتھ بڑا سخت برتاؤ کِیا؛ اِس کے باوجود، خُداوند نے اپنے کلام کے پُورا ہونے کے لِیے اَیسا ہونے دِیا، تاکہ وہ اپنے کلام کی قُدرت ظاہر کر سکے، جو اُس نے بد کاروں کی بابت فرمایا ہے۔",
                "۱۲": "اور اَیسا ہُوا کہ مُجھے نہایت مضبُوطی سے باندھا تھا کہ مَیں ہِل نہ سکُوں، قُطب نما، جِسے خُداوند نے بنایا تھا کام کرنا چھوڑ دِیا۔",
                "۱۳": "پَس، وہ جانتے نہ تھے کہ وہ کشتی کو کس سمت لے جائیں، یہاں تک کہ بُہت بڑا طُوفان اُٹھا، ہاں، اِنتہائی خطرناک اور بھیانک سَمُندری طُوفان اور تین دِن تک پانیوں پر ہم پِیچھے دھکیلے گئے؛ اور وہ شدِید خَوف زدہ ہونے لگے کہ کہیں اَیسا نہ ہو کہ وہ سَمُندر میں غرق ہو جائیں؛ اِس کے باوجود اُنھوں نے مُجھے نہ کھولا۔",
                "۱۴": "اور پِیچھے دھکیلے جانے کے چوتھے دِن طُوفان بُہت زیادہ بڑھنے لگا۔",
                "۱۵": "اور اَیسا ہُوا کہ ہم سَمُندر کی گہرائیوں میں غرق ہونے کے قریب تھے۔ اور چار دِنوں تک پانیوں پر پِیچھے دھکیلے جانے کے بعد، میرے بھائیوں کو احساس ہونے لگا کہ خُدا کی سزائیں اُن پر تھیں، اور وہ یقِیناً ہلاک ہوں گے سِوا اِس کے کہ وہ اپنی بدیوں سے تَوبہ کریں؛ پَس، وہ میرے پاس آئے، اور وہ بندھن کھولے جو میری کلائیوں پر تھے، اور دیکھو یہ بُہت زیادہ سُوجھ چُکی تھیں؛ اور میرے ٹخنے بھی کافی سُوجھے ہُوئے تھے، اور اُن میں شدید درد تھا۔",
                "۱۶": "تو بھی، مَیں نے خُدا ہی کی طرف نظر کی تھی، اور دِن بھر اُس کی تمجید کی تھی؛ اور اپنی مُصِیبتوں کی وجہ سے خُداوند کے خِلاف شکایت نہ کی تھی۔",
                "۱۷": "اب میرے باپ، لحی، نے اُنھیں اور اسماعیل کے بیٹوں کو بھی بُہت سی باتیں کہیں؛ لیکن، دیکھو، جو کوئی میرے حق میں بات کرتا وہ اُس کو ڈرانے دھمکانے میں مگن رہتے تھے؛ اور میرے والدّین جو عُمر رسّیدہ تھے، اور اپنے بچّوں کی وجہ سے نہایت رنجیدہ تھے، کم زور ہونے لگے اِتنے کم زور کہ بستر سے جا لگے۔",
                "۱۸": "وہ اپنے غم اور شدید دُکھ اور میرے بھائیوں کی بدیوں کی وجہ سے قریب المرگ ہونے اور اپنے خُدا کو جا ملنے والے تھے؛ ہاں کہ اُن کے سفید بالوں کو سپُردِ خاک کرنے والے تھے؛ ہاں، وہ نزدیک تھے کہ مُصیبت کے عالم میں اُنھیں آبی قبر میں اُتارا جائے۔",
                "۱۹": "اور یعقُوب اور یُوسُف بھی چھوٹے تھے، اُنھیں نگہداشت کی اشد ضرُورت تھی، اور وہ اپنی ماں کی مُصیبتوں کی وجہ سے رنجیدہ تھے؛ اور میری بیوی اور بچّوں کے آنسُوؤں اور دُعاؤں نے بھی، میرے بھائیوں کے دِلوں کو نرم نہ کِیا کہ وہ مُجھے کھولتے۔",
                "۲۰": "اور سِوا خُدا کی قُدرت کے کُچھ نہ تھا، جو اُنھیں تباہی سے ڈراتا، اُن کے دِل نرم کرتا؛ جب اُنھوں نے دیکھا کہ وہ سَمُندر کی گہرائیوں میں غرق ہونے کے قریب ہیں تو اُنھوں نے اُس کام سے جو وہ کر چُکے تھے تَوبہ کی، یہاں تک کہ اُنھوں نے مُجھے کھول دِیا۔",
                "۲۱": "اور اَیسا ہُوا کہ جب اُنھوں نے مُجھے کھول دِیا تھا، دیکھو، مَیں نے قُطب نما لِیا تھا، اور اُس نے میری مرضی کے مُطابق کام کِیا تھا۔ اور اَیسا ہُوا کہ مَیں نے خُداوند سے دُعا کی تھی؛ اور جب مَیں دُعا کر چُکا تو آندھیاں رُک گئی تھیں، اور طُوفان تھم گیا تھا، اور بڑا سکون ہو گیا تھا۔",
                "۲۲": "اور اَیسا ہُوا کہ مُجھ، نِیفی، نے کشتی کی کُمان سنبھالی تھی، تاکہ ہم دوبارہ موعودہ سر زمِین کی طرف سفر کریں۔",
                "۲۳": "اور اَیسا ہُوا کہ کئی دِنوں کے سفر کے بعد ہم موعودہ سر زمِین میں پُہنچے تھے؛ اور ہم اُس عِلاقے میں گھُومے پھرے، اور اپنے خیمے نصب کِیے تھے؛ اور ہم نے اُسے موعودہ سر زمِین کا نام دِیا تھا۔",
                "۲۴": "اور اَیسا ہُوا کہ ہم نے زمِین میں ہل چلانا اور بِیج بونا شُروع کِیے؛ ہاں، ہم نے اپنے سارے بِیج زمِین میں بوئے، جو ہم یروشلِیم کے مُلک سے لائے تھے۔ اور اَیسا ہُوا کہ وہ خُوب بڑھے؛ پَس، خُداوند نے ہمیں کثرت سے برکت دی تھی۔",
                "۲۵": "اور اَیسا ہُوا کہ جب ہم نے مُلکِ موعودہ کے بیابان میں سفر کِیا تو ہم نے جنگلوں میں ہر قسم کے جانور پائے تھے، ہر دو اِقسام یعنی گائے اور بیل، گدھے اور گھوڑے اور بکریاں اور جنگلی بکریاں اور ہر قسم کے جنگلی جانور جو آدمیوں کے لِیے مُفید تھے۔ اور ہمیں ہر قسم کی کچی دھاتیں ملی تھیں، ہر چند، سونا، اور چاندی، اور تانبا۔"
            },
            "19": {
                "۱": "اور اَیسا ہُوا کہ خُداوند نے مُجھے حُکم دِیا، پَس مَیں نے دھات کے اَوراق بنائے کہ اُن پر اپنے لوگوں کی تاریخ کُندہ کروُں۔ اور اَوراق جو مَیں نے بنائے اُن پر مَیں نے اپنے باپ کا اور بیابان کے سفر کا حال کُندہ کِیا تھا، اور اپنے باپ کی نبُوّتیں؛ اور اپنی بھی بُہت ساری نبُوّتیں اُن پر کُندہ کیں۔",
                "۲": "اور اُنھیں بناتے وقت مَیں نہ جانتا تھا کہ مُجھے یہ اَوراق بنانے کے لِیے خُداوند کا حُکم ہو گا؛ پَس، میرے باپ کی تاریخ، اور اُس کے باپ دادا کا نسب نامہ، اور بیابان میں واقع ہونے والے بیشتر حالات اُن پہلے اَوراق پر کُندہ کِیے گئے جِن کا تذکرہ مَیں کر چُکا ہُوں؛ پَس، سچّائی کی وہ باتیں جو اِن اَوراق کو بنانے سے قبل واقع ہُوئیں، خاص طور پر پہلے اَوراق پر کُندہ کی گئیں۔",
                "۳": "اور حُکم کے طور پر اِن اَوراق کو تیار کر چُکنے کے بعد، مُجھ، نِیفی، کو حُکم ملا کہ خِدمت گُزاری اور نبُوّتوں کے واضح اور بیش قیمت حصوں کو اِن اَوراق پر لِکھا جانا چاہیے؛ اور کہ جو باتیں لِکھی گئی تھیں وہ میرے لوگوں کی ہدایت کے لِیے محفُوظ کی جائیں، جو مُلک میں بسیں گے، اور دیگر دانا مقاصد کے لِیے بھی، جو مقاصد خُداوند کو معلوم ہیں۔",
                "۴": "پَس، مُجھ، نِیفی، نے دُوسرے اَوراق پر تاریخ رقم کی تھی، جو واقعات بیان کرتی ہے، یا جو میرے لوگوں کی جنگوں اور لڑائیوں اور تباہ کاریوں کا زیادہ مُفصل تذکرہ کرتی ہے۔ اور مَیں اِسے مُکَمَّل کر چُکا ہُوں، اور اپنے لوگوں کو حُکم دے چُکا ہُوں کہ میری وفات کے بعد اُنھیں کِیا کرنا ہے؛ اور یہ اَوراق ایک نسل سے دُوسری، یا ایک نبی سے دُوسرے کے حوالے کِیے جائیں، خُداوند کے مزید اَحکام تک۔",
                "۵": "اور میرے اَوراق بنانے کا حال اِس کے بعد بتایا جائے گا، اور پھر، دیکھو، اپنے قول کے مُطابق مَیں آگےبڑھتا ہُوں؛ اور یہ مَیں اِس لِیے کرتا ہُوں کہ وہ باتیں جو زیادہ مُقدس ہیں میرے لوگوں کے عِلم کے لِیے محفُوظ کی جائیں۔",
                "۶": "ہنُوز، مَیں اِن اَوراق پر اَیسی کوئی بات نہیں لِکھتا سِوا اُس کے جِس بات کو مَیں مُقدس خیال کرتا ہُوں۔ اور اب، اگر مُجھ سے غلطی سرزد ہوتی ہے، یعنی جیسے اَگلوں سے سرزد ہُوئی تھی؛ مَیں خُود کو دُوسرے آدمیوں کی وجہ سے مبّرا نہیں ٹھہراتا، بلکہ اُس کمزوری کے سبب سے جو مُجھ میں ہے، بشر ہونے کے ناطے، مَیں خُود کو مبّرا ٹھہراتا ہُوں۔",
                "۷": "چُوں کہ وہ باتیں جنھیں بعض آدمی نہایت قدروقیمت کے لائق مانتے ہیں، بدن اور رُوح دونوں کے واسطے، دُوسرے حقیر جانتے اور اپنے پاؤں تلے روندتے ہیں۔ ہاں، یعنی اِسرائیل کے خُدا کو آدمی اپنے پاؤں تلے روندتے ہیں؛ مَیں کہتا ہُوں، اپنے پاؤں تلے روندتے ہیں لیکن مَیں دوسرے لفظوں میں بیان کرنا چاہتا ہُوں—وہ اُسے حقیر جانتے ہیں اور اُس کی نوائے مشورت پر کان نہیں لگاتے۔",
                "۸": "اور دیکھ وہ آتا ہے، فرِشتہ کے کلام کے مُطابق، میرے باپ کے یروشلِیم چھوڑنے کے چھے سو برس بعد۔",
                "۹": "اور دُنیا، اپنی بدیوں کے سبب سے، اُسے حقیر جانے گی؛ پَس وہ اُسے کوڑے مارتے ہیں، اور وہ اُسے برداشت کرتا ہے؛ اور وہ اُسے زدوکوب کرتے ہیں، اور وہ برداشت کرتا ہے۔ ہاں، وہ اُس پر تھُوکتے ہیں، اور وہ برداشت کرتا ہے، بنی آدم کے واسطے اپنی کمال شفقت اور تحمل کی خاطر۔",
                "۱۰": "اور ہمارے باپ دادا کا خُدا، جِس کی بدولت اُنھیں غُلامی میں سے، مصر میں سے، نِکالا گیا، اور بیابان میں بچایا گیا، ہاں، اَبرہام کا خُدا، اور اِضحاق کا خُدا، اور یعقُوب کا خُدا، فرِشتہ کی پیشین گوئی کے مُطابق، مرد کی صُورت میں، بدکارآدمیوں کے ہاتھوں میں خُود کو سونپ دیتا ہے، کہ اُونچے پر چڑھایا جائے، ذینوق کے نوشتے کے مُطابق، اور مصلُوب کِیا جائے، ناحُوم کی نبُوّت کے مُطابق، اور قبر میں دفن کِیا جائے، اور زینوس کی نبُوّت کے مُطابق، جو اُس نے تین روز کی تارِیکی کی بابت فرمائی تھی، جو سَمُندر کے جزیروں پر بسیں گے اُن کے واسطے یہ اُس کی موت کا نشان ہوگا، خاص طور پر اُن کے واسطے ہوگا جو اِسرائیل کے گھرانے کے ہیں۔",
                "۱۱": "پَس نبی نے یُوں فرمایا: اُس دِن خُداوند خُدا یقِیناً اِسرائیل کے سارے گھرانے سے مُلاقات کرے گا، بعض کے ساتھ اپنی آواز کے وسِیلہ، اُن کی راست بازی کے سبب سے، اُن کی بڑی شادمانی اور نجات کے واسطے، اور بعض سے اپنی قُدرت کی گرج اور چمک کے ساتھ، طُوفان کے ذریعے، آگ کے ذریعے، دُھوئیں اور تارِیکی کے کُہر کے ذریعے، اور زمِین کے پھٹنے سے اور پہاڑوں کے ذریعے سے جنھیں بُلند و بالا کِیا جائے گا۔",
                "۱۲": "اور زینوس نبی فرماتا ہے، بے شک یہ سب باتیں ضرُور واقع ہوں گی۔ اور زمِین کی چٹانیں ضرُور ٹُکڑے ٹُکڑے ہو جائیں گی؛ اور زمِین کے لرزنے کے سبب سے، سَمُندر کے جزیروں کے بُہت سے بادِشاہ، خُدا کے رُوح سے مَعمُور ہو کر پُکار اُٹھیں گے: کائنات کا خُدا دُکھی ہوتا ہے۔",
                "۱۳": "اور اُن کے لِیے جو یروشلِیم میں رہتے ہیں، نبی فرماتا ہے، وہ سب لوگوں کے ہاتھوں ظلم و ستم سہیں گے، کیوں کہ وہ اِسرائیل کے خُدا کو مصلُوب کرتے ہیں، اور اپنے دِلوں کو پھیرتے ہیں، اِسرائیل کے خُدا کی قُدرت اور جلال، اور نشانوں اور مُعجزوں کو رَدّ کرتے ہُوئے۔",
                "۱۴": "اور چُوں کہ جو اپنے دِلوں کو پھیرتے ہیں، نبی فرماتا ہے، اور اِسرائیل کے قُدُّوس کو حقیر جانتے ہیں، وہ زِندگی میں مارے مارے پھریں گے، اور ہلاک ہوں گے، اور سسکار اور ضرب المثل بنیں گے، اور ساری قومیں نفرت کریں گی۔",
                "۱۵": "پھر بھی، وہ دِن آتا ہے، نبی فرماتا ہے، جب وہ اِسرائیل کے قُدُّوس کے خِلاف اپنے دِلوں کو مزید نہ پھیریں گے، تب وہ اُن عہُود کو یاد کرے گا جو اُس نے اُن کے باپ دادا سے کِیے تھے۔",
                "۱۶": "ہاں، تب وہ یاد کرے گا سَمُندر کے جزیرے؛ ہاں، اور اُن سب لوگوں کو جو اِسرائیل کے گھرانے کے ہیں، زینوس نبی کی پیشین گوئی کے مُطابق، خُداوند فرماتا ہے، زمِین کے چاروں طرف سے، مَیں اِکٹھا کروُں گا۔",
                "۱۷": "نبی فرماتا ہے، ہاں، اور ساری رُویِ زمِین خُداوند کی نجات دیکھے گی؛ اور ہر قوم، قبیلہ، زُبان اور لوگ برکت پائیں گے۔",
                "۱۸": "اور مُجھ، نِیفی، نے اِن باتوں کو اپنے لوگوں کے لِیے لِکھ لِیا ہے، کہ شاید مَیں اُنھیں راغب کر سکُوں کہ وہ خُداوند اپنے مُخلصی دینے والے کو یاد کریں۔",
                "۱۹": "پَس، مَیں اِسرائیل کے گھرانے سے کہتا ہُوں، اگر اَیسا ہی ہے تو وہ اِن باتوں کی جُستجُو میں رہیں۔",
                "۲۰": "پَس دیکھو، مَیں نے رُوح میں معرفت پائی ہے، جو مُجھے تھکا دیتی ہے حتی ٰ کہ میرا جوڑ جوڑکمزور ہو گیا ہے، اُن کی بابت جو یروشلِیم میں ہیں؛ اگر خُداوند مُجھ پر اُن کے بارے میں ظاہر کرنے کے واسطے رحیم نہ ہوتا، جَیسے وہ قدیم کے نبِیوں پر تھا تو میں بھی ہلاک ہو گیا ہوتا۔",
                "۲۱": "اور یقِیناً اُس نے قدیم نبِیوں پر اُن کی بابت تمام باتیں ظاہر کیں؛ اور اُس نے اُن بُہتیروں پر ہماری بابت ظاہر کِیا تھا، پَس، لازم ہے کہ ہم اُن کے بارے میں ضرُور جانیں کیوں کہ اُنھیں پیتل کے اَوراق پر قلم بند کِیا گیا ہے۔",
                "۲۲": "اب اَیسا ہُوا کہ مَیں، نِیفی، نے اپنے بھائیوں کو یہ باتیں سِکھائیں؛ اور اَیسا ہُوا کہ مَیں نے بُہت سی باتوں کو اُن کے واسطے پڑھا جو پیتل کے اَوراق پر کُندہ تھیں، تاکہ وہ دُوسرے مُلکوں میں، قدیم لوگوں کے درمیان میں خُداوند کے معاملات کی بابت جانیں۔",
                "۲۳": "اور مَیں نے اُن کے واسطے بُہت سی باتیں پڑھی تھیں جو مُوسیٰ کی کِتابوں میں لِکھی تھیں؛ فقط اِس لِیے کہ مَیں اُنھیں اُن کے مُخلصی دینے والے خُداوند پر اِیمان لانے کے لِیے بھرپُور طریقے سے راغب کر سکُوں مَیں نے وہ باتیں پڑھی تھیں جو یسعیاہ نبی کی معرفت لِکھی گئی تھیں؛ پَس مَیں نے تمام نوشتوں کو اپنے آپ پر لاگُو کِیا تھا، تاکہ یہ ہمارے واسطے معرفت ہو اور مُفید ہو۔",
                "۲۴": "پَس مَیں نے اُن سے یہ کہتے ہُوئے کلام کِیا: تُم نبی کا کلام سُنتے ہو، تُم جو اِسرائیل کے گھرانے کے بقیہ ہو، ایک شاخ جو ٹُوٹ گئی تھی؛ تُم نبی کا کلام سُنتے ہو، جو اِسرائیل کے سارے گھرانے کے واسطے لِکھا گیا تھا، اور اِسے اپنے آپ پر لاگو کرتے ہو، تاکہ تُمھیں اُمِید ہو اِس کے ساتھ ساتھ تُمھارے بھائیوں کو جِن سے تُم الگ ہو چُکے ہو؛ پَس نبی نے اِسی طریق سے قلم بند کِیا ہے۔"
            },
            "20": {
                "۱": "کان لگا اور سُن، اے یعقُوب کے گھرانے، جو اِسرائیل کے نام سے بُلائے گئے ہیں، اور جو یہُودہ کے پانیوں یا بپتِسما کے پانیوں سے نِکلے ہیں، جو خُداوند کے نام کی قسم کھاتے ہیں، اور اِسرئیل کے خُدا کا ذِکر کرتے ہیں، تاہم وہ نہ صداقت سے نہ راستی سے قسم کھاتے ہیں۔",
                "۲": "اِس کے باوجود، وہ اپنے آپ کو مُقّدس شہر کے کہلاتے ہیں، لیکن وہ اِسرائیل کے خُدا پر توکّل نہیں کرتے، جو لشکروں کا خُداوند ہے؛ ہاں، اُس کا نام ربُّ الا فواج ہے۔",
                "۳": "دیکھ، مَیں اِبتدا ہی سے اَگلی باتوں کی خبر دے چُکا ہُوں؛ اور وہ میرے مُنہ سے نِکلیں، اور مَیں نے اُن کو ظاہر کِیا، مَیں نے اُنھیں فوراً ظاہر کِیا۔",
                "۴": "اور مَیں نے اَیسا کِیا چُوں کہ مَیں جانتا تھا کہ تُو ضدی ہے، تیری گردن لوہے کا عصب، اور تیری پیشانی پیتل؛",
                "۵": "اور مَیں اِبتدا سے تُجھے خبر دے چُکا ہُوں؛ وقوع میں آنے سے پہلے مَیں نے تُجھ پر اُنھیں ظاہر کِیا؛ اور اِس فکر کے ساتھ اُن کو ظاہر کِیا مُبادا تُو کہے—میرے بُت نے اُنھیں سرانجام دِیا ہے، اور میرے تراشے ہُوئے صنم، اور میری ڈھالی ہُوئی مُورت نے اُنھیں حُکم دِیا ہے۔",
                "۶": "تُو نے یہ سب سُنا اور دیکھا ہے؛ اور کِیا تُو اِن کا اِعلان نہ کرے گا؟ اور اب مَیں نے تُجھ پر نئی چیزیں ظاہر کی ہیں، یعنی پوشِیدہ باتیں، اور تُو اُن سے واقف نہ تھا۔",
                "۷": "وہ ابھی خلق کی گئی ہیں، اور قدیم سے نہیں، بلکہ تجھ پر اُن کو ظاہر کِیا گیا تھا جنھیں آج کے دِن سے پہلےتُو نے سُنا بھی نہ تھا، مُبادا تُو کہے—دیکھ مَیں اُنھیں جانتا تھا۔",
                "۸": "ہاں، اور تُو نے نہ سُنا؛ ہاں، تُو نے نہ جانا؛ ہاں، قدیم ہی سے تیرے کان کُھلے نہ تھے؛ کیوں کہ مَیں جانتا تھا کہ اِنتہائی دغا بازی تیرا شیوہ ہے، اور رَحِم ہی سے خطا کار کہلاتا ہے۔",
                "۹": "پھر بھی اپنے نام کی خاطر مَیں اپنے غضب میں تاخیر کروُں گا، اور اپنے جلال کی خاطر تُجھ سے باز رہُوں گا کہ تُجھے کاٹ نہ ڈالُوں۔",
                "۱۰": "پَس، دیکھ، مَیں نے تُجھے صاف کِیا، مَیں نے مُصیبت کی کُٹھالی میں تُجھے چُنا ہے۔",
                "۱۱": "مَیں اپنی خاطر، ہاں، اپنی خاطر یہ کروُں گا، پَس مَیں اپنے نام کی تکفیر نہ ہونے دُوں گا، اور مَیں اپنا جلال کسی اور کے حوالے نہ کروُں گا۔",
                "۱۲": "اے یعقُوب میری سُن، اور اے اِسرائیل جو میرا بُلایا ہُوا ہے، پَس مَیں وہی ہُوں؛ مَیں ہی اوّل اور مَیں ہی آخِر ہُوں۔",
                "۱۳": "میرے ہی ہاتھ نے زمِین کی بُنیاد بھی ڈالی اور میرے دہنے ہاتھ نے آسمانوں کو پھیلایا ہے۔ مَیں اُنھیں پُکارتا ہُوں اور وہ اِکٹھے کھڑے ہو جاتے ہیں۔",
                "۱۴": "تُم سب جمع ہو کر سُنو، اُن میں سے کِس نے اِن باتوں کی خبر اُن تک پُہنچائی؟ جِسے خُداوند نے پسند کِیا ہے؛ ہاں، اور وہ اُس کا کلام پُورا کرے گا جِس کا اُس نے اُن سے اِعلان کرایا ہے؛ اور وہ اُس کی خُوشی کو بابل کے متعلق عمل میں لائے گا، اور اُس کا بازو کسدیوں پر آ پڑے گا۔",
                "۱۵": "خُداوند یہ بھی فرماتا ہے؛ مَیں خُداوند، ہاں مَیں کہہ چُکا ہُوں، ہاں، مَیں نے اُسے خبر دینے کے لِیے بُلایا ہے، مَیں اُسے لایا ہُوں، اور وہ اپنی روِش میں برومند ہو گا۔",
                "۱۶": "میرے نزدیک آؤ؛ مَیں نے پوشیدگی میں کلام نہیں کِیا؛ اِبتدا ہی سے، جِس وقت سے اِس کی خبر دی گئی مَیں نے کہا؛ اور خُداوند خُدا، اور اُس کے رُوح نے مُجھے بھیجا ہے۔",
                "۱۷": "اور خُداوند، تیرا مُخلصی دینے والا، اِسرائیل کا قُدُّوس، یُوں فرماتا ہے؛ مَیں نے اُسے بھیجا ہے، خُداوند تیرا خُدا جو تُجھے مُفید تعلِیم دیتا، جو تُجھے اِس راہ پر جِس پر تُجھے جانا ہے لے جاتا ہے، اُس نے اَیسا کِیا ہے۔",
                "۱۸": "کاش تُو میرے حُکموں کا شنوا ہوتا—پھر تیری سلامتی دریا کی مانِند اور تیری راست بازی سَمُندر کی موجوں کی مانِند ہوتی۔",
                "۱۹": "تیری نسل بھی ریت کی مانِند ہوتی؛ تیرے صُلبی فرزند اُس کے ذرّوں کی مانِند کثرت سے ہوتے؛ اُس کا نام میرے حُضُور سے کاٹا اور برباد نہ کِیا جاتا۔",
                "۲۰": "تُم بابل سے نِکلو، کسدیوں کے درمیان میں سے بھاگو، نغمہ کی آواز کے ساتھ تُم بیان کرو، اِس کا چرچا کرو، زمِین کے کِناروں تک خبر پُہنچاؤ؛ تُم کہو: خُداوند نے اپنے خادم یعقُوب کو مُخلصی دی ہے۔",
                "۲۱": "وہ اُن کو بیابان میں سے لے گیا اور وہ پیاسے نہ ہُوئے؛ اُس نے اُن کے لِیے چٹان سے پانی نِکالا؛ اُس نے چٹان کو چیرا اور پانی پُھوٹ نِکلا۔",
                "۲۲": "اور ہر چند اُس نے یہ سب کُچھ کِیا، اور اِس سے بھی اعلیٰ و ارفع، خُداوند فرماتا ہے، مگر بد کاروں کے واسطے سلامتی نہیں۔"
            },
            "21": {
                "۱": "اور پھر: اے اِسرائیل کے گھرانے تُو سُن، تُم سب میرے لوگوں کے چوپانوں کی بدی کے سبب سے الگ کِیے اور نِکالے گئے ہو؛ ہاں، تُم سب جو الگ کِیے گئے ہو، اور مُنتشر کِیے گئے ہو، جو میری اُمت ہو، اے اِسرائیل کے گھرانے۔ اے جزیرو میری سُنو، اُمتو جو دُور ہو کان لگاؤ خُداوند نے مُجھے رَحِم ہی سے بُلایا، بطنِ مادر ہی سے اُس نے میرے نام کا ذِکر کِیا۔",
                "۲": "اُس نے میرے مُنہ کو تیز تلوار کی مانِند بنایا؛ اور مُجھے ہاتھ کے سائے میں چُھپایا، اور اُس نے مُجھے تیر آب دار بنایا؛ اور اپنے ترکش میں مُجھے چُھپائے رکھا۔",
                "۳": "اور اُس نے مُجھ سے کہا: اَے اِسرائیل، تُو میرا خادم ہے، جِس سے میرا جلال ظاہر ہو گا۔",
                "۴": "تب مَیں نے کہا مَیں نے بے فائدہ مُشقت اُٹھائی مَیں نے اپنی قُوّت ہیچ کے لِیے اور بے فائدہ بطالت میں صِرف کی ہے؛ یقِیناً میرا اِنصاف خُداوند کے ساتھ اور میرا اَجر میرے خُدا کے پاس ہے۔",
                "۵": "اور اب خُداوند فرماتا ہے—جِس نے رَحِم ہی سے مُجھے بنایا کہ اُس کا خادم ہو کر مَیں یعقُوب کو دوبارہ اُس کے پاس واپس لاؤں—اگرچہ ابھی اِسرائیل اِکٹھا نہ بھی ہو تو بھی مَیں اپنے خُداوند کی نظر میں جلیل اُلقدر ہُوں گا اور میرا خُدا میری قُوّت ہو گا۔",
                "۶": "اور اس نے فرمایا: یہ تو ہلکی سی بات ہے کہ تُو یعقُوب کے قبائل کو برپا کرنے اور محفُوظ اِسرائیلیوں کو بحال کرنے کے لِیے میرا خادم ہو۔ مَیں تُجھے غیر قَوموں کے لِیے نُور بناؤں گا کہ تُجھ سے میری نجات دُنیا کے کَناروں تک پُہنچے۔",
                "۷": "خُداوند یُوں فرماتا ہے، اِسرائیل کا مُخلصی دینے والا، اُس کا قُدُّوس، اُس کو جِسے اِنسان حقیر جانتا ہے، قومیں جِس سے نفرت کرتی ہیں جو حاکموں کا چاکر ہے یُوں فرماتا ہے: بادِشاہ دیکھیں گے اور اُٹھ کھڑے ہوں گے اور اُمرا سجدہ بھی کریں گے، خُداوند کے واسطے جو صادق القول ہے۔",
                "۸": "خُداوند یُوں فرماتا ہے، قبُولیت کے وقت مَیں نے تیری سُنی، اے سَمُندر کے جزیرو، اور نجات کے دِن مَیں نےتیری مدد کی؛ اور مَیں تُجھے محفُوظ کروُں گا اور لوگوں کے عہد کے لِیے تُجھے اپنا ایک خادم دُوں گا، تاکہ مُلک کو بحال کرے، تاکہ ویران میراث وارثوں کو دے؛",
                "۹": "تاکہ تُو قیدیوں کو کہے: نِکل چلو؛ اور خُود کو اُن پر ظاہر کرو جو اَندھیرے میں بیٹھے ہیں۔ وہ راستوں میں چریں گے اور سب اُونچے مقاموں میں اُن کی چراگاہیں ہوں گی۔",
                "۱۰": "وہ نہ بھُوکے ہوں گے اور نہ پیاسے، نہ گرمی اور نہ ہی سُورج اُنھیں ضرر پُہنچائے گا؛ کیوں کہ وہ جِس کی رحمت اُن پر ہے اُن کا راہ نما ہو گا، اور پانی کے سوتوں کی طرف اُن کی رہبری کرے گا۔",
                "۱۱": "اور مَیں اپنے سارے کوہستان کو راستا بنا دوُں گا، اور میری شاہ راہیں اُونچی کی جائیں گی۔",
                "۱۲": "اور پھر، اے اِسرائیل کے گھرانے، دیکھ، یہ دُور سے، اور نظر کر، یہ شِمال سے اور مغرب سے؛ اور یہ سِینیم کے مُلک سے آئیں گے۔",
                "۱۳": "اے آسمانو گاؤ! اور اے زمِین شادمان ہو! کیوں کہ اُن کے پاؤں جو مشرق میں ہیں بحال کِیے جائیں گے؛ اور اے پہاڑو نغمہ پردازی کرو؛ کیوں کہ اُنھیں مزید ضرر نہ پُہنچے گا؛ پَس خُداوند نے اپنے لوگوں کو تسلّی بخشی ہے، اور اپنے رنجُوروں پر رحم فرمائے گا۔",
                "۱۴": "لیکن دیکھ، صِیُّون نے کہا ہے: خُداوند نے مُجھے ترک کر دِیا اور میرا خُداوند مُجھے بھُول گیا ہے—لیکن وہ ظاہر کرے گا کہ اُس نے اَیسا نہیں کِیا۔",
                "۱۵": "کیا اَیسا ممکن ہے کہ کوئی ماں اپنے شِیر خوار کو بھُول جائے، اور اپنے رَحِم کے فرزند پر ترس نہ کھائے؟ ہاں، شاید وہ بھُول جائے، لیکن اے اِسرائیل کے گھرانے مَیں تُجھے نہ بھُولوں گا۔",
                "۱۶": "دیکھ، مَیں نے تیری صُورت اپنی ہتھیلیوں پر کھود رکھی ہے؛ تیری شہرِ پناہ ہمیشہ میرے سامنے ہے۔",
                "۱۷": "تُجھے برباد کرنے والوں کے خِلاف تیرے فرزند جلدی کریں گے؛ اور جو تُجھے اُجاڑتے ہیں تیرے ہاں سے نِکل جائیں گے۔",
                "۱۸": "اپنی آنکھیں اُٹھا کر چاروں طرف نظر کر؛ یہ سب مل کر اِکٹھے ہوتے اور تیرے پاس آتے ہیں۔ اور خُداوند فرماتا ہے مُجھے اپنی حیات کی قسم تُو اِن سب کو زیور کی مانِند پہن لے گی اور اُن سے دُلھن کی مانِند آراستا ہو گی۔",
                "۱۹": "کیوں کہ تیری ویران اور اُجڑی جگہوں میں، اور تیرے برباد مُلک میں، اب یقِیناً باشندے گُنجایش سے زیادہ ہوں گے؛ اور تُجھ کو غارت کرنے والے دُور ہو جائیں گے۔",
                "۲۰": "بلکہ تیرے پہلے فرزند جو تُجھ سے لے لِیے گئے تھے، پھر تیرے کانوں میں کہیں گے: بسنے کی جگہ بُہت تنگ ہے؛ ہمیں بسنے کی جگہ دے۔",
                "۲۱": "تب تُو اپنے دِل میں کہے گی: کون میرے لِیے اِن کا باپ ہُوا، کہ مَیں تو بے اَولاد ہو گئی، اور بانجھ ہُوں، جلاوطنی، اور آوارگی میں رہی؟ سو کِس نے اِن کو پالا؟ دیکھ، مَیں تو اکیلی رہ گئی تھی؛ پھر یہ کہاں تھے؟",
                "۲۲": "خُداوند خُدا یُوں فرماتا ہے: دیکھ، مَیں غیر قَوموں پر ہاتھ اُٹھاؤں گا، اور اُمتوں پر اپنا جھنڈا کھڑا کروُں گا؛ اور وہ تیرے بیٹوں کو اپنے بازوؤں میں لِیے آئیں گے اور تیری بیٹیوں کو اپنے کندھوں پر بٹھا کر پُہنچائیں گے۔",
                "۲۳": "اور بادِشاہ تیرے مرّبی ہوں گے اور اُن کی بیویاں تیری دایہ ہوں گی؛ وہ تیرے سامنے مُنہ کے بل زمِین پر گریں گے اور تیرے پاؤں کی خاک چاٹیں گے اور تُو جانے گی کہ مَیں ہی خُداوند ہُوں، کیوں کہ میرے مُنتظر شرمندہ نہ ہوں گے۔",
                "۲۴": "کیا زبردست سے شکار چھین لِیا جائے گا، یا مُجاز قیدی چھڑا لِیے جائیں گے؟",
                "۲۵": "لیکن خُداوند یُوں فرماتا ہے، حتیٰ کہ زور آور کے اسِیر بھی لے لِیے جائیں گے، اور مُہیب کا شکار چُھڑا لِیا جائے گا؛ پَس مَیں اُس سے جو تیرے ساتھ جھگڑتا ہے جھگڑا کروُں گا، مَیں تیرے فرزندوں کو بچا لُوں گا۔",
                "۲۶": "اور تُم پر ظلم کرنے والوں کو اُن ہی کا گوشت کھلاؤں گا؛ اور وہ میٹھی مَے کی مانِند اپنا ہی لہُو پی کر بدمست ہوں گے؛ اور ہر بشر جانے گا کہ مَیں، خُداوند، تیرا نجات دینے والااور تیرا مُخلصی دینے والا ہُوں، یعقُوب کا قادر۔"
            },
            "22": {
                "۱": "اور اب اَیسا ہُوا کہ اِن باتوں کو پڑھنے کے بعد جو پیتل کے اَوراق پر کُندہ ہیں، میرے بھائی پاس آ کر کہنے لگے: اِن باتوں کے کیا معنی ہیں جو تُو نے پڑھی ہیں؟ دیکھ، کیا اِن باتوں کو رُوحانی اعتبار سے سمجھیں، جو رُوح کے مُطابق وقوع پذیر ہوں گی ناکہ بشری؟",
                "۲": "اور مُجھ، نِیفی، نے اُن سے کہا: دیکھو وہ باتیں نوائے رُوح کے وسِیلہ سے اِس نبی پر نازِل ہُوئیں؛ پَس رُوح کے وسِیلہ سے ساری باتیں نبِیوں پر ظاہر کی جاتی ہیں جو بشریت میں بنی آدم پر ظُہُور پذیر ہوں گی۔",
                "۳": "پَس، جِن باتوں کو مَیں نے پڑھا ہے وہ باتیں رُوحانی اور دُنیاوی دونوں باتوں سے مربُوط ہیں؛ کیوں کہ اَیسا لگتا ہےکہ اِسرائیل کا گھرانا، جلد یا بہ دیر، تمام رُویِ زمِین میں، اور تمام قَوموں میں بھی پراگندہ ہوگا۔",
                "۴": "اور دیکھو، بُہتیرے پہلے ہی اہلِ یروشلِیم کے عِلم سے ناواقف ہو گئے ہیں۔ ہاں، سارے قبیلوں کا بیشتر حِصّہ گُم راہ کر دِیا گیا ہے؛ اور وہ سَمُندر کے جزیروں پر اِدھر اُدھر پراگندہ کِیے گئے ہیں؛ اور وہ کہاں ہیں ہم میں سے کوئی نہیں جانتا، بس اِتنا جانتے ہیں کہ وہ پراگندہ کِیے گئے ہیں۔",
                "۵": "اور چُوں کہ وہ گُم راہ ہو چُکے ہیں، اُن کے بارے میں اِن باتوں کی نبُوّت کی جا چُکی ہے، اور اُن کی بابت بھی جو اِس کے بعد تِتر بِتر اور پراگندہ ہوں گے، اِسرائیل کے قُدُّوس کے باعث؛ کیوں کہ وہ اِس کے خِلاف اپنے دِل سخت کریں گے؛ پَس، وہ تمام قَوموں کے درمیان میں پراگندہ ہوں گے، اور کُل اِنسان اُن سے نفرت کریں گے۔",
                "۶": "تاہم، غیر قَوموں سے پرورش پانے، خُداوند کا غیر قَوموں پر اپنا ہاتھ بُلند کرنے اور اپنا جھنڈا کھڑا کرنے، اور اُن کے بیٹوں کو اپنے بازوؤں میں اُٹھا کر لانے اور اُن کی بیٹیوں کو اپنے کندھوں پر بٹھا کر پُہنچانے کے بعد، دیکھو جو باتیں کہی گئیں دُنیاوی ہیں؛ پَس یُوں خُداوند کے عہُود ہمارے باپ دادا کے ساتھ ہیں؛ اور آنےوالے دِنوں میں ہمارے لِیے پُرمعنی ہوں گے، اور ہمارے سب بھائیوں کے لِیے بھی جو اِسرائیل کے گھرانے سے ہیں۔",
                "۷": "اور اِس سے مُراد یہ ہےکہ وہ وقت آتا ہے جب اِسرائیل کے سارے گھرانے کے تِتر بِتر اور پراگندہ ہونے کے بعد خُداوند خُدا غیر قَوموں میں ایک زبردست قوم برپا کرے گا، ہاں، عین اِس سر زمِین پر، اور اُن کے ہاتھوں ہماری نسل پراگندہ کی جائے گی۔",
                "۸": "اور ہماری نسل کے پراگندہ ہونے کے بعد خُداوند خُدا غیر قَوموں میں حیرت انگیز کام کرے گا، جو ہماری نسل کے لِیے بڑی قدر والا ہو گا؛ پَس، اِسے اُن کو غیر قَوموں سے پرورش پانے، اُن کو بازوؤں میں اور کندھوں پر اُٹھائے جانے سے تشبِیہ دی گئی۔",
                "۹": "اور یہ کام غیر قَوموں کے واسطے بھی قدر والا ہو گا؛ اور نہ صِرف غیر قَوموں کے واسطے بلکہ اِسرائیل کے سارے گھرانے کے واسطے، آسمانی باپ کے اَبرہام سے کِیے گئے اُن عہُود کو آشکار کرنے کے واسطے، فرمایا گیا: تیری نسل کے وسِیلہ سے دُنیا کے سب قبیلے برکت پائیں گے۔",
                "۱۰": "اور میرے بھائیو، مَیں چاہتا ہُوں کہ تُم جانو کہ دُنیا کے تمام قبیلے برکت نہیں پا سکتے جب تک وہ اپنا بازُو قَوموں کی نظروں کے سامنے ننگا نہیں کرتا۔",
                "۱۱": "پَس خُداوند خُدا ساری قَوموں کی نظروں کے سامنے اپنا بازو ننگا کرے گا، اپنی اِنجِیل اور اپنے عہُود کو اُن پر نازِل کرتے ہُوئے جو اِسرائیل کے گھرانے سے ہیں۔",
                "۱۲": "پَس، وہ اُنھیں دوبارہ اُسیری سے نِکالے گا اور وہ اپنی وراثت کے مُلکوں میں جمع ہوں گے، اور وہ گُمنامی اور اَندھیرے سے نِکالے جائیں گے؛ اور وہ جانیں گے کہ خُداوند اُن کا نجات دہندہ اور مُخلصی دینے والا اِسرائیل کا قادر ہے۔",
                "۱۳": "اور اُس بڑی اور مکرُوہ کلِیسیا کا خُون، جو ساری زمِین کی کَسبی ہے، اُن کے اپنے سروں پر لوٹ آئے گا؛ کیوں کہ وہ آپَس میں جنگ کریں گے، اور اُن کے اپنے ہاتھوں کی تلواریں اُن کے اپنے سروں پر گِریں گی، اور وہ اپنے ہی لہُو سے بد مست ہوں گے۔",
                "۱۴": "اور اے اِسرائیل کے گھرانے، ہر قوم جو تیرے خِلاف لڑے گی، وہ ایک دُوسرے کے خِلاف ہو جائے گی، اور وہ اِس گڑھے میں خُود گِریں گے جو اُنھوں نے خُداوند کے لوگوں کو پھنسانے کے واسطے کھودا۔ اور جتنے صِیُّون کے خِلاف لڑیں گے برباد ہوں گے، اور وہ بڑی کَسبی، جِس نے خُداوند کی سیدھی راہوں کو بگاڑا ہے، ہاں، وہ بڑی اور مکرُوہ کلِیسیا خاک میں آ ملے گی اور اُس کا زوال ہولناک ہو گا۔",
                "۱۵": "کیوں کہ دیکھ نبی فرماتا ہے کہ وہ وقت تیزی سے آتا ہے جب شیطان کا بنی آدم کے دِلوں پر کوئی اِختیار نہ ہو گا؛ پَس وہ دِن جلد آتا ہے کہ سارے گھُمنڈی اور جو بد کاری کرتے ہیں وہ بھُوسے کی مانِند ہوں گے؛ اور وہ دِن آتا ہے جب اُنھیں ضرُور جلنا ہے۔",
                "۱۶": "پَس وہ وقت جلد آتا ہے کہ کُل بنی آدم پر خُدا کا شدید غضب اُنڈیلا جائے گا؛ کیوں کہ وہ برداشت نہ کرے گا کہ شریر راست بازوں کو ہلاک کریں۔",
                "۱۷": "پَس، وہ اپنی قُدرت سے راست بازوں کو بچائے گا، اگرچہ اَیسا ہو بھی کہ اُس کا شدید غضب یقِیناً آئے، اور راست باز محفُوظ رہیں گے، جب تک اُن کے دُشمن آگ سے نیست ہوں گے۔ پَس، راست بازوں کو ڈرنے کی ضرُورت نہیں؛ کیوں کہ نبی یُوں فرماتا ہے، وہ بچا لِیے جائیں گے، اگرچہ اَیسا ہو کہ وہ آگ بھیجے۔",
                "۱۸": "دیکھو، میرے بھائیو، مَیں تُم سے کہتا ہُوں کہ اِن باتوں کا جلد ہونا ضرُور ہے؛ ہاں، یعنی خُون، اور آگ، اور دھوئیں کے بادلوں کا آنا ضرُور ہے؛ اور اُن کا اِس رُویِ زمِین پر ہونا لازم ہے؛ اور اَیسا اِنسان کی بشری حالت کے مُطابق ہو گا، اگر اَیسا ہو کہ وہ اپنے دِلوں کو اِسرائیل کے قُدُّوس کے خِلاف سخت کریں۔",
                "۱۹": "پَس دیکھو، راست باز ہلاک نہ ہوں گے؛ اُس وقت کو ضرُور آنا ہوگا اِس لِیے کہ سب جو صِیُّون کے خِلاف لڑتے ہیں وہ کاٹ ڈالے جائیں۔",
                "۲۰": "اور یقِیناً خُداوند اپنی اُمت کے واسطے راہ تیار کرے گا، یُوں مُوسیٰ کی وہ پیشین گوئی پُوری ہوگی، جو اُس نے کلام کرتے ہُوئے فرمائی: خُداوند تُمھارا خُدا، میری مانِند، تُمھارے واسطے ایک نبی برپا کرے گا؛ جو کُچھ وہ تُم سے کہے گا تُم اُس کی سب باتوں کو سُننا۔ اور اَیسا ہوگا کہ جو کوئی اُس نبی کی بات نہ سُنے گا وہ اُمت میں سے کاٹ ڈالا جائے گا۔",
                "۲۱": "اور اب، مَیں، نِیفی، تُم میں اِعلان کرتا ہُوں، کہ یہ نبی جِس کی بابت مُوسیٰ نے فرمایا وہ اِسرائیل کا قُدُّوس ہے؛ پَس، وہ راستی سے اِنصاف کرے گا۔",
                "۲۲": "اور راست بازوں کو ڈرنے کی ضرُورت نہیں، چُوں کہ یہ وہ ہیں جو شرمندہ نہ ہوں گے۔ مگر یہ اِبلِیس کی سلطنت ہے، جو آدمیوں کے بیٹوں کے درمیان میں قائم کی جائے گی، مذکُورہ سلطنت اُن کے درمیان میں قائم کی گئی ہے جو بشر ہی ہیں—",
                "۲۳": "چُوں کہ اَیسا وقت جلد آئے گا کہ ساری کلِیسیائیں جو نفع کمانے کے لِیے قائم ہُوئی ہیں، اور سب جو بشر پر غلبہ پانے کے لِیے قائم ہُوئی ہیں، اور جو دُنیا کی نظر میں مقبُول ہونے کے لِیے قائم ہُوئی ہیں، اور جو لذائذِ نفسانی اور معاملاتِ دُنیا کی فکر میں رہتی ہیں، اور ہر قسم کی بد کاری کی مُرتکب ہوتی ہیں؛ ہاں، آخِر کار، وہ سب جِن کا اِبلِیس کی سلطنت سے واسطہ ہے اُنھیں ڈرنے، کانپنے اور تھرتھرانے کی ضرُورت ہے؛ یہ وہ ہیں جو خاک میں ملائی جائیں گی؛ یہ وہ ہیں جو ضرُور بھُوسے کی مانِند بھسم کی جائیں گی؛ اور اَیسا نبی کے کلام کے مُطابق ہے۔",
                "۲۴": "اور وہ وقت جلد آتا ہے کہ راست بازوں کو ضرُور گاؤخانہ کے بچھڑوں کی طرح لایا جائے گا، اور اِسرائیل کے قُدُّوس کو ضرُور، طاقت، اور قُدرت، اور بڑے جلال کے ساتھ سلطنت پر حُکم رانی کرنا ہے۔",
                "۲۵": "اور وہ اپنی اُمت کو زمِین کی چاروں اطراف سے جمع کرتا ہے؛ اور وہ اپنی بھیڑوں کو شُمار کرتا ہے، اوروہ اُسے جانتی ہیں؛ اور ایک گلّہ اور ایک چوپان ہو گا؛ اور وہ اپنی بھیڑوں کو چرائے گا، اور اُس میں اُنھیں چراہ گاہ ملے گی۔",
                "۲۶": "اور اُس کی اُمت کی راست بازی کے سبب سے شیطان کو کوئی اِختیار نہیں؛ پَس، وہ کئی برسوں تک کھولا نہیں جا سکتا؛ کیوں کہ اُسے لوگوں کے دِلوں پر کوئی اِختیار نہیں ہے، اس لِیے کہ وہ راست بازی میں بسیرا کرتے ہیں اور اِسرائیل کا قُدُّوس حُکم رانی کرتا ہے۔",
                "۲۷": "اور اب دیکھو، مَیں نِیفی تُم سے کہتا ہُوں کہ یہ تمام باتیں بشریت کی حالت میں ضرُور واقع ہوں گی۔",
                "۲۸": "لیکن، دیکھو، تمام قومیں، قبیلے، زُبانیں اور لوگ اِسرائیل کے قُدُّوس کے ساتھ حفاظت میں قیام کریں گے، اگر اَیسا ہو کہ وہ تَوبہ کریں۔",
                "۲۹": "اور اب مَیں، نِیفی، اِن باتوں کو یہیں ختم کرتا ہُوں، کیوں کہ مَیں اِن کی بابت ابھی مزید کُچھ کہنے کی جُراَت نہیں کرتا۔",
                "۳۰": "پَس، میرے بھائیو مَیں چاہتا ہُوں کہ تُم غوروفکر کرو کہ جو باتیں پیتل کے اَوراق پر لِکھی گئی ہیں وہ سچّ ہیں؛ اور گواہی دیتی ہیں کہ اِنسان ضرُور خُدا کے حُکموں کا فرمان بردار ہو۔",
                "۳۱": "پَس، تُمھیں یہ خیال کرنے کی ضرُورت نہیں کہ صِرف مَیں اور میرا باپ ہی ہیں جِنھوں نے گواہی دی ہے، اور اُنھیں سِکھایا بھی ہے۔ پَس، اگر تُم اِن حُکموں کے فرمان بردار رہو گے، اور آخِر تک برداشت کرو گے تو تُم روزِ آخِر بچا لِیے جاؤ گے۔ اور یہ اِسی طرح ہے۔ آمین۔"
            }
        }
    },
    "2-ne": {
        "meta": {
            "slug": "2-ne",
            "name": "نِیفی کی دُوسری کتاب",
            "chapterWord": "باب"
        },
        "chapters": {
            "1": {
                "intro": "لحی کی وفات کا بیان۔ نِیفی کے بھائی اُس کے خِلاف بغاوت کرتے ہیں۔ خُداوند نِیفی کو خبردار کرتا ہے کہ وہ بیابان میں چلا جائے۔ اُس کا بیابان میں سفر اور دُوسرے حالات۔",
                "۱": "اور اب اَیسا ہُوا کہ مَیں، نِیفی، اپنے بھائیوں کو تعلِیم دے چُکا تو اِس کے بعد، ہمارے باپ لحی نے بھی اُن کے واسطے کلام کِیا، اور بُہت سی باتیں دُہرائیں، کہ خُداوند نے یروشلِیم کے مُلک سے نِکال لانے میں اُن کے لِیے کتنے بڑے بڑے کام کِیے تھے۔",
                "۲": "اور اُس نے اُن سے پانیوں پر اُن کی بغاوت کی بابت کلام کِیا، اور خُدا کی رحمتوں کی بابت جِن سے اُن کی جان بخشی ہُوئی، جِس کے سبب سے وہ سَمُندر میں غرق نہ کِیے گئے۔",
                "۳": "اور اُس نے اُن سے موعودہ سر زمِین کی بابت بھی کلام کِیا، جِس کو وہ پا چُکے تھے—خُداوند کتنا مہربان تھا کہ ہمیں یروشلِیم سے نِکل جانے کے واسطے ہدایت فرمائی۔",
                "۴": "پَس، دیکھو، اُس نے فرمایا، مَیں رویا دیکھ چُکا ہُوں، جِس میں مُجھے عرفان ملا کہ یروشلِیم تباہ و برباد ہو گیا ہے؛ اور اگر ہم یروشلِیم میں ٹھہرے رہتے تو ہم بھی ہلاک ہو جاتے۔",
                "۵": "مگر، اُس نے فرمایا، اپنی مُصیبتوں کے باوجود، ہم نے وعدہ کی سر زمِین کو پا لِیا ہے، اَیسی سر زمِین جو دُوسرے تمام مُلکوں سے بڑھ کر پسندیدہ ہے؛ اَیسا مُلک جِس کا خُداوند خُدا نے میرے ساتھ عہد کِیا ہے کہ میری نسل کے واسطے یہ سر زمِین میراث ہو گی۔ ہاں، خُداوند نے اِس مُلک کا میرے اور میرے بچّوں کے ساتھ اَبَدی عہد کِیا ہے، اور اُن سب کے ساتھ بھی جو خُداوند کے ہاتھ سے دُوسرے مُلکوں سےباہر لائے جائیں گے۔",
                "۶": "پَس، مَیں، لحی، رُوح کی تاثیر کے مُطابق جو مُجھ میں ہے نبُوّت کرتا ہُوں، کہ کوئی بھی اِس مُلک میں نہیں آئے گا سِوا اُن کے جو خُداوند کے وسِیلہ سے لائے جائیں۔",
                "۷": "پَس، یہ مُلک اُس کے واسطے مخصُوص ہے جِس کو وہ لائے گا۔ اور اگر اَیسا ہو کہ وہ اُس کے حُکموں کے مُطابق اُس کی خِدمت کریں جو اُس نے دیے ہیں تو یہ اُن کے لِیے آزادی کی سر زمِین ہوگی؛ پَس، وہ کبھی اسِیری میں نیست نہ ہوں گے؛ اگر اَیسا ہُوا تو یہ اُن کی بدی کے سبب سے ہو گا؛ کیوں کہ اگر بدی بڑھی تو اُن کے سبب سے یہ مُلک ملعُون ہو گا، مگر راست بازوں کے واسطے یہ ہمیشہ بابرکت ہو گا۔",
                "۸": "اور دیکھو حِکمت یہ ہے کہ اِس وقت یہ مُلک دُوسری قَوموں کے عِلم سے پوشِیدہ رکھا جائے، کیوں کہ دیکھو، کئی قومیں اِس مُلک میں آ بسیں گی، اور اِس میں میراث کے لِیے کوئی جگہ نہ ہو گی۔",
                "۹": "پَس، مُجھ، لحی، نے یہ وعدہ پایا ہے کہ جنھیں خُداوند خُدا یروشلِیم کے مُلک سے نِکال لائے گا جَیسے جَیسے وہ اُس کے حُکموں کو مانیں گے، وہ اِس رُویِ زمِین پر خُوش حال ہوں گے؛ اور دُوسری قَوموں سے پوشِیدہ رکھے جائیں گے، تاکہ یہ مُلک اُن کی ملکیت ہو۔ اور اگر اَیسا ہو کہ وہ اُس کے حُکموں کو مانیں تو وہ اِس رُویِ زمِین پر برکت پائیں گے اور نہ کوئی اُنھیں ستائے گا، نہ اُن کی میراث کی سر زمِین چھینے گا؛ اور وہ ہمیشہ تک بے خوف و خطر بسے رہیں گے۔",
                "۱۰": "لیکن دیکھو، جب اَیسا وقت آتا ہے کہ وہ خُداوند کے ہاتھ سے بڑی بڑی برکتیں پا لینے کے بعد، بے اعتقادی میں ذلیل و رُسوا ہوں گے—زمِین کی تخلیق، اور کُل بنی نوع اِنسان کا عِلم ہوتے ہُوئے؛ دُنیا کی پَیدایش سے لے کر خُداوند کے اعلیٰ اور ارفع کاموں کو جانتے ہُوئے؛ اِیمان کے وسِیلہ سے اِن سب کاموں کو سرانجام دینے کے لِیے اُن کے پاس عطا کردہ قُدرت کے ہوتے ہُوئے؛ اِبتدا سے سارے حُکموں کو جانتے ہُوئے؛ اور اُس کے بے حساب کرم کے وسِیلہ سے اِس بیش قیمت موعود سر زمِین میں پُہنچائے جانے کے بعد—دیکھو، مَیں کہتا ہُوں کہ اگر اَیسا دِن آئے کہ وہ اِسرائیل کے قُدُّوس، سچّے مَمسُوح، اپنے مُخلصی دینے والے اور اپنے خُدا کو رَدّ کریں تو دیکھو، اُس کا قہر جو کہ راست ہے اُن پر ٹھہرے گا۔",
                "۱۱": "ہاں، وہ دُوسری قَوموں کو اُن پر لے آئے گا، اور وہ اُنھیں اِختیار بخشے گا، اور وہ اُن کی ملکیت کے مُلکوں کو چھین لے گا، اور وہ اُنھیں پراگندہ اور برباد ہونے دے گا۔",
                "۱۲": "ہاں، جب ایک پُشت دُوسری کی جگہ لے گی تو اُن کے درمیان خُون ریزیاں اور بڑی سزائیں ہوں گی؛ پَس، میرے بیٹو، مَیں چاہتا ہُوں کہ تُم یاد رکھنا، ہاں، مَیں چاہتا ہُوں کہ تُم میری باتوں پر کان لگانا۔",
                "۱۳": "کاش تُم جاگتے، گہری نیند سے جاگتے، ہاں، یعنی جہنم کی نیند سے، اور اَیسی بھیانک زنجیروں سے چُھٹکارا پاتے جِن میں تُم جکڑے ہُوئے ہو، اَیسی زنجیریں جو بنی آدم کو جکڑتی ہیں، تاکہ اُنھیں بد حالی اور بد نصیبی کی اَبَدی خلیج میں قید کرکے پھینکا جائے۔",
                "۱۴": "جاگو! اور خاک سے اُٹھو، اور اپنے ضعیف باپ کی باتیں سُنو، جِس کی ہڈیوں کو تُم جلد اُس سرد و ساکت قبر میں اُتارو گے، جہاں سے کوئی مسافر لوٹتا نہیں؛ چند اور دِن اور مَیں اُسی راہ پرجانے والا ہُوں جو سارے جہان کا ہے۔",
                "۱۵": "لیکن دیکھو، خُداوند نے میری جان کو جہنم سے مُخلصی دی ہے؛ مَیں نے اُس کا جلال دیکھا ہے، اور مَیں اُس کی محبّت کے بازوؤں میں اَبَدی طور سے گھِر گیا ہُوں۔",
                "۱۶": "اور میری آرزو ہے کہ تُم خُداوند کے آئین اور فیصلوں پر عمل پیرا ہونا یاد رکھنا؛ دیکھو، اِس بات کی شُروع سے میری جان کو فکر رہی ہے۔",
                "۱۷": "میرا دل وقتاً فوقتاً غم سے بوجھل رہا ہے کیوں کہ مُجھے ڈر ہے، مُبادا تُمھارے دِل کی سنگینی کی بدولت خُداوند تُمھارا خُدا تُم پر اپنے پُورے غضب میں آئے، اور تُم کاٹ ڈالے جاؤ اور ہمیشہ کے لِیے تباہ و برباد کِیےجاؤ؛",
                "۱۸": "یا، کہ کئی نسلوں تک تُم ملعُون ٹھہرائے جاؤ گے؛ اور تلوار اور قحط تُم سے مُلاقات کرنے آئیں گے، اورنفرت کی جائے گی، اور اِبلِیس کی مرضی اور اسِیری کے مُطابق چلو گے۔",
                "۱۹": "اَے میرے بیٹو، کہ تُم پر اَیسی آفتیں نہ آئیں، بلکہ تُم خُداوند کی برگُزیدہ اور پسندیدہ اُمت بن جاؤ۔ لیکن دیکھو، اُس کی مرضی پُوری ہو؛ کیوں کہ اُس کی راہیں ہمیشہ کے واسطے راست ہیں۔",
                "۲۰": "اور اُس نے فرمایا ہے کہ: جَیسے جَیسے تُم میرے حُکموں کو مانو گے تُم اِس مُلک میں خُوش حال ہو گے؛ لیکن جِس طرح تُم میرے حُکموں کو نہ مانو گے تُم میری حُضُوری سے کاٹ ڈالے جاؤ گے۔",
                "۲۱": "اور کہ اب میری رُوح تُم میں شادمان ہو، اور کہ میرا دِل تُمھارے سبب سے خُوشی خُوشی اِس دُنیا سے رُخصت ہو، کہ مَیں غم اور دُکھ کے ساتھ قبر میں نہ اُتارا جاؤں، میرے بیٹو، خاک سے اُٹھو اور مرد بنو، اور یک ذہن اور یک دِل ہونے میں ثابت قدم رہو، ساری باتوں میں مُتحد رہو، تاکہ تُم اسِیری میں نہ پڑو؛",
                "۲۲": "تاکہ تُم بڑی لعنت سے ملعُون نہ کِیے جاؤ؛ اور یہ بھی کہ تُم عادل خُدا کی ناراضی مُول مت لینا، تباہ و برباد ہونے کے واسطے، ہاں، جِسم اور رُوح دونوں کی تباہی و بربادی۔",
                "۲۳": "جاگو، میرے بیٹو؛ راستی کی زِرَہ پہنو۔ اُن زنجیروں سے چُھٹکارا پاؤ جِن میں تُم جکڑے ہُوئے ہو، اور تارِیکی سے باہر نِکلو، اور خاک سے اُٹھو۔",
                "۲۴": "اپنے بھائی کے خِلاف مزید بغاوت نہ کرو، جِس کے خیال افضل ہیں، اور جب سے ہم یروشلِیم سے روانہ ہُوئے اُسی وقت سے وہ حُکموں پر عمل پیرا ہے؛ اور وہ ہمیں موعودہ سر زمِین میں پُہنچانے کے واسطے خُدا کے ہاتھوں میں ہتھیار بنا رہا ہے؛ کیوں کہ اگر وہ نہ ہوتا تو ہم یقِیناً بیابان میں بھُوک سے ہلاک ہو چکے ہوتے؛ پھر بھی، تُم اُس کی جان کے خواہاں ہُوئے؛ ہاں، اور اُس نے تُمھارے سبب سے بُہت دُکھ اُٹھایا ہے۔",
                "۲۵": "اور مَیں تُمھاری وجہ سے نہایت ڈرتا اور کانپتا ہُوں، کہیں اُس کو دوبارہ مُصیبت برداشت نہ کرنی پڑے؛ چُوں کہ دیکھو، تم نے الزام لگایا کہ وہ تُم پر حاکم ہونے اور اِختیار پانے کا خواہاں ہے؛ لیکن مَیں جانتا ہُوں کہ نہ وہ تُم پر حاکم ہونے اور نہ اِختیار پانے کا مُشتاق ہے، بلکہ وہ خُدا کے جلال، اور تُمھاری اپنی اَبَدی بھلائی کا آرزُومند ہے۔",
                "۲۶": "اور تم بُڑبڑائے کیوں کہ وہ تُمھارے ساتھ صاف گو تھا۔ تُم کہتے ہو کہ اُس نے سخت روی کا مظاہرہ کِیا؛ تُم کہتے ہو کہ وہ تُمھارے ساتھ ناراض ہے؛ لیکن دیکھو اُس کی سختی خُدا کے کلام کی قُدرت کی کرختگی تھی، جو اُس میں سمائی تھی؛ اور جِس کو تُم غُصہ کہتے ہو وہ سچّائی تھی، اِس کے مُطابق جو خُدا میں ہے جِس کو وہ، تُمھاری بدیوں کی بابت دلیری کے ساتھ ظاہر کرتے وقت، قابو میں نہ رکھ سکا۔",
                "۲۷": "اور یہ ضرُوری ہے کہ خُدا کی قُدرت اُس کے ساتھ لازم ہو، حتیٰ کہ تُمھیں حُکم دینے کے واسطے کہ تُم ضرُور فرماں بردار رہو۔ لیکن دیکھو، یہ وہ نہ تھا، بلکہ یہ خُداوند کا رُوح تھا جو اُس میں تھا، جِس نے اُس کا مُنہ کلام کے لِیے کھولا اور وہ اُسے بند نہ کر سکا۔",
                "۲۸": "اور اب میرے بیٹے، لامن، اور لیموئیل اور سام بھی، اورمیرے وہ بیٹے بھی جو اِسماعیل کے بیٹے ہیں، دیکھو، اگر تُم نِیفی کی آواز پر کان لگاؤ گے تو بربادی تُم پر نہ آئے گی۔ اور اگر تُم اُس کی باتوں پر کان لگاؤ گے تو مَیں تُمھیں برکت دیتا ہُوں، ہاں، یعنی ا پنی پہلوٹھی برکت۔",
                "۲۹": "لیکن اگر تُم اُس کی بات پر کان نہ لگاؤ گے تو مَیں اپنی پہلوٹھی برکت ہٹا لُوں گا، ہاں، یعنی اپنی برکت، اور یہ اُس پر ٹھہرے گی۔",
                "۳۰": "اور اب، ضورام، مَیں تُجھ سے کلام کرتا ہُوں: دیکھ، تُو لابن کا نوکر ہے؛ اِس کے باوجود، تُجھے یروشلِیم کے مُلک سے نِکالا گیا ہے، اور مَیں جانتا ہُوں کہ تُو ہمیشہ کے واسطے، میرے بیٹے، نِیفی، کا سچّا دوست ہے۔",
                "۳۱": "چُوں کہ تُو وفادار رہا ہے، اِس لِیے، تیری نسل اُس کی نسل کے ساتھ برکت پائے گی، تاکہ وہ رُویِ زمِین پر طویل عرصے تک خُوش حالی میں بسیرا کریں؛ اُن کے درمیان میں بدی کے سِوا، اِس سر زمِین پر کوئی شے ہمیشہ تک نہ اُن کی خُوش حالی کو گزِند نہ پُہنچائے گی یا ستائے گی۔",
                "۳۲": "پَس، اگر تُو خُداوند کے حُکموں پر چلے گا تو خُداوند نے میرے بیٹے کی نسل کے ساتھ ساتھ تیری نسل کی سلامتی کے واسطے اِس مُلک کی تخصیص کر دی ہے۔"
            },
            "2": {
                "۱": "اور اب یعقُوب مَیں تُجھ سے کلام کرتا ہُوں: تُو بیابان میں مُصیبت کے دِنوں کا میرا پہلوٹھا ہے۔ اور دیکھ تُو نے اپنے بھائیوں کی سختی کے سبب سے اپنے بچپن میں تکلیفیں اور بُہت دُکھ اُٹھائے ہیں۔",
                "۲": "اِس کے باوجود، یعقُوب، میرے بیابان کے پہلوٹھے، تُو خُدا کی عظمت کو جانتا ہے؛ اور وہ تیری مُصیبتوں کی تیرے فائدے کے لِیے تقدیس کرے گا۔",
                "۳": "پَس، تیری جان مُبارک ہو گی، اور تُو اپنے بھائی نِیفی کے ساتھ سلامتی سے قیام کرے گا؛ اور تیرے دِن تیرے خُدا کی خِدمت میں صِرف ہوں گے۔ پَس، مَیں جانتا ہُوں کہ تیرے فِدیہ دینے والے کی راست بازی کے سبب سے تُجھے مُخلصی ملی ہے؛ کیوں کہ تُو نے دیکھا ہے کہ زمانوں کی مَعمُوری میں وہ آتا ہے کہ اِنسان کے واسطے نجات لائے۔",
                "۴": "اور تُو نے اپنے لڑکپن میں اُس کا جلال دیکھا ہے؛ پَس تُو اُن کی طرح مُبارک ہے جِن کی وہ مُجسّم ہو کر خِدمت کرے گا؛ کیوں کہ رُوح کل، آج اور ابد تک یکساں ہے۔ اور نجات مُفت ہے اوراِنسان کی زوال پذیری کے وقت سے یہ راہ تیار کی گئی ہے۔",
                "۵": "اِنسان کی لائق طور پر ہدایت فرمائی گئی ہے کہ وہ نیک و بد کی پہچان کریں۔ اور اِنسان کو شریعت عطا کی گئی ہے۔ اور شریعت کے اِعتبار سے کوئی بشر بے قصور نہیں؛ یا، شریعت کے اِعتبار سے اِنسان کاٹ ڈالے گئے ہیں۔ ہاں، وہ آفاقی قانُون کے اِعتبار سے کاٹ ڈالے گئے تھے؛ اور رُوحانی شریعت کے اِعتبار سے بھی وہ اُس سے ہلاک ہوتے ہیں جو نیک ہے، اور ہمیشہ کے لِیے بد بخت بنتے ہیں۔",
                "۶": "پَس، مُخلصی پاک مَمسُوح میں اور اُس کے وسِیلہ سے آتی ہے؛ کیوں کہ وہ فضل اور سچّائی سے مَعمُور ہے۔",
                "۷": "دیکھ، وہ شریعت کے تقاضے پُورے کرنے کے لِیے، اپنےتئیں گُناہ کی قُربانی کے واسطے نذر کرتا ہے، اُن سب کے واسطے جو شکستہ دِل اور پشیمان رُوح ہیں؛ اور کسی اور کے واسطے شریعت کے یہ تقاضے پُورے نہیں کِیے جا سکتے۔",
                "۸": "پَس، زمِین کے باشندوں کے واسطے اِن باتوں کا جاننا اِنتہائی اہمیت کا حامل ہے، کہ وہ جانیں کہ کوئی اَیسا بشر نہیں جو خُدا کی حُضُوری میں قیام کر سکے، سِوا اِس کے کہ یہ مُقدّس مَمسُوح کی مہربانیوں، اور رحم، اور فضل کے وسیلہ ہو، جو جِسم کے اعتبار سے اپنی جان قربان کرتا ہے، اور رُوح کی قُدرت سے پھر جی اُٹھتا ہے، تاکہ وہ مُردوں کی قیامت کا سبب ہو، کیوں کہ وہ پہلا ہے جو زِندہ ہو گا۔",
                "۹": "پَس، وہ خُدا کے لِیے پہلا پھل ہے، چُوں کہ وہ کُل بنی آدم کی شِفاعت کرے گا؛ اور وہ جو اُس پر توکّل کرتے ہیں نجات پائیں گے۔",
                "۱۰": "اور سب کی شفاعت کے طُفیل، تمام اِنسان خُدا کے پاس آتے ہیں؛ پَس، وہ اُس کی حُضُوری میں کھڑے ہوتے ہیں، کہ سچّائی اور قُدوسیت کے مُطابق اُن کی عدالت کرے جو اُس میں ہے۔ پَس، شریعت کے تقاضے جو قُدُّوس نے ہمیں دیے ہیں، اُن کا مقصد سزا لاگو کرنا ہے جو ثبت کی گئی ہے، یہ اَیسی سزا ہے جو تضاد میں ثبت کی گئی ہے اُس خُوش بختی کے بدلے میزن ثبت کی گئی ہے، تاکہ کفارے کے تقاضے پُورے ہوں—",
                "۱۱": "چُوں کہ یہ اٹل ضرُوری ہے، کہ ہر چیز کی ضِد ہو۔ اگر اَیسا نہ ہوتا تو میرے بیابان کے پہلوٹھے، راست بازی نہ لائی گئی ہوتی، نہ بدی، نہ قُدوسیت، نہ بدحالی، نہ بھلائی اور نہ بُرائی۔ پَس، سب چیزوں کا ایک میں باہم مرکب ہونا تھا؛ پَس، اگر یہ صِرف ایک وجُود ہوتا تو یقِیناً یہ مُردے کی مانِند ہوتا، جِس میں نہ زِندگی نہ موت، نہ فنا نہ بقا، نہ اِقبال مندی نہ بدحالی، نہ اَحساس اور نہ بے حِسی ہوتی۔",
                "۱۲": "پَس، یہ یقِیناً ناچیز و نابُود کے واسطے تخلیق کی گئی ہوتی؛ لہٰذا اِس کی تخلیق کے اِرادہ کا کوئی مطلب نہ ہوتا۔ پَس، اَیسا ہونے سے خُدا کی حِکمت اور اُس کے اَبَدی اِرادے موقُوف ہو جاتے، اور قُدرت، اور رحم، اور خُدا کا اِنصاف بھی۔",
                "۱۳": "اور اگر تُو یہ کہے گا کہ کوئی شریعت نہیں، تُو یہ بھی کہے گا کہ کوئی گُناہ نہیں۔ اگر تُو کہے کہ گُناہ نہیں، تُو یہ بھی کہے گا کہ راست بازی بھی نہیں۔ اور اگر راست بازی نہ ہوتی، خُوش بختی نہ ہوتی؛ اور اگر نہ راست بازی ہوتی نہ خُوش بختی ہوتی نہ سزا اور نہ ہی بدحالی ہوتی۔ اور اگر یہ چیزیں نہیں ہیں خُدا بھی نہیں ہے۔ اور اگر خُدا نہیں ہے ہم نہیں ہیں، نہ ہی زمِین؛ کیوں کہ نہ عمل کرنے کے لِیے نہ عمل کرانے کے لِیے چیزوں کی تخلیق بھی نہ ہوتی، پَس، تمام چیزیں یقِیناً مِٹ چُکی ہوتیں۔",
                "۱۴": "اور اب میرے بیٹو، مَیں یہ باتیں تُمھارے فائدے اور تعلِیم کے واسطے تُم سے کہتا ہُوں؛ کیوں کہ خُدا ہے اور اُس نے ہر شے خلق کی ہے، آسمان اور زمِین دونوں، اور ہر شے جو اُن میں ہے، ہر دو اَشیا فاعل اور معفول۔",
                "۱۵": "اور اِنسان کے واسطے اپنے اَبَدی اِرادوں کو پُورے کرنے کے لِیے، اُس نے ہمارے پہلے والدین، اور زمِین کے درندوں اور ہَوا کے پرندوں کو خلق کرنے کے بعد، اور مختصراً ہر وہ شے جو خلق کی گئی، امر کا ہونا لازم تھا کہ تضاد ہوتا؛ حتیٰ کہ شجرِ حیات کِیے تضاد میں ممنوعہ پھل؛ ایک شیریں، اور دُوسرا کڑوا۔",
                "۱۶": "پَس، خُداوند خُدا نے اِنسان کو بخشا کہ اپنے واسطے خُود عمل کرے۔ چُوں کہ، آدمی خُود عمل نہ کر سکتا تھا سِوا اِس بات کے کہ وہ کسی ایک یا کسی اور سے آزمایا جائے۔",
                "۱۷": "اور مِیں، لحی، اُن باتوں کے مُطابق جِن کو مِیں پڑھ چُکا ہُوں، ضرُور جانتا ہُوں کہ خُدا کا فرِشتہ، اُس نوشتے کے مُطابق، آسمان سے گِرایا جا چُکا تھا؛ پَس، وہ اِبلِیس بن گیا، اُس بات کا مُرتکب ہُوا جو خُدا کی نظر میں بُری تھی۔",
                "۱۸": "اور چُوں کہ وہ آسمان سے گِرایا گیا تھا، اور ہمیشہ کے لِیے بد بخت ہو چُکا تھا، وہ کُل بنی نوع اِنسان کی بد بختی کا خواہاں ہُوا۔ پَس، اُس نے حوّا سے کہا، ہاں، یعنی اُس قدیم اژدھا نے جو اِبلِیس ہے، وہ تمام جُھوٹوں کا باپ ہے، پَس اُس نے کہا: اِس ممنوعہ پھل میں سے کھا، اورتُو نہ مرے گی، بلکہ تُو نیکی اور بدی کی پہچان پا کر خُدا کی مانِند بن جائے گی۔",
                "۱۹": "اور ممنوعہ پھل کھا نےکے بعد آدم اور حوُا کوباغ عدن سے نِکالا گیا، کہ زمِین پر کھیتی باڑی کریں۔",
                "۲۰": "اور اُن کے ہاں بچے پَیدا ہُوئے؛ ہاں، یعنی ساری زمِین کے خاندان۔",
                "۲۱": "اور خُدا کی مرضی کے مُطابق کُل بنی نوع اِنسان کے ایّام کو بڑھایا گیا تاکہ بدن میں ہوتے ہُوئے تَوبہ کریں؛ پَس، اُن کی حالت کیفِیّتِ کارِ آموزی بن گئی، اور اُن کی عُمروں کو طویل کِیا گیا، اُن حُکموں کے مُطابق جو خُداوند خُدا نے بنی نوع اِنسان کو عطا کِیے۔ کیوں کہ اُس نے حُکم دِیا کہ سب اِنسان ضرُور تَوبہ کریں؛ چُوں کہ اُس نے تمام اِنسانوں پر ظاہر کِیا کہ وہ اپنے والدین کی خطا کے باعث بھٹک گئے تھے۔",
                "۲۲": "اور اب، دیکھو، اگر آدم نے خطا نہ کی ہوتی تو وہ زوال پذیر نہ ہُوا ہوتا، بلکہ اُس نے باغ عدن میں ہی قیام کِیا ہوتا۔ اور تمام چیزیں جو خلق کی گئیں ضرُور اُسی حالت میں رہتیں جِس حالت میں وہ خلق کی گئیں تھیں؛ اور وہ ہمیشہ اُسی طرح رہتیں، اور کوئی انجام نہ ہوتا۔",
                "۲۳": "اور اُن کے ہاں بچّے نہ ہُوئے ہوتے؛ پَس وہ معصُومیت کی حالت میں رہ رہے ہوتے، شادمانی محسُوس نہ کی ہوتی، کیوں کہ وہ بد بختی سے واقف نہ ہوتے؛ کسی نیکی کا اِرتکاب نہ کِیا ہوتا، چُوں کہ وہ گُناہ سے ناواقف ہوتے۔",
                "۲۴": "لیکن دیکھو، تمام چیزیں اُس کی حِکمت کے تحت سرانجام پائی ہیں جو تمام چیزوں کو جانتا ہے۔",
                "۲۵": "آدم زوال پذیر ہُوا تاکہ اِنسان ہوں؛ اور اِنسان ہیں، تاکہ وہ شادمانی پائیں۔",
                "۲۶": "اور زمانے کی مَعمُوری میں مَمسُوح آتا ہے، تاکہ وہ بنی آدم کو زوال پذیری سے مُخلصی دے۔ اور چُوں کہ اُنھیں زوال پذیری سے مُخلصی عطا کی گئی ہے وہ ہمیشہ کے لِیے آزاد ہو چُکے ہیں، نیکی اور بدی کو پہچانتے ہُوئے؛ اپنے تئیں فاعل ہوں اور معفول نہ ہوں، سِوا اِس کے کہ عظیم اور یومِ آخِر شریعت کی سزا کے تحت، اُن حُکموں کے مُطابق جنھیں خُدا دے چُکا ہے۔",
                "۲۷": "پَس، اِنسان بشری لحاظ سے آزاد ہیں؛ اور سب چیزیں جو آدمی کے لِیے مُفِید ہیں اُنھیں عطا کی گئی ہیں۔ اور کُل بنی نوع اِنسان کے عظیم ثالث کے وسِیلہ سے وہ آزادی اور اَبَدی زِندگی چُننے، یا اِبلِیس کی اسِیری اور اِختیار کے لحاظ سے غُلامی اور موت چُننے میں خُود مُختار ہیں؛ کیوں کہ وہ چاہتا ہے کہ کُل اِنسان اُسی کی مانِند بد بخت ہوں۔",
                "۲۸": "اور اب، میرے بیٹو، مَیں چاہتا ہُوں کہ تُم عظیم ثالث کی طرف دیکھو، اور اُس کے عظیم حُکموں پر کان لگاؤ؛ اور اُس کے کلام کے وفادار رہو، اور اُس کے پاک رُوح کی مرضی کے مُطابق اَبَدی زِندگی چُن لو۔",
                "۲۹": "اور بشری خواہش اور اُس بُرائی کے مُطابق جو اُس کے اندر ہیں اَبَدی موت نہ چُنو، جو اِبلِیس کی رُوح کوغالِب آنے کا اِختیار دیتی ہے، کہ تُمھیں جہنم میں لے جائے، تاکہ وہ اپنی بادِشاہی میں تُم پر حُکم رانی کرے۔",
                "۳۰": "میرے بیٹو، مَیں نے یہ چند باتیں تُم سب کے واسطے، اپنے کارِ آموزی کے آخِری ایّام میں فرمائیں ہیں؛ اور مَیں نے نبی کے کلام کے مُطابق اچھّا حِصّہ چُنا ہے۔ اور تُمھاری جانوں کی دائمی بھلائی کے علاوہ میرا کوئی اور اِرادہ نہیں ہے۔ آمین!"
            },
            "3": {
                "۱": "اور اب یُوسُف، میرے سب سے چھوٹے بیٹے، مَیں تُجھ سے کلام کرتا ہُوں: تُو میری مُصیبتوں کے ایّام میں بیابان میں پَیدا ہُوا؛ ہاں، میرے سب سے زیادہ رنج و الم کے ایّام میں تیری ماں نے تُجھے جنم دِیا۔",
                "۲": "اوراگر اَیسا ہو کہ تُو اِسرائیل کے قُدُّوس کے حُکموں کو مانے گا تو تیرے دائمی تحفظ کی خاطر، تیرے بھائیوں کے ساتھ ساتھ تیری وراثت اور تیری نسل کی وراثت کے واسطے، جو سب سے زیادہ بیش قیمت سر زمِین ہے، خُداوند تیرے واسطے بھی اِس سر زمِین کو مُقدّس کرے۔",
                "۳": "اور اب میرے سب سے چھوٹے بیٹے یُوسُف جِسے مَیں اپنی مُصیبتوں کے بیابان سے لایا ہُوں، خُدا تُجھے ہمیشہ برکت بخشے، چُناں چہ تیری نسل بالکل نیست و نابُود نہ ہو۔",
                "۴": "کیوں کہ دیکھ، تُو میرے صُلب کا پھل ہے؛ اور مَیں اُس یُوسُف کی نسل ہُوں جو اسِیر کر کے مصر میں لایا گیا تھا۔ اور خُداوند کے بڑے بڑے عہُود تھے جو اُس نے یُوسُف کے ساتھ باندھے۔",
                "۵": "پَس، یُوسُف نے حقیقت میں ہمارے دِن دیکھے۔ اور اُس نے خُداوند سے عہد پایا کہ اُس کے صُلب کے پھل سے  کے گھرانے کے لِیے خُداوند خُدا راست باز شاخ برپا کرے گا، مَمسُوح نہیں، بلکہ اَیسی شاخ جِس کو توڑا جانا تھا، پھر بھی خُداوند کے عہُود میں یاد رکھا جانا تھا کہ مَمسُوح آخِری ایام میں اُن پر ظاہر کِیا جائے گا، قُدرت کے رُوح کے وسِیلہ سے اُن کو تارِیکی سے نُور میں لانے—ہاں، گُم نام تیرگی سے نِکالنےاور اسِیری سے نِکال کر آزادی کی طرف لانے کے واسطے۔",
                "۶": "پَس یُوسُف نے درحقیقت یہ کہتے ہُوئے گواہی دی: خُداوند میرا خُدا رویا بِین برپا کرے گا، جو میرے صُلب کے پھل کے لِیے برگُزیدہ مُکاشفہ بِین ہو گا۔",
                "۷": "ہاں، درحقیقت یُوسُف نے کہا: خُداوند مُجھ سے یُوں فرماتا ہے: مَیں تیری صُلب میں سے برگُزیدہ غیب بِین پَیدا کروُں گا؛ اور وہ تیرے صُلب کے پھل میں نہایت مقبُولِ نظر ہو گا۔ اور مَیں اُسے حُکم دُوں گا کہ وہ تیرے صُلب کے پھل، اپنے بھائیوں، کے لِیے اَیسا فرض سرانجام دے گا، یہ اُن کے واسطے بڑی قدر والا ہو گا، یعنی اُنھیں اُن عہُود کے عِلم تک لائے جو مَیں تیرے باپ دادا سے باندھ چُکا ہُوں۔",
                "۸": "اور مَیں اُسے حُکم دُوں گا کہ وہ کوئی اور فرض سرانجام نہ دے سِوا اُس فرض کے جِس کا مَیں اُسے حُکم دُوں گا۔ اور وہ میری نظر میں مقبُول ہوگا؛ کیوں کہ وہ میرا فرض سرانجام دے گا۔",
                "۹": "اور وہ مُوسیٰ کی مانِند عظیم ہو گا، اے اِسرائیل کے گھرانے، جِس کی بابت مَیں نے فرمایا ہے کہ مَیں تُم میں برپا کروُں گا، کہ میرے لوگوں کو چُھڑائے۔",
                "۱۰": "اور مَیں مُوسیٰ برپا کروُں گا، کہ تیرے لوگوں کو مُلکِ مصر سے چُھڑائے۔",
                "۱۱": "بلکہ تیرے صُلب کے پھل میں سے غیب بِین برپا کروُں گا؛ اور مَیں اُسے اِختیار بخشُوں گا کہ میرا کلام تیری نسل کے درمیان میں لائے—اور نہ صِرف میرا کلام لائے، خُداوند فرماتا ہے، بلکہ اُنھیں میرے کلام پر قائل بھی کرے، جو اُن کے درمیان میں پہلے ہی پُہنچ چُکا ہو گا۔",
                "۱۲": "پَس، تیرے صُلب کا پھل لِکھے گا؛ اور یہوداہ کے صُلب کا پھل لِکھے گا؛ اور وہ جو تیرے صُلب کے پھل کےہاتھوں لِکھا جائے گا، اور وہ بھی جو یہُوداہ کے صُلب کے پھل کے ہاتھوں لِکھا جائے گا، دونوں کو جوڑے گا، جھوٹی تعلِیم رَدّ کرنےاور جھگڑوں کو ختم کرنے کے واسطے، اور تیرے صُلب کے پھل کے درمیان میں صُلح و سلامتی قائم کرتے ہُوئے، اور آخِری ایام میں اُنھیں اپنے ابّاواَجداد کی پہچان کراتے ہُوئے، اور میرے عہُود کی پہچان بھی، خُداوند فرماتا ہے۔",
                "۱۳": "اور خُداوند فرماتا ہے، اے اِسرائیل کے گھرانے، تُجھے کمزوری کی حالت سے نِکال کر قوی بنایا جائے گا، تُجھے بحال کرنے کے واسطے اُس دِن میرے سب لوگوں کے درمیان میں میرے فرض کا آغاز ہوگا۔",
                "۱۴": "اور یُوں یُوسُف نے یہ کہتے ہُوئے نبُوّت کی: دیکھ، اُس غیب بِین کو خُداوند برکت دے گا؛ اور جو اُسے تباہ کرنے کے خواہاں ہوں گے وہ شرمندہ کِیے جائیں گے؛ کیوں کہ یہ وعدہ پُورا ہوگا، جو مَیں نے خُداوند سے اپنے صُلب کے واسطے پایا ہے۔ دیکھ، مُجھے اِس وعدے کے پُورے ہونے پر یقِین ہے؛",
                "۱۵": "اور اُس کا نام میرے نام پر رکھا جائے گا؛ اور اُس کے باپ کے نام پر رکھا جائے گا۔ اور وہ میری مانِند ہو گا؛ کیوں کہ وہ امر جو خُداوند اُس کے وسِیلہ سے سامنے لائے گا، خُداوند کی قُدرت کے وسِیلہ سے وہ میرے لوگوں کو نجات کی طرف لائے گا۔",
                "۱۶": "ہاں، یُوسُف نے یُوں نبُوّت فرمائی: مُجھے اِس بات کا یقِین ہے، بالکل اُس طرح جیسے مُجھے مُوسیٰ کے وعدے کا یقِین ہے؛ کیوں کہ خُداوند نے مُجھ سے فرمایا، مَیں تیری نسل کو ابد تک محفُوظ رکھُوں گا۔",
                "۱۷": "اور خُداوند فرما چُکا ہے: مَیں مُوسیٰ برپا کروُں گا؛ اور مَیں عصا کے وسِیلہ سے اُس کو اِختیار بخشُوں گا؛ اور مَیں اُس کو لِکھنے کی صلاحیت عطا کروُں گا۔ ہنُوز مَیں اُس کی زبان نہ کھولُوں گا، کہ وہ کہیں زیادہ بولے۔ کیوں کہ مَیں اُس کو کلام میں قادر نہ بناؤں گا۔ بلکہ مَیں اُس کے واسطے اپنی شریعت اپنے ہاتھ کی اُنگلی سے لِکھوں گا؛ اور مَیں اُس کے لِیے ترجمان مہیا کروُں گا۔",
                "۱۸": "اور خُداوند نے مُجھ سے یہ بھی فرمایا: مَیں تیر ے صُلب کے پھل کے لِیے برپا کروُں گا؛ اور اُس کے واسطے ترجمان مہیا کروُں گا۔ اور دیکھ مَیں اُسے بخشُوں گا کہ تیرے صُلب کے پھل کی بابت تیرے صُلب کے پھل کے واسطے لِکھے؛ اور تیرے صُلب کا ترجمان اِس کی مُنادی کرے گا۔",
                "۱۹": "اور جو باتیں وہ لِکھے گا وہ یہ باتیں ہوں گی جو میری دانِست میں لائق ہیں کہ تیرے صُلب کے پھل تک پُہنچیں۔ اور یہ اِس طرح ہو گا کہ جَیسے تیرے صُلب کے پھل نے اُنھیں خاک میں سے پُکارا ہے؛ پَس مَیں اُن کے اِیمان کوجانتا ہُوں۔",
                "۲۰": "اور وہ خاک میں سے پُکاریں گے؛ ہاں، یعنی اپنے بھائیوں کے واسطے تَوبہ، حالاں کہ اُن کے بعد بُہت سی نسلیں گُزر چُکی ہیں۔ اور پھر اَیسا ہو گا کہ درحقیقت اُن کے کلام کی سادگی کے مُطابق اُن کی پُکار پُہنچے گی۔",
                "۲۱": "اُن کے اِیمان کی بدولت اُن کا کلام میرے مُنہ سے نِکل کر اُن کے بھائیوں تک پُہنچے گا جو تیرے صُلب کا پھل ہیں؛ اور اُن کے کلام کی کمزوری کو میں اُن کے اِیمان کے باعث مضبُوط بناؤں گا، اپنے عہد کی یادگاری کے واسطے جو مَیں نے تیرے باپ دادا کے ساتھ باندھا۔",
                "۲۲": "اور اب، دیکھ، میرے بیٹے یُوسُف، اِس طریق سے قدیم میں میرے باپ نے نبُوّت فرمائی۔",
                "۲۳": "پَس، اِس عہد کی وجہ سے تُو مُبارک ہے؛ کیوں کہ تیری نسل نیست و نابُود نہ ہو گی کیوں کہ وہ اِس کِتاب کی باتوں پر کان لگائیں گے۔",
                "۲۴": "اور اُن میں ایک سُورما برپا ہو گا، جوکثرت سے بھلائی کرے گا، کام اور کلام دونوں حوالوں سے، خُدا کے ہاتھوں میں وسِیلہ بن کر، بے مثال اِیمان کے ساتھ، بڑے بڑے عجائب دِکھائے گا، اور ہر وہ کام کرے گا جو خُدا کی نظر میں بالا ہوگا، اِسرائیل کے گھرانے کے واسطے اور تیرے بھائی کی نسل کے واسطے کثرت سے بحالی لاتے ہُوئے۔",
                "۲۵": "اور اب، یُوسُف، تُو مُبارک ہے۔ دیکھ، تُو بچّہ ہے؛ پَس اپنے بھائی، نِیفی، کی باتوں پر کان لگا اور تیرے ساتھ بالکل اُس کلام کے مُطابق ہوگا جو مَیں فرما چُکا ہُوں۔ اپنے قریب اُلمرگ باپ کا کلام یاد رکھ۔ آمین۔"
            },
            "4": {
                "۱": "اور اب، مَیں، نِیفی، اُن نبُوّتوں کی بابت کلام کرتا ہُوں جو میرے باپ نے یُوسُف کے متعلق فرمائیں، جو مصر میں لایا گیا۔",
                "۲": "پَس دیکھو، درحقیقت اُس نے اپنی کُل نسل کی بابت پیشین گوئی فرمائی۔ اوروہ پیشین گوئیاں جو اُس نے لِکھیں، بُہت کم ہیں جو اُن سے اَفضل ہیں۔ اور اُس نے ہماری بابت پیشین گوئی فرمائی، اور ہماری آیندہ نسلوں کی بابت؛ اور وہ پیتل کے اَوراق پر لِکھی ہُوئی ہیں۔",
                "۳": "پَس، میرے باپ نے یُوسُف کی پیشین گوئیوں کی بابت تذکرہ مُکَمَّل کرنے کے بعد، اُس نے لامن کے بچّوں، کو اپنے بیٹے، اور اپنی بیٹیاں کہا، اور اُن سے فرمایا: دیکھو، میرے بیٹو، اور میری بیٹیو، جو میرے پہلوٹھے کے بیٹے اور بیٹیاں ہو، مَٰیں چاہتا ہُوں کہ تُم میری باتوں پر کان لگاؤ۔",
                "۴": "پَس خُداوند خُدا نے اَیسا فرمایا ہے: جَیسے جَیسے تُم میرے حُکموں کو مانو گے، تُم مُلک میں خُوش حال ہو گے؛ اور جَیسے جَیسے تُم میرے حُکموں کو نہ مانو گے، میری حُضُوری سے کاٹ ڈالے جاؤ گے۔",
                "۵": "بلکہ دیکھو، میرے بیٹو اور میری بیٹیو، مَیں اپنی قبر میں نہ اُتر پاؤں گا جب تک مَیں تُمھیں برکت نہ دے دُوں؛ کیوں کہ دیکھو مَیں جانتا ہُوں کہ اگر اُس راہ میں تُمھاری تربِیّت کی جائے جِس پر تُمھیں جانا ہے تو تُم اُس سے نہ ہٹو گے۔",
                "۶": "پَس، اگر تُم پر لعنت کی گئی ہے، دیکھو، مَیں تُمھیں برکت دیتا ہُوں، تاکہ لعنت تُم پر سے ہٹا لی جائے اور اُس کا ذمہ تُمھارے والدین کے سر ہوگا۔",
                "۷": "پَس، میری برکت کے سبب خُداوند خُدا نہ چاہے گا کہ تُم ہلاک ہو؛ پَس وہ تُم پر اور تُمھاری نسل پر ہمیشہ رحیم ہو گا۔",
                "۸": "اور اَیسا ہُوا کہ میرے باپ نے لامن کے بیٹوں اور بیٹیوں سے کلام کرنے کے بعد حُکم دِیا کہ لیموئیل کے بیٹوں اور بیٹیوں کو اُس کے حُضُور لایا جائے۔",
                "۹": "اور اُس نے یہ کہتے ہُوئے اُن سے کلام کِیا: دیکھو میرے بیٹو اور میری بیٹیو، جو میرے دوسرے بیٹے کے بیٹے اور بیٹیاں ہو؛ دیکھو مَیں تُمھیں وہی برکت دیتا ہُوں جو مَیں نے لامن کے بیٹوں اور بیٹیوں کو دی ہے؛ اِس لِیے تم بالکل نیست و نابُود نہ ہو گے؛ بلکہ آخِر میں تُمھاری نسل برکت پائے گی۔",
                "۱۰": "اور اَیسا ہُوا کہ جب میرا باپ اُن سے کلام کر چُکا، دیکھو، اُس نے اِسماعیل کے بیٹوں، ہاں، حتیٰ کہ اُس کے سارے گھرانے سے کلام کِیا۔",
                "۱۱": "اور اُن سے کلام مُکَمَّل کرنے کے بعد وہ سام سے یہ کہتے ہُوئے مُخاطب ہُوا: تُو مُبارک ہے، اور تیری نسل؛ کیوں کہ تُو اپنے بھائی، نِیفی کی طرح سر زمِین وراثت میں پائے گا۔ اور تیری نسل اُس کی نسل کے ساتھ شُمار کی جائے گی؛ اور تُو بھی اپنے بھائی کی مانِند ہو گا، اور تیری نسل اُس کی نسل کی مانِند؛ اور تُو اپنے سب ایّام میں با برکت ہو گا۔",
                "۱۲": "اور اَیسا ہُوا کہ میرا باپ، لحی، اپنے دِل کے جذبات کے مُطابق اور اپنے خُداوند کے رُوح کے ساتھ جو اُس میں تھا، اپنے سارے گھرانے سے کلام کر چُکا تھا، چُوں کہ وہ عُمر رسیدہ تھا۔ اور پھر اَیسا ہُوا کہ اُس نے وفات پائی، اور دفن کِیا گیا۔",
                "۱۳": "اور اَیسا ہُوا کہ اُس کی وفات کو ابھی زیادہ دِن نہ ہُوئے تھے، کہ لامن اور لیموئیل اور اِسماعیل کے بیٹے خُداوند کی نِصیحتوں کے باعت مُجھ سے خفا ہُوئے۔",
                "۱۴": "پَس مَیں، نِیفی، اُن سے بات کرنے کے لِیے مجبُور ہو گیا تھا، اُس کے کلام کے مُطابق؛ کیوں کہ مَیں اُن سے بُہت ساری باتوں کا تذکرہ کر چُکا تھا، اور اپنی وفات سے قبل میرے باپ نے بھی؛ جِن میں سے بُہت ساری باتیں میرے دُوسرے اَوراق پر لِکھی ہیں؛ کیوں کہ زیادہ تر تاریخ کا حِصّہ میرے دُوسرے اَوراق پر مرقُوم ہے۔",
                "۱۵": "اور اِن پر مَیں اپنے رُوح کی باتیں لِکھتا ہُوں، اور بُہت سے صحائف جو پیتل کے اَوراق پر کُندہ ہیں۔ کیوں کہ میری جان صحائف سے خُوش ہوتی ہے اور میرا دِل اُن پر غور کرتا ہے اور اُنھیں اپنے بچّوں کے عِلم اور فضل کے لِیے لِکھتا ہے۔",
                "۱۶": "دیکھو، میری جان خُداوند کی باتوں سے شادمان ہوتی ہے؛ اور میرا دِل ہمہ وقت اُن باتوں پر غور کرتا ہے جو مَیں نے دیکھی اور سُنی ہیں۔",
                "۱۷": "تو بھی، اپنے ارفع و حیرت خیز عجائب مُجھ پر ظاہر کرنے کے حوالے سے خُداوند کے بڑے کرم کے باوجود، میرا دِل پُکار اُٹھتا ہے: آہ مَیں کیسا بدبخت اِنسان ہُوں! ہاں، میرا دِل بشری حالت کی وجہ سے افسُردہ ہے؛ میری جان میری بدیوں کے سبب سے غمگِین ہے۔",
                "۱۸": "مَیں محصُور ہُوں، آزمایشوں اور گُناہوں کے سبب سے جو بڑی آسانی سے مُجھے گھیر لیتے ہیں۔",
                "۱۹": "اور جب مَیں شادمان ہونے کی تمنا کرتا ہُوں، میرا دِل میرے گُناہوں کے سبب سے کراہتا ہے؛ تو بھی، مُجھے عِلم ہے کہ کس پر مَیں نے توکّل کِیا ہے۔",
                "۲۰": "میرا خُدا میرا سہارا رہا ہے؛ اور اُس نے بیابان میں میری مُصیبتوں کے دوران میں میری راہ نمائی فرمائی ہے؛ اور اِنتہائی گہرے پانیوں پر مُجھے محفُوظ رکھا ہے۔",
                "۲۱": "اُس نے، میرے جِسم کے گھلنے کی حد تک مُجھے اپنی محبّت سے مَعمُور کِیا ہے۔",
                "۲۲": "اُس نے میرے دُشمنوں کو میرے سامنے لرزاں ہونے کی حد تک شرمندہ کِیا ہے۔",
                "۲۳": "دیکھو، اُس نے دِن کو میری فریاد سُنی ہے، اور رات کو رویاؤں سے مُجھے عِلم بخشا ہے۔",
                "۲۴": "اور دِن کو اُس کے حُضُور قوی دُعا کرنے میں ہمت پا چُکا ہُوں؛ ہاں، اپنی آواز مَیں نے عالمِ بالا پر بھیجی ہے؛ اور فرِشتوں نے نیچے آ کر میری خِدمت گُزاری کی ہے۔",
                "۲۵": "اوراپنے رُوح کے پَروں پر مُھجے بیٹھا کر اِنتہائی بُلند پہاڑوں پر لے گیا۔ اور میری آنکھوں نے اعلیٰ و ارفع باتوں کا نظارا کِیا، ہاں، یعنی آدمیوں کے لِیے نہایت اعلیٰ و ارفع؛ لہٰذا مُجھے حُکم دِیا گیا کہ مَیں اُنھیں نہ لِکھوں۔",
                "۲۶": "آہ پھر، اگر مَیں اِس قدر اعلیٰ و ارفع باتوں کا نظارا کر چُکا ہُوں، اگر خُداوند بنی آدم پر اپنی نظرِ کرم کے سبب سے اِس قدر رحم کے ساتھ آدمیوں کے پاس آ چُکا ہے، کیوں میرا دِل روئے اور میری رُوح غم کی وادی میں مغموم رہے، اور میرا بدن ناکارہ ہو، اور میری ہمت جواب دے، میری مُصِیبتوں کے باعث؟",
                "۲۷": "اور اپنی بشری حالت کے سبب، کیوں کر مَیں خُود کو گُناہ کے حوالے کروُں؟ ہاں، مَیں کیوں کر آزمایشوں کو راستا دُوں، کہ اِبلِیس میرے دِل میں جگہ پائے کہ میرے چین کو برباد کرے اور میری جان کو اذیت دے؟ کیوں کر مَیں اپنے دُشمن کی وجہ سے خفا ہُوں؟",
                "۲۸": "بے دار ہو، میری جان! گُناہ میں مزید ڈُوبی نہ رہ۔ اَے میرے دِل شادمان ہو، اور میری جان کے دُشمن کو اب جگہ دینا چھوڑ دے۔",
                "۲۹": "اپنے دُشمنوں کے سبب سے پھر خفا نہ ہو۔ اپنی مُصیبتوں کے سبب سے اپنی ہمت کو کم نہ کر۔",
                "۳۰": "شادمان ہو، اے میرے دِل، اور خُداوند کو پُکار اور کہہ: اے خُداوند مَیں ابد تک تیری حمدوثنا کروُں گا؛ ہاں، میری جان تُجھ میں شادمان ہو گی، میرے خُدا، اور میری نجات کی چٹان۔",
                "۳۱": "اَے خُداوند کیا تُو میری جان کو مُخلصی دے گا؟ کیا تُو مُجھے میرے دُشمنوں کے ہاتھوں سے چُھڑائے گا؟ کیا تُو مُجھے اَیسا بنائے گا کہ مَیں گُناہ کے سائے سے لرز جاؤں؟",
                "۳۲": "کہ دوزخ کے دروازےمیرے واسطے متواتر بند رہیں، کیوں کہ میرا دِل شکستہ اور میری رُوح پشیمان ہے! اے خُداوند، اپنی راست بازی کے دروازے میرے واسطے بند نہ کرنا، تاکہ مَیں نشیبی وادی کے راستوں پر چل سکُوں، تاکہ مَیں ہموار راہ کا پابند رہ سکُوں!",
                "۳۳": "اَے خُداوند تُو مُجھے اپنی راست بازی کے خِلعت سے مُلبّس کرنا! اَے خُداوند تُو میرے دُشمنوں کے سامنے میرے نِکلنے کی راہ پَیدا کرنا! تُو میرے آگے میری راہوں کو سیدھا کرنا! تُو میرے راستے سے ٹھوکر کھانے کا باعث دُور کرنا—بلکہ تُو میری راہ کو میرے آگے ہموار کرنا، اور میری راہ نہیں، بلکہ میرے دُشمن کی راہیں بند کرنا۔",
                "۳۴": "اَے خُداوند، مَیں نے تُجھ پر توکّل کِیا ہے اور مَیں ابد تک تُجھ پر بھروسا کروُں گا۔ مَیں بشر کے بازو پر بھروسا نہ کروُں گا؛ کیوں کہ مُجھے عِلم ہے کہ وہ ملعُون ہے جو بشر کے بازو پر بھروسا کرتا ہے۔ ہاں، وہ ملعُون ہے جو اپنا بھروسا آدمی پر کرتا ہے یا بشر کو اپنا بازُو بناتا ہے۔",
                "۳۵": "ہاں، مَیں جانتا ہُوں کہ خُدا اُس کو فیاضی سے دے گا جو مانگتا ہے۔ ہاں، میرا خُدا مُجھے دے گا، اگر مَیں غیرواجب نہ مانگوُں؛ اِس لِیے مَیں تیری طرف اپنی آواز بُلند کروُں گا؛ ہاں، مَیں تُجھے پُکاروں گا، میرے خُدا، میری راست بازی کی چٹان۔ دیکھ، میری آواز ہمیشہ تیری طرف بُلند ہو گی، میری چٹان اور میرے اَبَدی خُدا۔ آمین"
            },
            "5": {
                "۱": "دیکھو، اَیسا ہُوا کہ مُجھ، نِیفی، نے اپنے بھائیوں کی ناراضی کے باعث، خُداوند اپنے خُدا سے بڑی فریاد کی۔",
                "۲": "بلکہ دیکھو، میرے خِلاف اُن کا غُصّہ بڑھکا، یہاں تک کہ وہ میری جان لینے کے خواہاں ہُوئے۔",
                "۳": "ہاں، وہ یہ کہتے ہُوئے میرے خِلاف بُڑبڑائے: ہمارا چھوٹا بھائی ہم پر راج کرنے کا سوچتا ہے؛ اور ہم اُس کی وجہ سے بُہت زیادہ تکلیفیں اُٹھا چُکے ہیں؛ پَس، اب آؤ اُس کو قتل کریں، تاکہ اُس کے کلام کے سبب سے ہم مزید تکلیفیں نہ اُٹھائیں۔ پَس دیکھو، ہم نہ چاہیں گے کہ وہ ہمارا حاکم ہو؛ چُوں کہ یہ حق ہمیں حاصل ہے، جو بڑے بھائی ہیں، کہ اِن لوگوں پر راج کریں۔",
                "۴": "اب مَیں وہ سب باتیں جو وہ میرے خِلاف وہ بُڑبُڑاتے تھے اِن اَوراق پر نہیں لِکھتا۔ بلکہ میرے لِیے اِتنا کہنا کافی ہے، کہ وہ میری جان لینے کے خواہاں ہُوئے۔",
                "۵": "اور اَیسا ہُوا کہ خُداوند نے مُجھے تاکید فرمائی، کہ مَیں، نِیفی، اُن سے جُدا ہو جاؤں اور بیابان مَیں چلا جاؤں، اور وہ سب جو میرے ساتھ جانا چاہیں گے۔",
                "۶": "پَس، اَیسا ہُوا کہ مُجھ، نِیفی، نے اپنے خاندان کو لِیا، اور ضورام اور اُس کے خاندان کو بھی، اور سام، اپنے بڑے بھائی اور اُس کے خاندان، اپنے چھوٹے بھائیوں، یعقُوب اور یُوسُف، اور اپنی بہنوں کو بھی، اور اُن سب کو جو میرے ساتھ جانا چاہتے تھے۔ اور وہ سب جو میرے ساتھ جانا چاہتے تھے یہ وہ تھے جو خُدا کی تنبیِہوں اور مُکاشفوں پر اِیمان لائے تھے، پَس، اُنھوں نے میری باتوں پر کان لگایا۔",
                "۷": "اور ہم نے اپنے خیمے اور ہر اَیسی شے جو ہمارے لِیے ممکن تھی لیں، اور کئی دِنوں تک بیابان میں سفر کِیا۔ اور کئی دِنوں کے سفر کے بعد ہم نے اپنے خیمے لگائے۔",
                "۸": "اور میرے لوگوں نے چاہا کہ ہم اُس جگہ کا نام نِیفی رکھیں؛ پَس، ہم نے اُس جگہ کا نام نِیفی رکھا۔",
                "۹": "اور سب جو میرے ساتھ تھے اُنھوں نے اپنے آپ کو بنی نِیفی کہلانے کا فیصلہ کِیا۔",
                "۱۰": "اور ہم ہر بات میں مُوسیٰ کی شریعت کے مُطابق خُداوند کے حُکموں، اور قوانین، اور فیصلوں پر کاربند رہنے کا مُظاہرہ کرتے تھے۔",
                "۱۱": "اور خُداوند ہمارے ساتھ تھا؛ اور ہم نہایت برومند ہُوئے؛ پَس ہم نے بِیج بویا، اور پھر کثرت سے کاٹا، اور ہم نے بھیڑ بکریوں، اور مویشیوں، اور ہر قسم کے جانور وں کو پالنا شُروع کِیا۔",
                "۱۲": "اور مَیں، نِیفی، وہ سرگُزشت بھی لایا تھا جو پیتل کے اَوراق پر کُندہ تھی؛ اور وہ گیند یا قُطب نُما بھی جو خُداوند کے ہاتھ سے میرے باپ کے لِیے تیار کی گئی تھی، اُس کے مُطابق جو لِکھا گیا ہے۔",
                "۱۳": "اور اَیسا ہُوا کہ ہم اِس مُلک میں بڑھنے اور پھلنے، اور کثرت سے برومند ہونا شُروع ہُوئے۔",
                "۱۴": "اور مُجھ، نِیفی، نے لابن کی تلوار لی، اور اُس کی طرز پر بُہت سی تلواریں بنائیں، مُبادا جو لوگ اب لامنی کہلاتے تھے کسی بھی طرح ہم پر چڑھ آئیں اور ہمیں نیست و نابُود کریں؛ چُوں کہ مَیں اپنے اور اپنے بچّوں اور جو میرے لوگ کہلاتے تھے اُن کے واسطےاُن کی نفرت سے آگاہ تھا۔",
                "۱۵": "اور مَیں نے اپنے لوگوں کو تعمیرات تعمیر کرنا، اور لکڑی کا ہر قسم کا کام، اور لوہے، اور تانبے، اور پیتل، اور فولاد، اور سونے، اور چاندی، اور قِیمتی کچ دھاتوں کا کام سِکھایا، جو بڑی کثرت سے تھیں۔",
                "۱۶": "اور مُجھ، نِیفی، نے ہَیکل تعمیر کی؛ اور مَیں نے اُسے سُلیمان کی ہَیکل کی طرز پر تعمیر کِیا سِوا اِس کے کہ اُس میں کئی قِیمتی چیزیں نہ لگیں؛ کیوں کہ وہ اُس مُلک میں دست یاب نہ تھیں، پَس، یہ سُلیمان کی ہَیکل کی مانِند تعمیر نہیں کی جا سکتی تھی۔ لیکن اُس کا طرزِ تعمیر سُلیمان کی ہَیکل کی مانِند تھا؛ اور اُس پر کاری گری نہایت عُمدہ تھی۔",
                "۱۷": "اور اَیسا ہُوا کہ مُجھ، نِیفی، نے اپنے لوگوں کو جفاکش ہونا اور اپنے ہاتھوں سے محنت کرنا سِکھا دِیا۔",
                "۱۸": "اور اَیسا ہُوا کہ وہ چاہتے تھے کہ مَیں اُن کا بادِشاہ بنُوں۔ بلکہ مَیں، نِیفی، شائق تھا کہ اُن کا کوئی بادِشاہ نہ ہو؛ تو بھی، جو کُچھ میرے بس میں تھا مَیں نے اُن کے واسطے کِیا۔",
                "۱۹": "اور دیکھو، میرے بھائیوں کے لِیے خُداوند کی وہ باتیں پُوری ہُوئیں، جو اُس نے اُن کی بابت فرمائی تھیں، کہ مَیں اُن کا حاکم اور اُستاد ہُوں گا۔ پَس، خُداوند کے اُن حُکموں کے مُطابق، جِس وقت تک وہ میری جان کے خواہاں نہ ہُوئے، مَیں اُن کا حاکم اور اُن کا اُستاد رہا تھا۔",
                "۲۰": "پَس، خُداوند کا وہ کلام پُورا ہُوا جو اُس نے یہ کہتے ہُوئے مُجھ سے فرمایا تھا: جَیسے جَیسے وہ تیری باتوں پر کان نہ لگائیں گے وہ خُداوند کی حُضُوری سے کاٹ ڈالے جائیں گے۔ اور دیکھو، وہ اُس کی حُضُوری سے کاٹ ڈالے گئے۔",
                "۲۱": "اور اُس نے اُن پر لعنت بھیجی، ہاں، اُن کی بدی کے باعث، اَیسی مُہلک لعنت۔ پَس دیکھو، اُنھوں نے اُس کے خِلاف اپنے دِلوں کو سخت کِیا تھا، اور وہ چقماق کی مانِند ہو گئے تھے؛ پَس، چُوں کہ وہ گوری رنگت والے تھے، اور نہایت خُوب صُورت اور اِنتہائی دِل کش، چُناں چہ میرے لوگ اُن پر فریفتہ نہ ہو سکیں خُداوند خُدا نے اُن کی رنگت کو سِیاہ کر دِیا۔",
                "۲۲": "اور خُداوند خُدا یُوں فرماتا ہے: مَیں تیرے لوگوں کے واسطے اُنھیں نفرت انگیز بناؤں گا، سِوا اِس کے کہ وہ اپنی بدیوں سے تَوبہ کریں۔",
                "۲۳": "اور ملعُون ہو گی اُس کی نسل جو اُن کی نسل کے ساتھ میل ملاپ رکھتی ہے؛ کیوں کہ وہ اُسی لعنت سے ملعُون ٹھہرائے جائیں گے۔ اور خُداوند نے فرمایا اور ہو گیا۔",
                "۲۴": "اور اُن کی لعنت کے سبب سے جو اُن پر تھی وہ کاہل اور سُست بن گئے تھے، شرارت اور مُکاری سے لبریز، اور بیابان میں دَرِّندوں کی تلاش میں رہتے تھے۔",
                "۲۵": "اور خُداوند خُدا نے مُجھ سے فرمایا: وہ تیری نسل کے واسطے تازیانہ ہوں گے، کہ اُنھیں میری یادگاری میں اُبھاریں؛ اور جَیسے جَیسے وہ مُجھے یاد نہ رکھیں گے، اور میرے کلام پر دھیان نہ دیں گے، وہ اُن کی تباہی و بربادی تک ظلم و ستم ڈھائیں گے۔",
                "۲۶": "اور اَیسا ہُوا کہ مُجھ، نِیفی، نے یعقُوب اور یُوسُف کو مُقرّر کِیا، تاکہ وہ میرے لوگوں کی سر زمِین پر کاہن اور مُعلم ہوں۔",
                "۲۷": "اور اَیسا ہُوا کہ ہم خُوشی خُوشی زِندگی بسر کر رہے تھے۔",
                "۲۸": "اور یروشلِیم سے روانہ ہُوئے ہمیں تیس برس بِیت چُکے تھے۔",
                "۲۹": "اور مُجھ، نِیفی، نے اپنے اَوراق پر، جو مَیں نے بنائے تھے، اپنے لوگوں کی اب تک کی سرگُزشت لِکھی تھی۔",
                "۳۰": "اور اَیسا ہُوا کہ خُداوند خُدا نے مُجھ سے فرمایا: دُوسرے اَوراق بنا؛ اور تُو اُن پر بُہت ساری باتیں کُندہ کرنا جو تیرے لوگوں کے واسطے مُفید اور میری نظر میں راست ہیں۔",
                "۳۱": "پَس، مَیں، نِیفی، خُداوند کے حُکموں کا فرمان بردار ہونے کے واسطے، گیا اور یہ اَوراق بنائے جِن پر مَیں نے یہ باتیں کُندہ کی ہیں۔",
                "۳۲": "اور مَیں نے وہ کُچھ کُندہ کِیا جو خُدا کو پسند ہے۔ اور اگر میرے لوگ خُدا کی باتوں سے شاد ہوتے ہیں تو وہ میری تحریروں سے جو اِن اَوراق پر ہیں خُوش ہوں گے۔",
                "۳۳": "اور اگر میرے لوگ، میرے لوگوں کی تاریخ کے حِصّے کو زیادہ تفصیل سے جاننا چاہتے ہیں، وہ ضرُور میرے دُوسرے اَوراق کا مطالعہ کریں۔",
                "۳۴": "اور میرے لِیے یہی کہنا کافی ہے کہ چالیس برس بِیت چُکے تھے، اور ہم اپنے بھائیوں کے ساتھ پہلے سے ہی جنگیں اور جھگڑے کر چُکے تھے۔"
            },
            "6": {
                "۱": "نِیفی کے بھائی، یعقُوب کا کلام جو اُس نے بنی نِیفی سے فرمایا۔",
                "۲": "دیکھو، میرے پیارے بھائیو، مَیں، یعقُوب، خُدا کا بُلایا ہُوا، اور اُس کے مَلکِ صِدق کے طریقہ پر مُقرّر ہُوا، اور اپنے بھائی نِیفی کے وسِیلہ سے مخصُوص ہُوا، جِس کو تم بادِشاہ یا محافظ سمجھتے ہو، اور جِس پر تُم حفاظت کے لِیے انحصار کرتے ہو، دیکھو، تُم جانتے ہو کہ مَیں تُم سے بُہت ساری باتوں کا تذکرہ کر چُکا ہُوں۔",
                "۳": "اِس کے باوجود، مَیں تُم سے دوبارہ مُخاطب ہوتا ہُوں؛ پَس مَیں تُمھاری جانوں کی بھلائی کا خواہاں ہُوں۔ ہاں، تُمھارے حوالے سے میری پریشانی بڑی شدید ہے؛ اور تُم خُود جانتے ہو کہ یہ ہمیشہ سے ہے۔ کیوں کہ مَیں نے پُوری جاں فِشانی سے تُمھیں نصیحت کی ہے؛ اور تُمھیں اپنے باپ کی باتیں سِکھا چُکا ہُوں؛ اور مَیں اُن سب باتوں کی بابت بتاچُکا ہُوں جو دُنیا کی تخلیق سے لِکھی گئی ہیں۔",
                "۴": "اور اب، دیکھو، مَیں تُم سے اُن باتوں کی بابت ذِکر کروُں گا جو ہیں، اور جو آیندہ ہوں گی؛ پَس، مَیں تُمھارے واسطے یسعیاہ کا کلام پڑھُوں گا۔ اور یہ وہ کلام ہے جو میرا بھائی چاہتا تھا کہ مَیں تُم سے بیان کروُں۔ اور مَیں تُمھاری خاطر تُم سے کلام کرتا ہُوں، تاکہ تُم سیکھو اور اپنے خُدا کے نام کو جلال دو۔",
                "۵": "اور اب، جو باتیں مَیں پڑھُوں گا وہ ہیں جو یسعیاہ نے اِسرائیل کے سارے گھرانے کی بابت فرمائیں؛ پَس، اُن کا اِطلاق تُم پر بھی ہوتا ہے، کیوں کہ تُم اِسرائیل کے گھرانے سے ہو۔ اور بُہت ساری باتیں ہیں جو یسعیاہ نے فرمائیں جِن کا اِطلاق تُم پر ہوتا ہے، چُوں کہ تم اِسرائیل کے گھرانے سے ہو۔",
                "۶": "اور اب، یہ ہیں وہ باتیں: خُداوند خُدا یُوں فرماتا ہے: دیکھ، مَیں غیر قَوموں پر ہاتھ اُٹھاؤں گا اور اُمتوں پر اپنا جھنڈا کھڑا کروُں گا؛ اور وہ تیرے بیٹوں کو اپنی گود میں لِیے آئیں گے اور تیری بیٹیوں کو اپنے کندھوں پر بِٹھا کر پُہنچائیں گے۔",
                "۷": "اور بادِشاہ تیرے مُربّی ہوں گے اور اُن کی بیویاں تیری دایہ ہوں گی؛ وہ تیرے حُضُور مُنہ کے بل زمِین پر گریں گے اور تیرے پاؤں کی خاک چاٹیں گے؛ اور تُو جانے گی کہ مَیں ہی خُداوند ہُوں؛ جِس کے مُنتظر شرمندہ نہ ہوں گے۔",
                "۸": "اور اب، مَیں، یعقُوب اِن باتوں کی بابت کُچھ کہنا چاہتا ہُوں۔ کیوں کہ دیکھو، خُداوند نے مُجھ پر آشکار کِیا ہے کہ وہ جو یروشلِیم میں تھے، جہاں سے ہم آئے ہیں، مارے گئے اور اِسیر کر لِیے گئے ہیں۔",
                "۹": "تو بھی، خُداوند نے مُجھ پر ظاہر کِیا ہے کہ وہ پھر واپس آئیں گے۔ اور اُس نے مُجھ پر یہ بھی ظاہر کِیا ہے کہ خُداوند خُدا، اِسرائیل کا قُدُّوس، مُجسّم ہو کر خُود کو اُن پر آشکار کرے گا؛ فرِشتہ کے کلام کے مُطابق جو اُس نے مُجھ سے فرمایا، اور جب وہ اپنے تئیں اُن پر آشکار کرے گا تو اُس کے بعد، وہ اُسے کوڑے ماریں گے اور اُسے مصلُوب کریں گے۔",
                "۱۰": "اور جب اُنھوں نے اِسرائیل کے قُدُّوس کے خِلاف اپنے دلوں کو سخت کر لِیا اور گردن کش بن چُکے، دیکھو، اِسرائیل کے قُدُّوس کی سزائیں اُن پر نازل ہوں گی۔ اور وہ دِن آتا ہے کہ وہ مارے جائیں گے اور مُصیبت اُٹھائیں گے۔",
                "۱۱": "پَس، چُوں کہ فرِشتہ یُوں فرماتا ہے، جب وہ اِدھر اُدھر ہانکے جائیں گے، بُہتیرے جِسمانی اذیت میں مُبتلا ہوں گے، مگر اِیمان داروں کی دُعاؤں کے باعث، وہ نیست و نابُود نہ ہوں گے؛ وہ پراگندہ کِیے جائیں گے، اور مارے جائیں گے، اور نفرت انگیز ہوں گے؛ اِس کے باوجود، خُداوند اُن پر رحیم ہو گا، کہ جب وہ اپنے مُخلصی دینے والے کی پہچان تک پُہنچیں گے، وہ پھر سے اپنی میراث کے مُلکوں میں اِکٹھے کِیے جائیں گے۔",
                "۱۲": "اور مُبارک ہیں وہ غیر قَومیں، جِن کی بابت نبی نے لِکھا ہے؛ پَس دیکھو، اگر اَیسا ہو کہ وہ تَوبہ کریں اور صِیُّون کے خِلاف نہ لڑیں، اور اپنا اَلحاق اُس طاغوتی اور مکرُوہ کلیسیا سے نہ کریں تو وہ بچائے جائیں گے؛ پَس خُداوند خُدا اپنے عہُود کو جو اُس نے اپنی اُمت سے کِیے ہُوئے ہیں پُورے کرے گا؛ اور اِسی سبب سےنبی نے یہ باتیں لِکھی ہیں۔",
                "۱۳": "پَس، وہ جو صِیُّون اور خُداوند کے موعودہ لوگوں کے خِلاف لڑتے ہیں اُن کے پاؤں کی خاک چاٹیں گے؛ اور خُداوند کے لوگ شرمندہ نہ ہوں گے۔ پَس خُداوند کے لوگ وہ ہیں جو اُس کے مُنتظر ہیں؛ پَس وہ ہنُوز مَمسُوح کی آمد کا اِنتظار کرتے ہیں۔",
                "۱۴": "اور دیکھو، نبی کے کلام کے مُطابق، مَمسُوح دُوسری مرتبہ اُنھیں واپس لانے کے لِیے خُود کو پیش کرے گا؛ پَس، اُن کے دُشمنوں کی تباہی کے واسطے وہ اپنے تئیں اُن پر قُدرت اور بڑے جلال کے ساتھ ظاہر کرے گا، وہ دِن آتا ہے جب وہ اُس پر اِیمان لائیں گے؛ اور جو اُس پر اِیمان لاتے ہیں وہ کسی کو بھی ہلاک نہ کرے گا۔",
                "۱۵": "اور جو اُس پر اِیمان نہ لائیں گے، ہر چند، آگ سے، اور طُوفان سے، اور بھونچال سے، اور خُون ریزی سے اور مُصیبتوں سے، اور قحط سے، وہ نیست و نابُود ہوں گے۔ اور وہ جانیں گے کہ خُداوند ہی خُدا ہے، اِسرائیل کا قُدُّوس۔",
                "۱۶": "کیا زبردست سے شکار چھین لِیا جائے گا، اور کیا راست باز قیدی چُھڑا لِیے جائیں گے؟",
                "۱۷": "لیکن خُداوند یُوں فرماتا ہے: درحقیقت زورآور کے قیدی لے لِیے جائیں گے اور مہیب کا شکار بھی چُھڑایاجائے گا؛ پَس خُدائے قادر اپنے موعودہ لوگوں کو چُھڑائے گا۔ پَس خُداوند یُوں فرماتا ہے: جو تیرے ساتھ جھگڑتا ہے مَیں اُن کے ساتھ جھگڑوں گا—",
                "۱۸": "اور مَیں تُم پر ظلم کرنے والوں کو اُنھی کا گوشت کِھلاؤں گا اور وہ میٹھی مَے کی مانِند اپنا ہی خُون پی کر بدمست ہوں جائیں گے؛ اور ہر بشر جانے گا کہ مَیں، خُداوند، تیرا نجات دینے والا، اور تیرا مُخلصی دینے والا، یعقُوب کا قادر ہُوں۔"
            },
            "7": {
                "۱": "ہاں، پَس خُداوند یُوں فرماتا ہے: کیا مَیں نے تُجھے چھوڑ دِیا ہے، یا کیا مَیں نے تُجھے ہمیشہ کے لِیے ترک کِیا ہے؟ پَس خُداوند یُوں فرماتا ہے: تیری ماں کا طلاق نامہ کہاں ہے؟ کس کے ہاں تُجھے مَیں نے بھیجا، یا اپنے قرض خواہوں میں سے کس کے ہاتھ مَیں نے تُجھے بیچا؟ ہاں، کس کے ہاں مَیں نے تُجھے بیچا؟ دیکھ، تُو اپنی شرارتوں کے سبب سے بِک گیا، اور تیری خطاؤں کے باعث تیری ماں کو طلاق دی گئی۔",
                "۲": "پَس، جب مَیں آیا تو کوئی آدمی نہ تھا؛ جب مَیں نے پُکارا، ہاں، کوئی جواب دینے والا نہ تھا۔ اَے اِسرائیل کے گھرانے، کیا میرا ہاتھ اِتنا کوتاہ ہو گیا ہے کہ چُھڑا نہیں سکتا، یا کیا مُجھ میں نجات دینے کی قُدرت نہیں؟ دیکھ، مَیں اپنی ایک دھمکی سے سَمُندر کو سُکھا دیتا ہُوں، مَیں اُن کے دریاؤں کو صحرا کر ڈالتا ہُوں اور اُن کی مچھلیاں پانیوں کے خُشک ہو جانے کے باعث مُتعفن ہوجاتی ہیں، اور وہ پیاس سے مر جاتی ہیں۔",
                "۳": "مَیں افلاک کو سِیاہ پوش کرتا ہُوں اور اُن کو ٹاٹ اُڑھاتا ہُوں۔",
                "۴": "خُداوند خُدا نے مُجھے شاگِرد کی زبّان بخشی ہے، تاکہ مَیں جانوں کہ کِس طرح، اَے اِسرائیل کے گھرانے، تُجھ سے بروقت کلام کروُں۔ جب تُو تھکا ماندہ ہوتا ہے وہ تُجھے ہر صُبح جگاتا ہے۔ وہ میرا کان لگاتا ہے کہ شاگِرد کی طرح سُنوں۔",
                "۵": "خُداوند خُدا نے میرے کان کھول دیے، اور مَیں باغی و برگشتہ نہ ہُوا۔",
                "۶": "مَیں نے اپنی پِیٹھ پیٹنے والوں، اور داڑھی نوچنے والوں کے حوالے کی۔ مَیں نے اپنا منہ رُسوائی اور تُھوک سے نہیں چُھپایا۔",
                "۷": "پر خُداوند خُدا میری حمایت کرے گا، اِس لِیے مَیں شرمندہ نہ ہُوں گا۔ اِسی لِیے مَیں نے اپنا منہ سنگِ خارا کی مانِند بنایا، اور مُجھے یقِین ہے کہ مَیں شرمسار نہ ہُوں گا۔",
                "۸": "اور خُداوند نزدیک ہے، اور وہ مُجھے راست باز ٹھہراتا ہے۔ کون مُجھ سے جھگڑا کرے گا؟ آؤ ہم آمنے سامنے کھڑے ہوں۔ میرا مُخالِف کون ہے؟ وہ میرے پاس آئے، اور مَیں اُس کو اپنے منہ کے زور سے مارُوں گا۔",
                "۹": "کیوں کہ خُداوند خُدا میری حمایت کرے گا۔ اور وہ سب جو مُجھے مُجرم ٹھہرائیں گے، دیکھو، وہ سب کپڑے کی مانِند پُرانے ہو جائیں گے اور اُن کو کیڑے کھا جائیں گے۔",
                "۱۰": "تُمھارے درمیان کون ہے جو خُداوند سے ڈرتا ہے، جو اُس کے خادم کی آواز سُنتا ہے، جو اندھیرے میں چلتا ہے اور اُس کے پاس روشنی نہیں پاتا؟",
                "۱۱": "تُم سب جو آگ سُلگاتے اور خُود کو اَنگاروں سے گھیر لیتے ہو، اپنی ہی آگ کے شعلوں میں اور اپنے سُلگائے ہُوئے اَنگاروں میں چلو۔ تُم میرے ہاتھ سے یہی پاؤ گے—تُم عذاب میں لیٹے رہو گے۔"
            },
            "8": {
                "۱": "اَے لوگو جو صداقت کی پیروی کرتے ہو، میری سُنو۔ اُس چٹان پر جِس میں سے تم کاٹے گئے ہو، اور اُس گڑھے کے سوراخ پر جہاں سے تُم کھودے گئے ہو نظر کرو۔",
                "۲": "اپنے باپ اَبرہام پر اور سارہ پر، جِس سے تُم پَیدا ہُوئے نِگاہ کرو؛ کیوں کہ مَیں نے اُس اَکیلے کو بُلایا، اوراُس کو برکت دی۔",
                "۳": "کیوں کہ خُداوند صِیُّون کو تسلّی دے گا وہ اُس کے تمام ویرانوں کی دِل داری کرے گا؛ وہ اُس کا بیابان عدن کی مانِند اور اُس کا صحرا خُداوند کے باغ کی مانِند بنائے گا۔ خُوشی اور شادمانی اُس میں پائی جائے گی، شُکر گُزاری اور حمدوثنا کی صدا وہاں ہوگی۔",
                "۴": "میری طرف مُتوجّہ ہو، میرے لوگو؛ اور میری طرف کان لگاؤ، اَے میری اُمت؛ کیوں کہ شریعت مُجھ سے صادر ہو گی اور مَیں اپنے عدل کو لوگوں کی روشنی کے لِیے قائم کروُں گا۔",
                "۵": "میری راست بازی نزدیک ہے؛ میری نجات ظاہر ہے، اور میرا بازو لوگوں پر حُکم رانی کرے گا۔ جزیرے میرے مُنتظر ہوں گے اور میرے بازُو پر اُن کا توکّل ہو گا۔",
                "۶": "اپنی آنکھیں اَفلاک کی طرف اُٹھاؤ، اور نیچے زمِین کو دیکھو؛ کیوں کہ اَفلاک دُھوئیں کی مانِند غائب ہو جائیں گے، اور زمِین کپڑے کی مانِند پُرانی ہو جائے گی؛ اور وہ جو اِس میں بستے ہیں اِسی طرح مر جائیں گے۔ لیکن میری نجات ابد تک ہو گی، اور میری صداقت مَوقُوف نہ ہو گی۔",
                "۷": "اَے صداقت شناسو، میری طرف توجہ دو، اے لوگو جِن کے دِل پراپنی شریعت مَیں نے لِکھی ہے، اِنسان کی ملامت سے نہ ڈرو، اور نہ اُن کی طعنہ زنی سے ہراسان ہو۔",
                "۸": "کیوں کہ کیڑا اُنھیں کپڑے کی مانِند کھائے گا، اور کِرم اُن کو پشمِینہ کی طرح کھا جائے گا۔ لیکن میری صداقت ہمیشہ تک اور میری نجات نسل در نسل رہے گی۔",
                "۹": "جاگ، جاگ! اَے خُداوند کے بازُو، قُوّت سے مُلبّس ہو؛ جاگ جیسا قدیم ایّام میں۔ کیا تُو وہی نہیں جِس نے رہب کو کاٹ ڈالا اور اژدہا کو چھیدا؟",
                "۱۰": "کیا تُو وہی نہیں جِس نے سَمُندر یعنی بحرِ عمیق کے پانی کو سُکھا ڈالا؛ جِس نے سَمُندر کی تہ کو راستا بنا ڈالا تاکہ جِن کا فِدیہ دِیا گیا اُسے عبُور کریں؟",
                "۱۱": "پَس، وہ جِن کو خُداوند نے مُخلصی بخشی لوٹیں گے اور گاتے ہُوئے صِیُّون میں آئیں گے؛ اور اَبَدی خُوشی اور قُدوسیت اُن کے سروں پر ہو گی؛ اور وہ شادمانی اور خُوشی پائیں گے؛ غم اور ماتم کافُور ہوجائیں گے۔",
                "۱۲": "مَیں وہ ہُوں؛ ہاں، مَیں وہی ہُوں جو تُجھے تسلّی دیتا ہے، دیکھ، تُو کون ہے، جو فانی اِنسان سے، اور آدم زاد سے، جو گھاس کی مانِند ہو جائے گا، ڈرتا ہے؟",
                "۱۳": "اور خُداوند اپنے خالق کو بھُول جاتا ہے، جِس نے اَفلاک کو تانا، اور زمِین کی بُنیاد ڈالی، اور ہر وقت ظالم کے جوشِ جنون سے کہ گویا وہ ہلاک کرنے کو تیار ہے، ڈرتا ہے؟ پر ظالم کا جنونِ جوش کہاں ہے؟",
                "۱۴": "جلا وطن اسیر جلدی کرتا ہے، کہ آزاد کِیا جائے، اور تاکہ وہ غار میں نہ مر جائے، نہ ہی اُس کی روٹی کم ہو جائے۔",
                "۱۵": "بہر کیف مَیں خُداوند تیرا خُدا ہُوں، جِس کی موجیں گرجتی ہیں؛ میرا نام ربُّ الافواج ہے۔",
                "۱۶": "اور مَیں نے اپنا کلام تیرے مُنہ میں ڈالا اور تُجھے اپنے ہاتھ کے سایہ تلے چُھپا رکھا، تاکہ افلاک کو برپا کروُں اور زمِین کی بُنیاد ڈالوں، اور اہلِ صِیُّون سے کہُوں: دیکھو، تُم میرے لوگ ہو۔",
                "۱۷": "جاگ، جاگ، اُٹھ اَے یروشلِیم، جِس نے خُداوند کے ہاتھ سےاُس کے غضب کا پیالہ پِیا—تُو نے ڈگمگانے کا جام تلچھٹ سمیت پِی لِیا۔",
                "۱۸": "اور اُن سب بیٹوں میں جو اُس سے پَیدا ہُوئے کوئی نہیں جو اُس کا راہ نما ہو؛ اُن سب بیٹوں میں جِن کو اُس نے پالا ایک بھی نہیں جو اُس کا ہاتھ پکڑے۔",
                "۱۹": "یہ دو بیٹے تیرے پاس آئے ہیں، کون تیرا غم خوار ہوگا—تیری ویرانی اور ہلاکت، اور قحط اور تلوار—مَیں کیوں کر تُجھے تسلّی دُوں؟",
                "۲۰": "تیرے بیٹے بے ہوش ہو گئے ہیں، اِن دونوں کے علاوہ؛ وہ ہر کُوچہ کے مدخل میں ایسے پڑے ہیں؛ جَیسے ہرن دام میں، وہ خُداوند کے غضب، تیرے خُدا کی دھمکی سے بےخُود ہیں۔",
                "۲۱": "پَس، تُو جوبدحال اور مست ہے، پر مَے سے نہیں، یہ بات سُن:",
                "۲۲": "تیرا خُداوند یُوں فرماتا ہے، خُداوند اور تیرا خُدا اپنی اُمت کی وکالت کرتا ہے؛ دیکھ، مَیں نے ڈگمگانے کا پیالہ اور اپنے قہر کی تلچھٹ کا جام تیرے ہاتھ سے لے لِیا ہے؛ تُو اُسے پھر کبھی نہ پِئیے گی۔",
                "۲۳": "بلکہ مَیں اِسے اُن کے ہاتھوں میں دُوں گا جو تُجھے دُکھ دیتے ہیں؛ جِنھوں نے تیری جان سے کہا ہے: جھُک جا، تاکہ ہم تیرے اُوپر سے گُزریں—اور تُو نے اپنی پیٹھ کو گویا زمِین بلکہ گُزرنے والوں کے لِیے شاہ راہ بنا دِیا۔",
                "۲۴": "جاگ جاگ، اَے صِیُّون؛ اپنی حشمت سے مُلبّس ہو، اَے یروشلِیم، مُقّدس شہر؛ اپنا خُوش نما لباس پہن لے کیوں کہ آج کے بعد سے کوئی نا مختُون یا ناپاک تُجھ میں کبھی داخل نہ ہو گا۔",
                "۲۵": "اپنے اُوپر سے گرد جھاڑ دے؛ اُٹھ کر بیٹھ، اَے یروشلِیم، اَے اسیِر دُخترِ صِیُّون؛ اپنی گردن کے بندھنوں کو کھول ڈال۔"
            },
            "9": {
                "۱": "اور اب، میرے پیارے بھائیو، مَیں نےاِن باتوں کو پڑھا تاکہ تُم خُداوند کے وہ عہُود جان جاؤ جو اُس نے اِسرائیل کے سارے گھرانے سے کِیےہیں—",
                "۲": "کہ اُس نے، اپنے پاک نبِیوں کی زُبان کے وسِیلہ، یہودیوں سے کلام کِیا ہے، حتیٰ کہ اِبتدا سے، پُشت در پُشت، اُس وقت تک جب تک وہ حقیقی کلِیسیا اور خُدا کے گلّے میں بحال نہیں ہوتے؛ جب وہ اپنے وراثت کے مُلکوں کے گھر میں جمع کِیے جائیں، اور اپنے موعودہ مُلکوں میں قائم کِیے جائیں گے۔",
                "۳": "دیکھو، میرے پیارے بھائیو، مَیں یہ باتیں تُم سے کہتا ہُوں تاکہ تُم شادمانی پاؤ، اور اپنے سر ہمیشہ کے واسطے بُلند کرو، اُن برکتوں کی بدولت جو خُداوند خُدا تُمھارے بچّوں کو عطا کرے گا۔",
                "۴": "پَس مَیں جانتا ہُوں کہ تُم، تُم میں سے بعض، آیندہ ہونے والی باتوں کو پانے کی بڑی تلاش کر چُکے ہیں؛ پَس مُجھے عَلم ہے کہ تُم جانتے ہو کہ ہمارا بدن ضرُور ڈھل جائے گا اور فنا ہوگا؛ اِس کے باوجود، ہم اپنے اپنے بدنوں میں خُدا کو دیکھیں گے۔",
                "۵": "ہاں، مَیں جانتا ہُوں کہ تُمھیں عِلم ہے کہ وہ مُجسّم ہو کر خُود کو اُن پر ظاہر کرے گا جو یروشلِیم میں ہیں، جہاں سے ہم آئے ہیں؛ پَس یہی قرینِ مصلحت ہے کہ اَیسا اُن کے درمیان میں رُونما ہو؛ چُناں چہ یہ عظیم خالق کے لِیے لازم تھا کہ وہ خُود مُجسّم ہو کر آدمی کے تابع ہو، اور تمام آدمیوں کے واسطے مرے تاکہ تمام آدمی اُس کے تابع ہوں۔",
                "۶": "پَس جب تمام اِنسانوں پر موت نازل ہو چُکی، تب جی اُٹھنے کی قُدرت کی ضرُورت پڑی، تاکہ خالقِ تعالیٰ کے رحیم مُنصوبے کی تکمیل ہو، اور زوال پذیری کے سبب سے اِنسان پر قیامت کا آنا ضرُوری ٹھہرا؛ زوال پذیری خطا کی بدولت آئی؛ اور چُوں کہ اِنسان فنا پذیر بنا، وہ خُداوند کی حُضُوری سے کاٹ ڈالا گیا۔",
                "۷": "پَس، لامحدود کفارے کا ہونا ضرُوری ٹھہرا—ایسے لامحدود کفارے کے بغیر فنا بقا کی وارث نہیں ہو سکتی۔ پَس، پہلی عدالت کا مُطالبہ جو اِنسان پر آیا اُس کا قائم رہنا اَبَد تک ٹھہرا رہتا۔ اور بِالفرض اَیسا ہوتا، تو یہ جِسم اپنی مادرِ اَرض کے بطن میں، کبھی نہ جی اُٹھنے کے واسطے، سڑنے اور گلنے کے لِیے پڑا رہتا۔",
                "۸": "واہ خُدا کی حِکمت، اُس کا رحم اور فضل! چُوں کہ دیکھ، اگر بشر کبھی نہ جی اُٹھتے تو ہماری رُوحیں ضرُور اُس فرِشتہ کی مطیع ہو جاتیں جو اَبَدی خُدا کی حُضُوری سے گِرا، اور، کبھی نہ جی اُٹھنے کے واسطے، اِبلِیس بن گیا۔",
                "۹": "اور ہماری رُوحیں ضرُور اُس کی مانِند ہو جاتیں، اور ہم اِبلِیس بن جاتے، اِبلِیس کے فرِشتہ، خُدا کی حُضُوری میں سے کاٹ ڈالے جاتے، اور جُھوٹوں کے باپ کے ساتھ قیام کرتے، بدحالی میں، اُسی کی مانِند ہوتے؛ ہاں، اُس خبیث کی طرح ہوتے، جِس نے ہمارے پہلے والدین کو بہکایا، جو نُورانی فرِشتہ کا ہم شکل بن جاتا ہے، اور بنی آدم کو قتل و غارت کی خفیہ سازشوں اور ہر چہ تارِیکی کے خفیہ کاموں پر اُکساتا ہے۔",
                "۱۰": "واہ ہمارے خُدا کی فضِیلت کس قدر عظِیم اُلشان ہے، جو اِس ہولناک حیوان کے قبضے سے ہمارے واسطے بچ نِکلنے کا راستا تیار کرتا ہے؛ ہاں، وہ حیوان، موت اور جہنم، جِس کو مَیں جِسم کی موت، اور رُوح کی موت بھی کہتا ہُوں۔",
                "۱۱": "یہ موت، جِس کی بابت مَیں بیان کر چُکا ہُوں، جو عارضی ہے، اِسرائیل کے قُدُّوس، اور ہمارے خُدا کے طریقِ رہائی کے سبب سے، وہ اپنے مُردے رہا کر دے گی؛ وہ موت قبر ہے۔",
                "۱۲": "اور یہ موت جِس کی بابت مَیں بیان کر چُکا ہُوں، جو رُوحانی موت ہے، وہ اپنے مُردے رہا کرے گی؛ وہ رُوحانی موت جہنم ہے؛ پَس، موت اور جہنم ضرُور اپنے مُردے رہا کرے، اور جہنم ضرُور اپنی اِسیر اَرواح رہا کرے، اور قبر اپنے اسیر اجسام ضرُور رہا کرے، اور آدمیوں کی رُوحیں اور جِسم ایک دُوسرے میں بحال ہوں گے؛ اور یہ اِسرائیل کے قُدُّوس کی قیامت کی قُدرت کے سبب سے ہے۔",
                "۱۳": "واہ ہمارے خُدا کا منصُوبہ کس قدر اَرفع و اعلیٰ ہے! کیوں کہ دُوسری طرف خُدا کا فِردوس راست بازوں کی رُوحیں ضرُور رہا کرے، اور قبر راست بازوں کے جِسم رہا کرے؛ اور جِسم اور رُوح ایک دُوسرے میں پھر سے بحال کِیے جاتے ہیں، اور سب اِنسان دائمی اور غیر فانی بن جاتے ہیں، اور وہ جیتی جانیں ہیں، بشریت میں ہماری مانِند کامِل شعُور کے ساتھ، بلکہ ہمارا شعُور بھی کامِل ہو گا۔",
                "۱۴": "پَس، ہم اپنے اپنے قصور، اور اپنی اپنی ناپاکی، اور اپنی اپنی برہنگی سے صحیح طور پر واقف ہوں گے؛ اور راست بازاپنی اپنی شادمانی سے، اور اپنی اپنی راست بازی سے، صحیح طور پر واقف ہوں گے، پاکیزگی سے مُلبّس، ہاں، یعنی راست بازی کی خِلعَت کے ساتھ۔",
                "۱۵": "اور اَیسا ہو گا کہ جب سب اِنسان اِس پہلی موت سے گُزر کر زِندگی میں داخل ہو جائیں گے، کیوں کہ وہ غیر فانی ہوں گے، تو لازم ہے کہ وہ اِسرائیل کے قُدُّوس کے تختِ عدالت کے سامنے حاضر ہوں؛ اور تب عدالت ہو گی، اور پھر ضرُور اُن کی عدالت خُدا کے پاک عدل کے مُطابق ہو گی۔",
                "۱۶": "اور یقِیناً، خُداوند کی حیات کی قسم، چُوں کہ یہ خُداوند خُدا نے فرمایا ہے، اور یہ اُس کا اَبَدی کلام ہے، جو کہ ٹل نہیں سکتا، جو راست باز ہیں وہ راست باز رہیں گے، اور وہ جو نجس ہیں نجس ہی رہیں گے؛ پَس، جو نجس ہیں وہ اِبلِیس اور اُس کے فرِشتہ ہیں؛ اور وہ ہمیشہ کی آگ میں ڈالے جائیں گے، اُنھی کے واسطے تیار کی گئی ہے؛ اور اُن کا عذاب آگ اور گندھک کی جھِیل کی طرح ہے، جِس کے شُعلے ہمیشہ سے ہمیشہ تک اُوپر اُٹھتے ہیں اور کوئی انجام نہیں۔",
                "۱۷": "واہ ہمارے خُدا کی عظمت اور عدل! چُوں کہ وہ اپنے سارے کلام کو انجام دیتا ہے، اور وہ اُس کے منہ سے نِکل چُکے ہیں، اور اُس کی شریعت کا پُورا ہونا لازم ہے۔",
                "۱۸": "بلکہ، دیکھو، راست باز، اِسرائیل کے قُدُّوس کے مُقدسین، وہ ہیں جو اِسرائیل کے قُدُّوس پر اِیمان لائے ہیں، وہ ہیں جِنھوں نے دُنیا کی صلیبیں برداشت کی ہیں، اور اُس کی ذِلت کو حقیر جانا ہے، وہ خُدا کی بادِشاہی کے وارث ہوں گے، جو اُن کے لِیے بنائے عالم سے تیار کی گئی تھی، اور اُن کی خُوشی ہمیشہ کے لِیے کامِل ہو گی۔",
                "۱۹": "واہ ہمارے خُدا، اِسرائیل کے قُدُّوس، کے رحم کی عظمت! کیوں کہ وہ اپنے مُقدسین کواُس ہول ناک حیوان اُس اِبلِیس سے، اور موت سے، اور جہنم سے، اور آگ اور گندھک کی اُس جھیل سے چُھڑاتا ہے جو ختم نہ ہونے والاعذاب ہے۔",
                "۲۰": "واہ ہمارے خُدا کی قُدوسیت کس قدر اَرفع و اعلیٰ ہے! کیوں کہ وہ سب باتیں جانتا ہے، اور کوئی بات اَیسی نہیں جِس کو وہ جانتا نہ ہو۔",
                "۲۱": "اور وہ دُنیا میں آتا ہے تاکہ وہ سب اِنسانوں کو نجات دے سکے اگر وہ اُس کی آواز پر دھیان دیتے ہیں؛ کیوں کہ دیکھو، وہ سب اِنسانوں کے دُکھوں کو برداشت کرتا ہے، ہاں، ہر زِندہ مخلوق کے دُکھ، ہر چند مردوں، عورتوں، اور بچّوں کے دُکھ، جِس جِس کا تعلق آدم کے خاندان سے ہے۔",
                "۲۲": "اور وہ اِس لِیے یہ برداشت کرتا ہے تاکہ ہر اِنسان کی قیامت ہو، کہ سب اُس عظیم اور یومِ عدالت کو اُس کے حُضُور پیش ہوں۔",
                "۲۳": "اور وہ سب اِنسانوں کو حُکم دیتا ہے کہ وہ ضرُور تَوبہ کریں، اور اُس کے نام پر بپتِسما لیں، اور اِسرائیل کے قُدُّوس پر کامِل اِیمان لائیں، ورنہ وہ خُدا کی بادِشاہی میں بچائے نہیں جا سکتے۔",
                "۲۴": "اور اگر وہ تَوبہ نہ کریں گے، اور اُس کے نام پر اِیمان نہ لائیں گے، اور اُس کے نام پر بپتِسما نہ لیں گے، اور آخِر تک برداشت نہ کریں گے تو وہ بے شک مُجرم ٹھہرائے جائیں گے؛ کیوں کہ خُداوند خُدا، اِسرائیل کے قُدوس نے فرمایا ہے۔",
                "۲۵": "پَس، اُس نے شریعت عطا کی ہے؛ اور جہاں شریعت عطا نہیں ہوئی وہاں کوئی سزا نہیں؛ اور جہاں سزا نہیں وہاں کسی کو سزا کا حُکم نہیں؛ اور جہاں سزا کا حُکم نہیں وہاں اِسرائیل کے قُدُّوس کی رحمتوں کو کَفارہ کے سبب سے اُن پر اِختیار ہے؛ چُوں کہ اُنھوں نے اُس کی قُدرت کے وسِیلہ سے رہائی پائی ہے۔",
                "۲۶": "چُوں کہ یہ کَفارہ اُن سب کی طرف سے جِن کو شریعت عطا نہ ہُوئی اُس کے اِنصاف کے تقاضے پُورے کرتا ہے، تاکہ اُس ہول ناک حیوان سے، موت اور جہنم سے، اور اِبلِیس سے، اور آگ اور گندھک کی جھیل سے اُنھیں رہائی دی جائے جو ختم نہ ہونے والا عذاب ہے؛ اور وہ اُس خُدا میں بحال کِیے جاتے ہیں جِس نے اُنھیں سانس بخشی، جو اِسرائیل کا قُدُّوس ہے۔",
                "۲۷": "لیکن اُس پر اَفسوس جِس کو شریعت عطا کی گئی ہے، ہاں، جِس کے پاس، ہماری طرح، خُدا کے سارے احکام ہیں، اور وہ اُن کی حُکم عدولی کرتا ہے، اور یہ کہ اپنی کارِ آموزی کے ایّام کو ضائع کرتا ہے، کیوں کہ اُس کی حالت مَہِیب ہے!",
                "۲۸": "آہ اِبلِیس کا وہ مَکّارمنصُوبہ! ہائے اِنسان کی بے عقلی، اور خُود پسندی، اور بےثباتی! جب وہ عالم بن جاتے ہیں تو خُود کو دانا تصَوُّر کرتے ہیں، اور وہ خُدا کی ہدایت پر کان نہیں لگاتے، کیوں کہ وہ اِس کو رَدّ کرتے ہیں، یہ گُمان کرتے ہیں کہ اُنھیں خُود اِس کا عِلم ہے، پَس، اُن کی حِکمت بے وقوفی ہے اور یہ اُنھیں نفع نہیں بخشتی۔ اور وہ ہلاک ہوں گے۔",
                "۲۹": "بلکہ عالم ہونا خُوب ہے اگر وہ خُدا کی مشورتوں پر کان لگاتے ہیں۔",
                "۳۰": "البتہ اُن دولت مندوں پر اَفسوس، جو دُنیاوی چیزوں کے لحاظ سے دولت مند ہیں۔ چُوں کہ وہ دولت مند ہیں اِس لِیے غریبوں کو ہیچ جانتے ہیں، اور وہ فروتنوں کو ستاتے ہیں، اور اُن کے دِل اُن کے مال پر ہیں؛ پَس، اُن کا مال اُن کا دیوتا ہے۔ اور دیکھو، اُن کا مال بھی اُن کے ساتھ نیست و نابُود ہو گا۔",
                "۳۱": "اور ایسے بہروں پر اَفسوس جو سُننے سےاِنکار کرتے ہیں؛ اِس سبب سے وہ ہلاک ہوں گے۔",
                "۳۲": "ایسےاَندھوں پر اَفسوس جو دیکھنے سے اِنکار کرتے ہیں؛ اِس سبب سے وہ بھی ہلاک ہوں گے۔",
                "۳۳": "دِل کے نا مختونوں پر اَفسوس، کیوں کہ اُن کے گُناہوں کا شعور اُنھیں یومِ آخِر کو ہلاک کرے گا۔",
                "۳۴": "جھوٹےاِنسان پر اَفسوس، کیوں کہ وہ جہنم میں زور سے دھکیلا جائے گا۔",
                "۳۵": "ایسے قاتل پر اَفسوس جو جان بُوجھ کر خُون کرتا ہے، کیوں کہ وہ ہلاک ہوگا۔",
                "۳۶": "اُن پر اَفسوس جو حرام کاری کرتے ہیں، کیوں کہ وہ جہنم میں زور سے دھکیلے جائیں گے۔",
                "۳۷": "ہاں، اُن پر اَفسوس جو بتُوں کی پرستش کرتے ہیں، کیوں کہ اِبلِیسوں کا اِبلِیس اُن سے خُوش ہوتا ہے۔",
                "۳۸": "اور، آخِر میں، اُن سب پر اَفسوس جو اپنے اپنے گُناہوں میں ہلاک ہوتے ہیں؛ چُوں کہ وہ خُدا کی طرف لوٹیں گے، اور اُس کی صُورت دیکھیں گے، اور اپنے اپنے گُناہوں میں ٹھہرے رہیں گے۔",
                "۳۹": "ہائے، میرے پیارے بھائیو، خُدائے قُدُّوس کے خِلاف خطا کرنے کی ہَیبَت کو یاد رکھو، اور اُس مکار کی ترغیبات کو ماننے کی دہشت کو بھی۔ یاد رکھو، جِسمانی نِیّت موت ہے، اور رُوحانی نِیّت اَبَدی زِندگی ہے۔",
                "۴۰": "اَے میرے پیارے بھائیو، میری باتوں پر کان لگاؤ۔ اِسرائیل کے قُدُّوس کی عظمت کو یاد رکھو۔ مت کہو کہ مَیں نے تُمھارے خِلاف سخت باتیں کہی ہیں؛ کیوں کہ اگر تُم اَیسا کرو گے تُم سچّائی کے خِلاف لعن طعن کرو گے؛ کیوں کہ مَیں نے تُمھارے خالق کی باتیں فرمائی ہیں۔ مَیں جانتا ہُوں کہ سچّائی کی باتیں ناپاکی کے خِلاف سخت ہیں؛ لیکن راست باز اُن سے نہیں ڈرتے، کیوں کہ وہ سچّائی سے محبّت کرتے ہیں اور لرزاں نہیں ہوتے۔",
                "۴۱": "تو پھر، میرے پیارے بھائیو، خُداوند، قُدُّوس کے پاس آؤ۔ یاد رکھو کہ اُس کی راہیں راست ہیں۔ دیکھو اِنسان کے لِیے راستا تنگ ہے، لیکن یہ اُس کے آگے آگے سیدھی سمت میں جاتا ہے، اور پھاٹک کا نگہبان اِسرائیل کا قُدُّوس ہے؛ اور وہاں اُس کا کوئی نوکر نہیں؛ اور اُس پھاٹک کے سِوا کوئی دُوسرا راستا نہیں؛ اور اُس کو دھوکا نہیں دِیا جا سکتا، کیوں کہ اُس کا نام خُداوند خُدا ہے۔",
                "۴۲": "اور جو کوئی کھٹکھٹاتا ہے، اُس کے واسطے وہ کھولے گا؛ اور ایسے دانا، اور ایسے عالم، اور ایسے دولت مند، جواپنے اپنے عِلم، اور اپنی اپنی حِکمت، اور اپنے اپنے مال و دولت کے سبب سے شیخی بِگھارتے ہیں—ہاں، وہی ہیں جِن کو وہ ہیچ جانتا ہے؛ اور سِوا اِس کے کہ وہ اِن باتوں کو رَدّ کریں، اور اپنے تئیں خُدا کے حُضُور احمق مانیں، اور کمال فروتنی سے پاس آئیں، وہ اُن کے واسطے نہ کھولے گا۔",
                "۴۳": "بلکہ داناؤں اور دانش وروں کی باتوں کو ہمیشہ تک اُن سے پوشِیدہ رکھا جائے گا—ہاں وہ خُوش بختی جو مُقدّسِین کے واسطے تیار کی گئی ہے۔",
                "۴۴": "اَے میرے پیارے بھائیو، میرے کلمات کو یاد رکھو۔ دیکھو، مَیں نےاپنی خِلعت اُتاری ہے، اور تُمھارے سامنے جھاڑتا ہُوں؛ مَیں اپنی نجات کے خُدا سے اِلتجا کرتا ہُوں کہ وہ اپنی چشمِ ہمہ دانی کے ساتھ میری طرف نِگاہ کرے؛ پَس، تُم یومِ آخِر کو جانو گے، جب سب اِنسانوں کی اُن کے اَعمال کے مُطابق عدالت ہو گی، کہ اِسرائیل کا خُدا اِس اَمر کا گواہ تھا کہ مَیں نے اپنی جان پر سے تُمھاری خطاؤں کو جھاڑا، اور یہ کہ پاک ہو کر اُس کے حُضُور پیش ہُوا ہُوں اور مَیں تُمھارے خُون سے مبرّا ٹھہرا ہُوں۔",
                "۴۵": "اَے میرے پیارے بھائیو، اپنے گُناہوں سے باز آؤ؛ اور اُس کی زنجیروں سے پیچھا چُھڑاؤ جو تُمھیں مضبُوطی سے باندھنا چاہتا ہے؛ اُس خُدا کی طرف آؤ جو تُمھاری نجات کی چٹان ہے۔",
                "۴۶": "اُس جلالی دِن کے واسطے اپنی اپنی رُوحوں کو تیار کرو جب راست بازوں کو اِنصاف فراہم کِیا جائے گا، یعنی یومِ عدالت کے واسطے، تاکہ تُم دہشت ناک خوف کے سبب سے جُھک نہ جاؤ؛ تاکہ تُمھیں مُکَمَّل طور پر اپنے سارے بھیانک قصور یاد نہ ہوں، اور مجبُور ہو کر پُکارو: اَے قادر مُطلق خُداوند خُدا، قُدُّوس، تیرے فیصلے قُدُّوس ہیں—بلکہ مَیں اپنے قُصور سے واقف ہُوں؛ مَیں تیری شریعت کا خطا وار ہُوں، اور خطائیں میری اپنی ہیں؛ اور اِبلِیس مُجھ پر غالِب آیاہے، چُوں کہ مَیں اُس کی ہول ناک بدحالی کا شکار ہُوں۔",
                "۴۷": "بلکہ دیکھو، میرے بھائیو، کیا یہ مُناسب ہے کہ مَیں اِن باتوں کی ہولناک سچّائی کے ساتھ تُمھیں جگاؤں؟ اگر تُمھاری عقلیں بے عیب ہوتیں تو کیا مَیں تُمھاری جانوں کو ملامت کرتا؟ اگر تُم گُناہ سے آزاد ہوتے تو کیا مَیں سچّائی کی بے باکی کے مُطابق تُم سے صاف صاف کہتا؟",
                "۴۸": "دیکھو، اگر تُم پاک ہوتے تو مَیں تُم سے پاکیزگی کی بات کرتا؛ چُوں کہ تُم پاک نہیں ہو، اور مُجھے اُستاد سمجھتے ہو، سو یہ نہایت لازم ہو جاتا ہے کہ تُمھیں گُناہ کے نتائج بتاؤں۔",
                "۴۹": "دیکھو، میری جان گُناہ سے نفرت کرتی، اور میرا دِل راستی میں خُوش ہوتا ہے اور مَیں اپنے خُدا کے مُقدّس نام کی تمجید کروُں گا۔",
                "۵۰": "آؤ، میرے بھائیو، ہر کوئی جو پیاسا ہے، تُم پانیوں کے پاس آؤ؛ اور وہ جِس کے پاس پیسے نہیں، آئے خریدے اور کھائے؛ ہاں، آؤ اور مَے اور دُودھ بے زر اور بے قیمت خریدو۔",
                "۵۱": "پَس، بے قدر و قیمت چیز کے واسطے پیسے خرچ نہ کرو، نہ ہی اپنی مشقت اُن چیزوں کے لِیے جو آسُودہ نہ کر سکے۔ جان فشانی سے میری باتوں پر کان لگاؤ، اور جو کُچھ مَیں نے کہا ہے یاد رکھو؛ اور اِسرائیل کے قُدُّوس کے پاس آؤ، اور اَیسی چیزوں پر ضیافت مناؤجو خراب نہیں ہوتیں، نہ ہی تباہ کی جا سکتی ہیں، اور اپنی جان کو فربہی سے شادمان کرو۔",
                "۵۲": "دیکھو، میرے پیارے بھائیو، اپنے خُدا کے کلام کو یاد رکھو؛ اور دِن کے وقت اُس سے لگاتار دُعا کرتے رہو، اور رات کو اُس کے مُقُّدس نام کی شُکر گُزاری کرو۔ اپنے اپنے دِلوں کو شادمان ہونے دو۔",
                "۵۳": "اور دیکھو خُداوند کے عہُود کتنے اعلیٰ و اَرفع، اور بنی آدم کے واسطے اُس کی نظرِ کرم کیسی لامحدود؛ اور اپنی عظمت و حشمت، اور اپنے فضل اور اپنے رحم کی بدولت، اُس نے ہمارے ساتھ وعدہ کِیا ہے کہ بشریت کے اِعتبار سے ہماری نسل بالکل تباہ نہ ہو گی، بلکہ وہ اُنھیں محفُوظ رکھے گا؛ اور آنے والی نسلوں میں وہ اِسرائیل کے گھرانے کی راست باز شاخ بن جائیں گے۔",
                "۵۴": "اور اب، میرے بھائیو، مَیں تُم سے مزید باتیں کرنا چاہتا ہُوں؛ لیکن اپنی باقی باتیں کل بیان کروُں گا۔ آمین۔"
            },
            "10": {
                "۱": "اور اب مَیں، یعقُوب، میرے پیارے بھائیو، تم سے اِس راست باز شاخ کی بابت پھر کلام کرتا ہُوں جِس کے متعلق مَیں کہہ چُکا ہُوں۔",
                "۲": "کیوں کہ دیکھو، جو وعدے ہم نے پائے ہیں وہ وعدے بشریت کے لحاظ سے ہمارے واسطے ہیں؛ پَس، جیسا کہ مُجھے دِکھایا گیا ہے کہ ہمارے بُہت سے بچے بے اعتقادی کے سبب سے بشریت میں ہلاک ہوں گے، تو بھی خُدا بُہتیروں پر رحم کرے گا؛ اور ہمارے بچے بحال کِیے جائیں گے، تاکہ وہ اُس تک پُہنچیں جو اُنھیں اُن کے مُخلصی دینےوالے کا سچّا عِلم دے گا۔",
                "۳": "پَس، جیسا کہ مَیں نے تُم سے کہا کہ اِنتہائی ضرُوری ہے کہ مسِیح—چُوں کہ گزشتہ رات فرِشتہ نے مُجھ سے کلام کِیا کہ یہی اُس کا نام ہو گا—یہودیوں میں آئے گا، اُن کے درمیان میں جو دُنیا کے زیادہ تر شریر لوگ ہیں؛ اور وہ اُس کو مصلُوب کریں گے—کیوں کہ ہمارے خُدا کو یُوں ہی مطلُوب تھا، اور زمِین پر اَیسی کوئی دُوسری قوم نہیں جو اپنے خُدا کو مصلُوب کرے۔",
                "۴": "چُناں چہ اگر دُوسری قَوموں میں ایسے بڑے بڑے مُعجزے ہوتے تو وہ تَوبہ کرتے، اور پہچان لیتے کہ وہ اُن کا خُدا ہے۔",
                "۵": "بلکہ دغاباز کاہنوں اور خطاؤں کی بدولت، جو یروشلِیم میں ہیں اپنی گردنوں کو اُس کے خِلاف سخت کریں گے، تاکہ وہ مصلُوب کِیا جائے۔",
                "۶": "پَس، اُن کی خطاؤں کے باعث، خُون ریزی، قحط، وبا، اور بربادی اُن پر نازل ہوگی؛ اور جنھیں ہلاک نہ کِیا جائے گا اُنھیں ساری قَوموں کے درمیان میں پراگندہ کِیا جائے گا۔",
                "۷": "بلکہ دیکھو خُداوند خُدا یُوں فرماتا ہے: جب وہ دِن آئے کہ وہ مُجھ پر اِیمان لے آئیں کہ مَیں مسِیح ہُوں، تو مَیں اُن کے باپ دادا سے عہد کر چُکا ہُوں کہ وہ بشریت میں، اِس دُنیا میں، اپنی میراث کے مُلکوں میں بحال کِیے جائیں گے۔",
                "۸": "اور اَیسا ہو گا کہ وہ اپنی طویل پراگندگی میں سے، سَمُندر کے جزائر سے، اور زمِین کی چاروں اطراف سے اِکٹھے کِیے جائیں گے؛ اور، خُدا یُوں فرماتا ہے، غیر قَوموں کی اُمتیں اُنھیں میراث کے مُلکوں میں پُہنچانے کے حوالے سے میری نظر میں مقبُول ہُوں گی۔",
                "۹": "ہاں، غیر قَوموں کے بادِشاہ اُن کے مرّبی ہوں گے، اور اُن کی ملکائیں اُن کی دایہ ہوں گی؛ پَس، غیر قَوموں کے واسطے خُداوند کے عہد بڑے گراں قدر ہیں، کیوں کہ یہ اُس نے فرمایا ہے، اور کون اِس سے بحث کر سکتا ہے؟",
                "۱۰": "بلکہ دیکھو، یہ مُلک، خُدا فرماتا ہے، تیری میراث ہوگا، اور غیر قَومیں اِس مُلک میں برکت پائیں گی۔",
                "۱۱": "اور یہ مُلک غیر قَوموں کے واسطے آزادی کی سر زمِین ہو گا، اور اِس مُلک میں بادِشاہ نہ ہوں گے، جو غیر قَوموں پر مُسلط ہوں۔",
                "۱۲": "اور مَیں دُوسری تمام قَوموں کے مدِ مقابل اِس مُلک کو مضبُوط کروُں گا۔",
                "۱۳": "اور جو صِیُّون کے خِلاف لڑے گا وہ ہلاک ہو جائے گا، خُدا فرماتا ہے۔",
                "۱۴": "بلکہ جو میرے خِلاف بادِشاہ برپا کرتا ہے وہ ہلاک ہو گا، کیوں کہ، مَیں خُداوند، آسمان کا بادِشاہ، اُن کا بادِشاہ ہُوں گا، اور مَیں ہمیشہ اُن کے لِیے نُور ہُوں گا جو میرا کلام سُنتے ہیں۔",
                "۱۵": "پَس، اِس سبب سے، اپنے وہ عہُود جو مَیں بنی آدم کے ساتھ کر چُکا ہُوں پُورے ہوں گے، مَیں اُن کے واسطے جب کہ وہ بشریت میں ہیں اُنھیں پُورا کروُں گا، مُجھے ضرُور مکروہات کے اَعمال، قتل و غارت کے اَعمال، اور تارِیکی کے خُفیہ اَعمال کو نیست و نابُود کرنا ہے۔",
                "۱۶": "پَس، وہ جو صِیُّون کے خِلاف لڑتا ہے، ہر دو یہودی اور غیر قَوم، ہردو غُلام اور آزاد، ہر دو نر اور ناری، نیست و نابُود ہوگا؛ بلکہ یہ وہ ہیں جو ساری زمِین کی کسبیاں ہیں؛ چُناں چہ جو میرے ساتھ نہیں وہ میرے خِلاف ہے، ہمارا خُدا فرماتا ہے۔",
                "۱۷": "بلکہ مَیں اپنے وہ وعدے پُورے کروُں گا جو مَیں نے بنی آدم سے کِیے ہیں، کہ مَیں اُن کے واسطے جب کہ وہ بشریت میں ہیں اُنھیں پُورا کروُں گا—",
                "۱۸": "پَس، میرے پیارے بھائیو، ہمارا خُدا یُوں فرماتا ہے: مَیں تیری نسل کو غیر قَوموں کے ہاتھ سے ضرر پُہنچاؤں گا؛ تو بھی، مَیں غیر قَوموں کے دِل نرم کروُں گا، کہ وہ اُن کے لِیے باپ کی طرح ہوں؛ پَس، غیر قَومیں برکت پائیں گی اور اِسرائیل کے گھرانے میں شُمار کی جائیں گی۔",
                "۱۹": "پَس، مَیں تیری نسل کے لِیے اِس سر زمِین کی تقدیس کروُں گا، اور اُن کے لِیے جو تیری نسل میں شُمار کِیے جائیں گے، ہمیشہ تک، اُن کے واسطے وراثت کی سر زمِین ہو؛ کیوں کہ میرے نزدیک یہ پسندیدہ سر زمِین ہے، خُدا فرماتا ہے، دُوسرے سب مُلکوں سے افضل، پَس، مَیں چاہتا ہُوں کہ وہ سارے لوگ جو اِس میں بستے ہیں میری عِبادت کریں، خُدا فرماتا ہے۔",
                "۲۰": "اور اب، میرے پیارے بھائیو، یہ دیکھتے ہُوئے کہ ہمارے رحیم خُدا نے اِن باتوں کے متعلق ہمیں بڑا عِلمِ جلِیل عطا کِیا ہے، آؤ ہم اُس کو یاد رکھیں، اور اپنے گُناہوں کو ترک کریں، اور اپنے سر شرم سے نہ جُھکائیں، کیوں کہ ہمیں رَدّ نہیں کِیا گیا؛ البتہ ہماری میراث کی سر زمِین سے ہمیں نِکالا گیا ہے؛ بلکہ ہمیں بہتر سر زمِین کی طرف لایا گیا ہے کیوں کہ خُداوند نے سَمُندر کو ہمارا راستا بنایا، اور ہم سَمُندر کے جزیرے پر ہیں۔",
                "۲۱": "بلکہ خُداوند کے وعدے اُن کے واسطے بڑے عظیم و کریم ہیں جو سَمُندر کے جزیروں پر ہیں؛ پَس جیسا یہ فرماتا ہے کہ جزیرے، تو یقِیناً اِس سے زیادہ ہیں، اور اُن کو بھی ہمارے بھائیوں نے آباد کِیا ہُوا ہے۔",
                "۲۲": "کیوں کہ دیکھو خُداوند خُدا اِسرائیل کے گھرانے میں سے وقتاً فوقتاً اپنی مرضی اور خُوشی کے مُطابق لوگوں کو ہدایت فرماتا رہا ہے۔ اور اب دیکھو، چُوں کہ خُداوند اُن سب کو جو الگ کِیے گئے یاد رکھتا ہے، پَس وہ ہمیں بھی یاد رکھتا ہے۔",
                "۲۳": "لہٰذا، اپنی اپنی خاطر جمع رکھو، اور یہ یاد رکھو کہ تُم اپنی مرضی کے مُطابق عمل کرنے میں آزاد ہو—ہمیشہ کی موت کے راستے یا اَبَدی زِندگی کے راستے کو مُنتخب کرنے میں۔",
                "۲۴": "پَس، میرے پیارے بھائیو، مشیتِ اَیزدی کے ساتھ اپنے تئیں میل ملاپ کرو، اور ناکہ اِبلِیس اور بشریت کی منشا کے ساتھ؛ اور یاد رکھو، خُدا کے ساتھ تُمھارے میل ملاپ کے بعد، صِرف اور صِرف خُدا کے فضل کے وسِیلہ سے تُم بچائے جاتے ہو۔",
                "۲۵": "پَس، خُدا تُمھیں قیامت کی قُدرت کے وسِیلہسے موت سے جی اُٹھائے، اور اپنے کفّارے کی قُدرت کے وسِیلہ سے ہمیشہ کی موت سے بھی، کہ تُم خُداکی اَبَدی بادِشاہت میں داخل کِیے جاؤ، کہ تُم فضلِ اِلہٰی کے وسِیلہ سے اُس کی حمدوستایش کرو۔ آمین!"
            },
            "11": {
                "۱": "اور اب، یعقُوب نے میرے لوگوں سے اُس وقت کئی اور باتیں فرمائیں؛ تو بھی مَیں نے فقط اِنھیں باتوں کو قلم بند کرنے پر زور دِیا ہے، چُناں چہ جو باتیں مَیں نے رقم کی ہیں میرے لِیے کافی ہیں۔",
                "۲": "اور اب مَیں، نِیفی، یسیعاہ کا مزید کلام قلم بند کرتا ہُوں، کیوں کہ میری جان اُس کے کلام سے مسرُور ہوتی ہے۔ چُناں چہ مَیں اپنے لوگوں پر اُس کے کلام کا اِطلاق کروُں گا، اور اُنھیں اپنی ساری نسل تک پُہنچاوں گا، درحقیقت اُس نے میرے مُخلصی دینے والے کو دیکھا، جِس طرح میں اُس کو دیکھ چُکا ہُوں۔",
                "۳": "اور میرا بھائی یعقُوب بھی اُسے دیکھ چُکا ہے جِس طرح کہ مَیں نے اُسے دیکھا ہے، پَس، مَیں اُن کا کلام اپنی اُمت تک پُہنچاؐوں گا اُنھیں یہ ثابت کرنے کے لِیے کہ میرا کلام سچّا ہے۔ پَس، تین گواہوں کے کلام کے وسِیلہ سے مَیں اپنا کلام قائم کروُں گا، خُدا نے فرمایا ہے۔ اِس کے باوجود، خُدا مزید گواہ بھیجتا ہے، اور اپنے سارے کلام کو واجب ٹھہراتا ہے۔",
                "۴": "دیکھو، میری جان اپنی اُمّت پر مسِیح کی آمد کی سچّائی ثابت کرنے سے شادمان ہوتی ہے؛ کیوں کہ، اِسی اِرادہ کے لِیے مُوسیٰ کی شریعت دی گئی ہے؛ اور بنائے عالم سے، اِنسان کے واسطے، خُدا کا عطا کردہ سارا کلام، اُسی کا مظہر ہے۔",
                "۵": "اور میری جان اُن عہُود سے بھی شادمان ہوتی ہے جو خُداوند نے ہمارے باپ دادا سے باندھے ہیں؛ ہاں، میری جان اُس کے فضل اور اُس کی عدالت، اور قُدرت، اور رحم اور موت سے رہائی کے عظیم و کریم اور اَبَدی منصوبے سے شادمان ہوتی ہے۔",
                "۶": "اور میری جان اِس بات کو اپنی اُمّت پر یہ ثابت کر کے بھی شادمان ہوتی ہے کہ سِوا اِس کے کہ مسِیح آئے سارے اِنسان ضرُور ہلاک ہوں گے۔",
                "۷": "کیوں کہ اگر مسِیح نہ ہوتا تو خُدا نہ ہوتا؛ اور اگر خُدا نہ ہوتا تو ہم نہ ہوتے، چُناں چہ کوئی تخلیق نہ ہوتی۔ بلکہ خُدا ہے، اور وہ مسِیح ہے، اور وہ اپنے وقت کے پُورے ہونے پر آتا ہے۔",
                "۸": "اور اب مَیں یسعیاہ کی بعض باتیں قلم بند کرتا ہُوں تاکہ میری اُمت کے جتنے یہ کلام دیکھیں اُن کے دِل جوش و جذبے سے بھر جائیں اور سب اِنسانوں کے واسطے شادمان ہوں۔ اب یہ کلام ہے، اور اِس کا اِطلاق تم اپنے واسطے اور سب اِنسانوں کے واسطے کر سکتے ہو۔"
            },
            "12": {
                "۱": "وہ بات جو یسعیاہ بِن آمُوص نے یہُوداہ اور یروشلِیم کے حق میں رویا میں دیکھی:",
                "۲": "اور آخِری دِنوں میں اَیسا ہو گا، جب خُداوند کے گھر کا پہاڑ، پہاڑوں کی چوٹی پر قائم کِیا جائے گا، اور ٹیلوں سے بُلند ہو گا اور سب قومیں وہاں پُہنچیں گی۔",
                "۳": "بلکہ بُہت سی اُمّتیں آئیں گی اور کہیں گی، آؤ تُم، اور ہم خُداوند کے پہاڑ پر چڑھیں، یعقُوب کے خُدا کے گھر میں داخل ہوں؛ اور وہ اپنی راہیں ہم کو بتائے گا اور ہم اُس کے راستوں پر چلیں گے؛ کیوں کہ شریعت صِیُّون سے اور خُداوند کا کلام یروشلِیم سے صادِر ہو گا۔",
                "۴": "اور وہ قَوموں کے درمیان عدالت کرے گا، اور بُہت سی اُمّتوں کو ڈانٹے گا؛ اور وہ اپنی تلواروں کو توڑ کر پھالیں اور اپنے بھالوں کو ہنسوے بنا ڈالیں گے—قوم پر قوم تلوار نہ چلائے گی، اور وہ پِھر کبھی جنگ کرنا نہ سیکھیں گے۔",
                "۵": "اَے یعقُوب کے گھرانے، آؤ ہم خُداوند کے نُور میں چلیں؛ ہاں، آؤ کیوں کہ تُم سب کے سب اپنی اپنی بدی کے راستے پر بھٹک گئے ہو۔",
                "۶": "پَس، اَے خُداوند، تُو نے تو اپنے لوگوں یعنی یعقُو ب کے گھرانے کو ترک کِیا، اِس لِیے کہ وہ اہلِ مشرِق کی رسُوم سے پُر ہیں اور فلِستیوں کی مانِند شگُون لیتے اور بیگانوں کی اَولاد کے ساتھ ہاتھ پر ہاتھ مارتے ہیں۔",
                "۷": "اور اُن کا مُلک سونے چاندی سے مالا مال ہے اور اُن کے خزانوں کی کُچھ اِنتہا نہیں اور اُن کا مُلک گھوڑوں سے بھرا ہے اور اُن کے رتھوں کا کُچھ شُمار نہیں۔",
                "۸": "اور اُن کی سر زمِین بُتوں سے بھی پُر ہے۔ وہ اپنے ہی ہاتھوں کی صنعت یعنی اپنی ہی اُنگلِیوں کی کارِیگری کوسِجدہ کرتے ہیں۔",
                "۹": "اِس سبب سے چھوٹا آدمی سجدہ ریز نہیں ہوتا، اور بڑا آدمی فروتن نہیں ہوتا، تُو اُس کو ہرگِز مُعاف نہ کرنا۔",
                "۱۰": "تُم اَے شریرو، چٹان میں گُھس جاؤ، اور خاک میں چُھپ جاؤ، کیوں کہ خُداوند کا خوف اور اُس کی شان و شوکت کا جلال تُمھیں مارے گا۔",
                "۱۱": "اور اَیسا ہو گا اِنسان کی اُونچی نِگاہ نِیچی کی جائے گی، اور بنی آدم کا تکبُّر پَست ہو جائے گا، اور اُس روز خُداوند ہی سر بُلند ہو گا۔",
                "۱۲": "کیوں کہ ربّ الافواج کا دِن تمام قَوموں پر، ہاں، ہر ایک پر؛ ہاں، تمام مغرُوروں اور بُلند نظروں پر، اور مُتکبُّروں پر جلد آتا ہے، اور وہ پَست کِیے جائیں گے۔",
                "۱۳": "ہاں، اور خُداوند کا دِن لبنان کے سب دیوداروں پر آئے گا، اِس لِیے کہ وہ بُلند اور اُونچے ہیں؛ اور بسن کے سب بلُوطوں پر؛",
                "۱۴": "اور سب اُونچے پہاڑوں پر، اور سب ٹیلوں پر، اور سب قَوموں پر جو مُتکبُّر ہو گئی ہیں، اور ہر اِنسان پر؛",
                "۱۵": "اور ہر ایک اُونچے بُرج پر، اور ہر ایک فصِیلی دیوار پر؛",
                "۱۶": "اور سَمُندر کے سب جہازوں پر، اور ترسیس کے سب جہازوں پر، الغرض ہر ایک خُوش نما منظر پر۔",
                "۱۷": "اور آدمی کا تکبُّر زیر کِیا جائے گا، اور لوگوں کی بُلند بینی پَست کی جائے گی، اور اُس روز صِرف خُداوند ہی سربُلند ہو گا۔",
                "۱۸": "اور تمام بُتوں کو وہ بالکل فنا کر دے گا۔",
                "۱۹": "اور جب خُداوند اُٹھے گا کہ زمِین کو شِدّت سے ہِلائے تو لوگ اُس کے ڈر سے پہاڑوں کے غاروں اور زمِین کے شِگافوں میں گُھسیں گے اور اُس کے جلال کی عظمت و حشمت اُنھیں مارے گی۔",
                "۲۰": "اُس روز اِنسان اپنی سونے چاندی کی مُورتوں کو جو اُس نے پُوجنے کے لِیے بنائِیں چھچُھوندروں اور چمگادڑوں کے آگے پھینک دے گا؛",
                "۲۱": "جب خُداوند زمِین کو شِدّت سے ہِلانے کے لِیے اُٹھتا ہے تو اُس کا خَوف اُن پر طاری ہوگا، جِس سبب سے لوگ چٹانوں کے غاروں اور ناہموار پتّھروں کے شِگافوں میں گُھس جائیں گےاور اُس کے جلال کی عظمت و حشمت اُنھیں مارے گی۔",
                "۲۲": "پَس تُم اِنسان سے جِس کا دَم اُس کے نتھنوں میں ہے باز رہو؛ کیوں کہ اُس کی کیا قدر ہے؟"
            },
            "13": {
                "۱": "پَس دیکھو خُداوند، ربُّ الافواج یروشلِیم اور یہُوداہ سے سہارا اور تکیہ، روٹی کا تمام سہارا اور پانی کا تمام تکیہ دُور کر دے گا—",
                "۲": "بہادر کو، اور صاحب جنگ کو، قاضی کو، اور نبی کو، اور دانا کو، اور کُہن سال کو؛",
                "۳": "پچاس پچاس کے سرداروں کو، اور عزت داروں کو، اور صلاح کاروں کو، اور ہوشیار کاری گروں کو، اور ماہر جادوگروں کو۔",
                "۴": "اور مَیں لڑکوں کو اُن کے سردار بناؤُں گا اور ننّھے بچّے اُن پر حُکم رانی کریں گے۔",
                "۵": "اور لوگوں میں سے ہر ایک دُوسرے پر، اور ہر ایک اپنے ہمسایہ پر، سِتم کرے گا، بچے فخر سے بُوڑھوں کی، اور رذِیل شرِیفوں کی گُستاخی کریں گے۔",
                "۶": "جب کوئی آدمی اپنے باپ کے گھر میں اپنے بھائی کا دامن پکڑے گا، اور کہےگا: تُو تو پوشاک والا ہے، آ تُو ہمارا حاکم ہو، اور اپنے زیرِ دست اِس بربادی کو نہ آنے دے—",
                "۷": "اُس دِن وہ قسم کھاتے ہُوئے کہے گا: مُجھ سے اِنتِظام نہیں ہو گا؛ کیوں کہ میرے گھر میں نہ روٹی ہے اور نہ ہی کپڑا؛ مُجھے لوگوں کا حاکم نہ بناؤ۔",
                "۸": "پَس یروشلِیم کی بربادی ہو گئی اور یہوداہ گِرایا جائے گا گیا ہے، چُوں کہ اُن کی بول چال اور چال چلن خُداوند کے خِلاف ہیں، کہ اُس کی جلالی آنکھوں کو غضب ناک کریں۔",
                "۹": "اُن کے مُنہ کی صُورت اُن کے خِلاف گواہی دیتی ہے اور اُن کا گُناہ اِعلان کرتا ہے کہ وہ بالکل سدُوم کی مانِند ہے، اور وہ اُس کو چُھپا نہیں سکتے۔ اُن کی جانوں پر واوَیلا ہے، کیوں کہ وہ آپ اپنے اُوپر بلا لاتے ہیں۔",
                "۱۰": "راست بازوں کی بابت کہو کہ اُن کا بھلا ہو گا؛ کیوں کہ وہ اپنے کاموں کا پھل کھائیں گے۔",
                "۱۱": "شرِیروں پر واوَیلا ہے کیوں کہ وہ ہلاک ہوں گے؛ پَس وہ اپنے ہاتھوں کا کِیا پائیں گے!",
                "۱۲": "اور میرے لوگوں کی یہ حالت ہے کہ لڑکے اُن پر ظُلم کرتے ہیں، اور عَورتیں اُن پر حُکم ران ہیں۔ اَے میرے لوگو، تُمھارے پیشوا تُم کو گُمراہ کرتے ہیں اور تُمھارے چلنے کی راہوں کو بِگاڑتے ہیں۔",
                "۱۳": "خُداوند کھڑا ہے کہ مُقدّمہ لڑے اور لوگوں کی عدالت کرے۔",
                "۱۴": "خُداوند اپنے لوگوں کے بزُرگوں اور اُن کے سرداروں کی عدالت کرنے کو آئے گا؛ تُم ہی ہو جو تاکِستان چٹ کر گئے ہو اور مِسکِینوں کی لُوٹ تُمھارے گھروں میں ہے۔",
                "۱۵": "خُداوند ربّ الافواج فرماتا ہے کہ اِس کے کیا معنی ہیں؟ کہ تُم میرے لوگوں کو دباتے اور مِسکِینوں کے سرکُچلتے ہو۔",
                "۱۶": "مزید برآں خُداوند فرماتا ہے: چُوں کہ صِیُّون کی بیٹیاں مُتکبُّر ہیں، اور گردن کشی اور شوخ چشمی سے خِرامان ہوتی ہیں، اور اپنے پاؤں سے ناز رفتاری کرتی، اور گُھنگھرُو بجاتی جاتی ہیں—",
                "۱۷": "پَس خُداوند صِیُّون کی بیٹیوں کے سر گنجے اور خُداوند اُن کے بدن بے پردہ کر دے گا۔",
                "۱۸": "اُس دِن خُداوند اُن کے خلخال کی زیبایش اور جالِیاں اور چاند لے لے گا؛",
                "۱۹": "اور آویزے اور پُہنچیاں، اور نِقاب؛",
                "۲۰": "اور تاج اور پازیب اور پٹکے اور عِطردان اور تعوِیذ؛",
                "۲۱": "اور انگُوٹِھیاں اور نتھ؛",
                "۲۲": "اور نفیس پوشاکیں اور اوڑھنیاں دوپٹے اور لٹ بنانے والی کاشیاں کِیسے؛",
                "۲۳": "اور آرسِیاں، اور بارِیک کتانی لِباس، اور دستاریں، اوربُرقعے بھی۔",
                "۲۴": "اور اَیسا ہو گا کہ خُوش بُو کے عِوض سڑاہٹ ہو گی؛ اور پٹکے کے بدلے، رسّی؛ اور گُندھے ہُوئے بالوں کی جگہ، چند لاپن؛ اور نفِیس لِباس کے عِوض، ٹاٹ؛ اور حُسن کے بدلے داغ۔",
                "۲۵": "تیرے بہادر تہ تیغ ہوں گے اور تیرے سُورما جنگ میں قتل ہوں گے۔",
                "۲۶": "اور اُس کے پھاٹک نوحہ اور ماتم کریں گے؛ اور وہ اُجاڑ ہو گی، اور خاک پر بیٹھے گی۔"
            },
            "14": {
                "۱": "اور اُس دِن سات عورتیں ایک مرد کو پکڑ کر کہیں گی: ہم اپنی روٹی کھائیں گی اور اپنے کپڑے پہنیں گی؛ تُو ہم سب سے صِرف اِتنا کر کہ ہم تیرے نام سے کہلائیں تاکہ ہماری شرمِندگی مِٹے۔",
                "۲": "اُس روز خُداوند کی طرف سے روئِیدگی خُوب صُورت و شاندارہو گی اور زمِین کا پَھل اُن کے لِیے جو بنی اِسرائیل میں سے بچ نِکلے لذِیذ اور خُوش نُما ہو گا۔",
                "۳": "اور اَیسا ہو گا کہ جو کوئی صِیُّون میں چُھٹ جائے گا اور اور جو کوئی یروشلِیم میں باقی رہے گا، بلکہ ہر ایک جِس کا نام یروشلِیم کے زِندوں میں لِکھا ہو گا مُقدّس کہلائے گا—اور یُوں ہو گا کہ جو کوئی صِیّون میں چُھٹ جائے گا اور جو کوئی یروشلِیم میں باقی رہے گا۔",
                "۴": "جب خُداوند صِیُّون کی بیٹیوں کی گندگی کو دُور کرے گا اور یروشلِیم کا خُون رُوحِ عدل اور رُوحِ سوزان کے ذرِیعہ سے دھو ڈالے گا۔",
                "۵": "اِس کے ساتھ ساتھ خُداوند کوہِ صِیُّون کے ہر ایک مکان پر، اور اُس کی مجلِس گاہوں پر، دِن کو بادل اور دُھواں اور رات کو روشن شُعلہ پَیدا کرے گا؛ پَس صِیّون کے تمام جلال پر ایک سائبان ہو گا۔",
                "۶": "اور ایک خیمہ ہو گا جو دِن کو گرمی میں سایہ دار مکان، اور آندھی اور جھڑی کے وقت آرام گاہ اور پناہ کی جگہ ہو۔"
            },
            "15": {
                "۱": "اور تب مَیں اپنے پیارے محبُوب کے لِیے اپنے محبُوب کا ایک گیت اُس کے تاکستان کی بابت گاؤں گا۔ میرے پیارے محبُوب کا تاکستان ایک زرخیز ٹیلے پر ہے۔",
                "۲": "اور اُس نے باڑ لگائی، اور اِس سے پتھر نِکال پھینکے، اور اچھی سے اچھی تاکیں اِس میں لگائیں، اور اِس کے درمیان میں ایک بُرج بنایا، اور اُس میں ایک کولھُو بھی تراشا؛ اور اُس نے اُمِید لگائی کہ اُس میں اچّھے انگور لگیں، لیکن اِس میں جنگلی انگور لگے۔",
                "۳": "اور اب، اَے یروشلِیم کے باشندو، اور یہُوداہ کے لوگو، میرے اور میرے تاکستان میں تُم ہی اِنصاف کرو؛",
                "۴": "مَیں اپنے تاکستان کے لِیے اور کیا کر سکتا تھا جو مَیں نے نہیں کِیا؟ پَس، جب مَیں نے اچھےانگوروں کی اُمِید لگائی تو یہ جنگلی انگور لایا۔",
                "۵": "اور مَیں تُم کو بتاتا ہُوں کہ اب مَیں اپنے تاکِستان سے کیا کروُں گا—مَیں اُس کی باڑ گِرا دُوں گا، اور وہ چراگاہ ہو گا؛ اُس کا اِحاطہ توڑ ڈالُوں گا، اور وہ پامال کِیا جائے گا۔",
                "۶": "اور مَیں اِس کو بالکل ویران کر دُوں گا؛ وہ نہ چھانٹا جائے گا نہ نرایا جائے گا؛ بلکہ اُس میں اُونٹ کٹارے اور کانٹے اُگیں گے؛ مَیں بادلوں کو بھی حُکم دُوں گا کہ اُس پر مینہ نہ برسائیں۔",
                "۷": "کیوں کہ ربّ الافواج کا تاکستان بنی اِسرائیل کا گھرانا ہے، اور بنی یہُوداہ اُس کا خُوش نُما پودا ہے؛ اُس نے اِنصاف کا اِنتظار کِیا، اور ظُلم دیکھا، راستی کا اِنتظار کِیا، پر فریاد سُنی۔",
                "۸": "اُن پر اَفسوس جو گھر سے گھر ملا دیتے ہیں، یہاں تک کہ کُچھ جگہ باقی نہ بچے، اور مُلک میں وہی اکیلے بسیں!",
                "۹": "ربُّ الافواج نے میرے کان میں کہا، یقِیناً بُہت سے گھر اُجڑ جائیں گے، اور بڑے بڑے عالِی شان اور خُوب صُورت مکان بھی بے چراغ ہوں گے۔",
                "۱۰": "ہاں، پندرہ بِیگھے تاکِستان سے فقط ایک بَت مَے حاصِل ہو گی، اور ایک خومر بِیج سے ایک اَیفہ غلّہ۔",
                "۱۱": "اُن پر اَفسوس جو صُبح سویرے اُٹھتے ہیں، تاکہ نشہ بازی کے درپَے ہوں، اور جو رات کو جاگتے ہیں، جب تک شراب اُن کو بھڑکا نہ دے!",
                "۱۲": "اور اُن کے جشن کی محفِلوں میں بربط اور سِتار اور دف اور بِین اور شراب ہیں؛ لیکن وہ خُداوند کے کام کو نہیں سوچتے، اور اُس کے ہاتھوں کی کارِی گری پر غَور نہیں کرتے۔",
                "۱۳": "اِس لِیے، میرے لوگ جہالت کے سبب سے اسِیری میں جاتے ہیں؛ اُن کے بزُرگ بُھوکوں مَرتے، اور عوام پِیاس سے جلتے ہیں۔",
                "۱۴": "پَس، پاتال اپنی ہوس بڑھاتا ہے، اور اپنا مُنہ بے اِنتہا پھاڑتا ہے؛ اور اُن کے شرِیف، اور عام لوگ، اور غَوغائی، اور جو کوئی اُن میں فخر کرتا ہے، اُس میں اُتر جائیں گے۔",
                "۱۵": "اور چھوٹا آدمی جُھکایا جائے گا اور بڑا آدمی پَست ہوگا اور مغرُوروں کی آنکھیں نِیچی ہو جائیں گی۔",
                "۱۶": "لیکن ربُّ الافواج اپنی عدالت میں سر بُلند ہو گا، اور خُدایِ قُدُّوس کی تقدِیس صداقت سے کی جائے گی۔",
                "۱۷": "تب برّہ گویا اپنی چراگاہوں میں چریں گے، اور دَولت مندوں کے وِیران کھیت پردیسیوں کے گلّے کھائیں گے۔",
                "۱۸": "اُن پر اَفسوس جو بطالت کی طنابوں سے بدکرداری کو اورگویا گاڑی کے رسّوں سے گُناہ کو کھینچ لاتے ہیں؛",
                "۱۹": "جو کہتے ہیں: کہ وہ جلدی کرے اور پُھرتی سے اپنا کام کرے کہ ہم دیکھیں؛ اور اِسرائیل کے قُدُّوس کی مشورت نزدیک ہو اور آن پُہنچے، تاکہ ہم اُسے جانیں۔",
                "۲۰": "اُن پر اَفسوس جو بدی کو نیکی اور نیکی کو بدی کہتے ہیں اور نُور کی جگہ تارِیکی کو اور تارِیکی کی جگہ نُورکو دیتے ہیں اور شِیرِینی کے بدلے تلخی اور تلخی کے بدلے شِیرِینی رکھتے ہیں!",
                "۲۱": "اُن پر اَفسوس جو اپنی نظر میں دانِش مند اور اپنی نِگاہ میں صاحِبِ اِمتیاز ہیں!",
                "۲۲": "اُن پر اَفسوس جو مَے پِینے میں زورآور اور شراب مِلانے میں پہلوان ہیں؛",
                "۲۳": "جو رِشوت لے کر شرِیروں کو صادِق اورصادِقوں کو ناراست ٹھہراتے ہیں!",
                "۲۴": "پَس، جِس طرح آگ بُھوسے کو کھا جاتی ہے اور جلتا ہُوا پُھوس بَیٹھ جاتا ہے اُسی طرح اُن کی جڑ بوسِیدہ ہو گی، اور اُن کی کلیاں گِرد کی طرح اُڑ جائیں گی؛ کیوں کہ اُنھوں نے ربُّ الافواج کی شریعت کو ترک کِیا ہے، اور اِسرائیل کے قُدُّوس کے کلام کو حقیر جانا۔",
                "۲۵": "اِس لِیے خُداوند کا قہر اُس کے لوگوں پر بھڑکا، اور اُس نے اُن کے خِلاف اپنا ہاتھ بڑھایا، اور اُن کو مارا ہے؛ اور پہاڑ کانپ گئے اور اُن کی لاشیں بازاروں میں غلاظت کی مانِند پڑی ہیں۔ اِس کے باوجود اُس کا قہر ٹل نہیں گیا، بلکہ اُس کا ہاتھ ہنُوز بڑھا ہُوا ہے۔",
                "۲۶": "اور وہ قَوموں کے لِیے دُور سے جھنڈا کھڑا کرے گا، اوراُن کو زمِین کی اِنتہا سے سُسکار کر بُلائے گا؛ اور دیکھو، وہ دوڑے چلے آئیں گے؛ نہ کوئی اُن میں تھکے گا نہ پِھسلے گا۔",
                "۲۷": "نہ کوئی اُونگھے گا نہ کوئی سوئے گا؛ نہ اُن کا کمر بند کھُلے گا اور نہ ہی اُن کی جوتیوں کا تسمہ ٹُوٹے گا؛",
                "۲۸": "اُن کے تِیر تیز ہیں، اور اُن کی سب کُمانیں کشِیدہ ہوں گی، اُن کے گھوڑوں کے سُم چقماق، اور اُن کی گاڑِیاں گِردباد کی مانِند ہوں گی، اور اُن کی گرج ببرشیر کی مانِند ہو گی۔",
                "۲۹": "وہ جوان ببر شیروں کی مانِند دھاڑیں گے؛ ہاں، وہ غُرّا کر شِکار پکڑیں گے، اور اُسے بے روک ٹوک لے جائیں گے اور کوئی بچانے والا نہ ہو گا۔",
                "۳۰": "اور اُس روز وہ اُن پر اَیسا شور مچائیں گے جَیسا سَمُندرکا شور ہوتا ہے؛ اور اگر وہ اِس مُلک پر نظر کریں، تو دیکھو، اندھیرا اور تنگ حالی ہے، اور رَوشنی اُس کے اَفلاک سے تارِیک ہو جاتی ہے۔"
            },
            "16": {
                "۱": "جِس برس میں عُزیّاہ بادِشاہ نے وفات پائی، مَیں نے خُداوند کو بڑی بُلندی پر اُونچے تخت پر بَیٹھے دیکھا، اور اُس کے لِباس کے دامن سے ہَیکل مَعمُور ہو گئی۔",
                "۲": "اُس کے آس پاس سرافِیم کھڑے تھے؛ جِن میں سے ہر ایک کے چھے بازُو تھے؛ اور ہر ایک؛ دو سے اپنا مُنہ ڈھانپے تھے؛ اور دو سے پاؤں؛ اور دو سے اُڑتے تھے۔",
                "۳": "ایک نے دُوسرے کو پُکارا، اور کہا: قُدُّوس، قُدُّوس، قُدُّوس ربُّ الافواج ہے؛ اور ساری زمِین اُس کے جلال سے مَعمُور ہے۔",
                "۴": "اور پُکارنے والے کی آواز کے زور سے آستانوں کی بُنیادیں ہِل گئِیں اور مکان دُھوئیں سے بھر گیا۔",
                "۵": "تب مَیں بول اُٹھا کہ مُجھ پر اَفسوس! مَیں تو برباد ہُؤا؛ کیوں کہ میرے ہونٹ ناپاک ہیں، اور نِجس لب لوگوں میں بستا ہُوں، پَس میری آنکھوں نے بادِشاہ ربُّ الافواج کو دیکھا۔",
                "۶": "تب سرافیم میں سے ایک سُلگا ہُوا کوئلہ جو اُس نے دست پناہ کے سے مذبح پر سے اُٹھا لِیا اپنے ہاتھ میں لے کر اُڑتا ہُوا میرے پاس آیا۔",
                "۷": "اور اُس سے میرے مُنہ کو چُھؤا، اور کہا: دیکھ، اِس نے تیرے لبوں کو چُھؤا؛ پَس تیری بدکرداری دُور ہُوئی، اور تیرے گُناہ کا کَفارہ ہو گیا۔",
                "۸": "اُس وقت مَیں نے خُداوند کی آواز سُنی جِس نے فرمایا مَیں کِس کو بھیجُوں اور ہماری طرف سے کَون جائے گا؟ تب مَیں نے عرض کی مَیں حاضر ہُوں؛ مُجھے بھیج۔",
                "۹": "اور اُس نے فرمایا: جا اور اِن لوگوں سے کہہ—تُم بے شک سُنتے ہو، لیکن اُنھوں نے نہ سمجھا؛ اور تُم بے شک دیکھتے ہو، لیکن اُنھوں نے نہ جانا۔",
                "۱۰": "اِن لوگوں کے دِلوں کو چربا دے، اور اُن کے کانوں کو بھاری کر، اور اُن کی آنکھیں بند کر دے—مبادا وہ اپنی آنکھوں سے دیکھیں، اور اپنے کانوں سے سُنیں، اور اپنے دِل سے سمجھیں، اور رُجوع لائیں اور شِفا پائیں۔",
                "۱۱": "تب مَیں نے کہا: اَے خُداوند یہ کب تک؟ اور اُس نے فرمایا: جب تک بستِیاں ویران نہ ہوں اور کوئی بسنے والا نہ رہے، اور گھر بے چراغ نہ ہوں، اور زمِین سراسر اُجاڑ نہ ہو جائے۔",
                "۱۲": "اور خُداوند آدمِیوں کو دُور کر دے اور اِس سر زمِین میں مترُوک مقام بکثرت ہوں۔",
                "۱۳": "اور اگر وہاں دسواں حِصّہ باقی بھی بچ جائے، تو وہ پِھر بھسم کِیا جائے گا لیکن وہ بُطم اور بلُوط کی مانِند ہو گا کہ باوُجُود یہ کہ وہ کاٹے جائیں تَو بھی اُن کا ٹُنڈ بچ رہتا ہے؛ سو اُس کا ٹُنڈ ایک مُقدّس تُخم ہوگا۔"
            },
            "17": {
                "۱": "اور شاہِ یہُودا ہ آخز بِن یُوتام بِن عُزیّاہ کے ایّام میں یُوں ہُؤا کہ رضِین شاہِ ارا م اور فِقح بِن رملیا ہ شاہِ اِسرائیل نے یروشلِیم پر چڑھائی کی لیکن اُس پر غالِب نہ آ سکے۔",
                "۲": "اوراُس وقت داؤُد کے گھرانے کو یہ خبر دی گئی کہ ارام اِفرائیم کے ساتھ مُتحِد ہے۔ پَس اُس کے دِل نے اور اُس کے لوگوں کے دِلوں نے یُوں جُنبِش کھائی جَیسے جنگل کے درخت آندھی سے جُنبِش کھاتے ہیں۔",
                "۳": "تب خُداوند نے یسعیاہ کو حُکم کِیا: اب تُو اپنے بیٹے شیار یاشوب کو لے کر اُوپر کے چشمہ کی نہر کے سرے پر جو دھوبیوں کے میدان کی راہ میں ہے آخز سے ملاقات کر۔",
                "۴": "اور اُسے کہہ: خبردار ہو اور بے قرار نہ ہو۔ اِن لُکٹیوں کے دو دُھوئیں والے ٹُکڑوں سے یعنی ارامی رضِین اوررملیا ہ کے بیٹے کی قہر انگیزی سے نہ ڈر اور تیرا دِل نہ گھبرائے۔",
                "۵": "چُوں کہ ارام، افرائیم اور رملیاہ کے بیٹے نے تیرے خِلاف یہ کہتے ہُوئے بُری مشورت کی ہے:",
                "۶": "کہ آؤ یہُوداہ پر چڑھائی کریں اور اُسے تنگ کریں، اور اپنے لِیے اُس میں رخنہ پَیدا کریں، اور ہاں طابیل کے بیٹے کو اُس کے درمیان تخت نشِین کریں۔",
                "۷": "خُداوند خُدا یُوں فرماتا ہے کہ اِس کو پائیداری نہیں بلکہ اَیسا ہو بھی نہیں سکتا۔",
                "۸": "کیوں کہ ارام کا دارُالسّلطنت دمِشق ہی ہو گا اوردمِشق کا سردار رضِین اور پَینسٹھ برس کے اندر افرائِیم اَیسا کٹ جائے گا کہ قَوم نہ رہے گا۔",
                "۹": "اور اِفرائیم کا بھی دارُالسّلطنت سامریہ ہی ہو گا اور سامریہ کا سردار رملیاہ کا بیٹا۔ اگر تُم اِیمان نہ لاؤ گے تو یقِیناً تُم بھی قائِم نہ رہوگے۔",
                "۱۰": "مزید براں خُداوند نے آحز سےکلام کرتے ہُوئے فرمایا:",
                "۱۱": "خُداوند اپنے خُدا سے کوئی نشان طلب کر؛ خواہ نِیچے پاتال میں خواہ اُوپر بُلندی پر۔",
                "۱۲": "لیکن آخز نے کہا: مَیں طلب نہ کروُں گا، نہ ہی خُداوند کو آزماؤں گا۔",
                "۱۳": "اور اُس نے کہا: اَے داؤد کے گھرانے تُم اب سُنو؛ کیا تُمھارا اِنسان کو بیزار کرنا کوئی چھوٹی بات ہے، بلکہ کیا تُم میرے خُدا کو بھی بیزار کرو گے؟",
                "۱۴": "پَس، خُداوند آپ تُم کو ایک نِشان بخشے گا—دیکھو، ایک کنواری حاملہ ہو گی، اور بیٹا پَیدا ہو گا، اور اُس کا نام عِمّانُوایل رکھے گی۔",
                "۱۵": "دہی اور شہد وہ کھائے گا، جب تک کہ وہ نیکی اور بدی کے رَدّ و قبُول کے قابِل نہ ہو۔",
                "۱۶": "پَس اس سے پیشتر کہ یہ لڑکا نیکی اور بدی کے رَدّ و قبُول کے قابِل ہو، یہ مُلک جِس کے دونوں بادِشاہوں سے تُجھ کونفرت ہے وِیران ہو جائے گا۔",
                "۱۷": "خُداوند تُجھ پر اور تیرے لوگوں اور تیرے باپ کے گھرانے پر اَیسے دِن لائے گا جَیسے اُس دِن سے جب افرائِیم یہُودا ہ سے جُدا ہُوا آج تک کبھی نہ لایا یعنی شاہِ اسُور کے دِن۔",
                "۱۸": "اور اُس وقت یُوں ہو گا کہ خُداوند مِصر کے سارے عِلاقوں سے مکِھّیوں کو، اور اسُور کے مُلک سے زنبُوروں کو سُسکار کر بُلائے گا۔",
                "۱۹": "سو وہ آئیں گے، اور سب ویران وادیوں میں، اور چٹانوں کی دراڑوں میں، اور سب خارستانوں میں، اور سب چراگاہوں میں چھا جائیں گے۔",
                "۲۰": "اُسی روز خُداوند اُس اُسترے سے جو دریایِ فرات کے پار سے کِرایہ پر لِیا، یعنی اسُور کے بادِشاہ سے، سراور پاؤں کے بال مُونڈے گا؛ اور اِس سے داڑھی بھی کُھرچی جائے گی۔",
                "۲۱": "اور اُس وقت یُوں ہو گا کہ آدمی ایک گائے اور دو بھیڑیں پالے گا۔",
                "۲۲": "اور اَیسا ہو گا کہ اُن کی دُودھ کی فراوانی سے وہ مکھّن کھائے گا؛ کیوں کہ ہر ایک جو اُس مُلک میں بچ رہے گا مکھّن اور شہد ہی کھائے گا۔",
                "۲۳": "اور اُس وقت یہ حالت ہو جائے گی، کہ ہر جگہ ہزاروں چاندی کے سکّوں کے تاکِستانوں کی جگہ، خاردار جھاڑِیاں ہوں گی۔",
                "۲۴": "لوگ تِیر اور کُمانیں لے کر وہاں آئیں گے، کیوں کہ سارا مُلک کانٹوں اور جھاڑیوں سے پُر ہو گا۔",
                "۲۵": "مگر اُن سب پہاڑیوں پر جو کُدالی سے کھودی جاتی تِھیں جھاڑیوں اور کانٹوں کے خَوف سے تُو پِھر نہ چڑھے گا؛ لیکن وہ گائے بَیل اور بھیڑ بکریوں کی چراگاہ ہوں گی۔"
            },
            "18": {
                "۱": "پھر، خُداوند نے مُجھے فرمایا کہ ایک بڑی تختی لے اور اُس پر صاف صاف لِکھ مہیر شالال حاش بز کے لِیے۔",
                "۲": "اور مَیں نے دو دیانت دار گواہوں کو یعنی اُوریاہ کاہِن کو اور زکریاہ بِن یبرکِیاہ کو شاہِد بنایا۔",
                "۳": "اور مَیں نبیّہ کے پاس گیا؛ سو وہ حامِلہ ہُوئی اور بیٹا پَیدا ہُوا۔ تب خُداوند نے مُجھ سے فرمایا: اُس کا نام مہیر شالال حاش بز رکھ۔",
                "۴": "پَس دیکھو، یہ بچہ ابھی ابّا اور امّاں نہ کہنا سیکھے گا، کہ دمشق کا مال و دولت اور سامریہ کا مالِ غنیمت اُٹھوا کر شاہ اسُور کے حُضُور لے جائیں گے۔",
                "۵": "پِھر خُداوند نے مُجھ سے فرمایا۔",
                "۶": "چُوں کہ اِن لوگوں نے چشمۂِ شِیلوخ کے آہستہ رَو پانی کو رَدّ کِیا اور رضِین اور رملیاہ کے بیٹے پر مائِل ہُوئے۔",
                "۷": "اِس لِیے اب، دیکھ، خُداوند دریایِ فرات کے سخت شدِید سَیلاب کو، یعنی شاہِ اسُور اور اُس کی ساری شَوکت کو، اِن پر چڑھا لائے گا؛ اور وہ اپنے سب نالوں پر اور اپنے سب کناروں سے بہہ نِکلے گا۔",
                "۸": "اور وہ یہُوداہ میں بڑھتا چلا جائے گا اور اُس کی طُغیانی بڑھتی جائے گی، وہ گردن تک پُہنچے گا؛ اور اُس کے پروں کے پَھیلاؤ سے تیرے مُلک کی ساری وُسعت، اَے عِمّانُوایل، چُھپ جائے گی۔",
                "۹": "اَے لوگو گٹھ جوڑ کرو، پر تُم ٹُکڑے ٹُکڑے کِیے جاؤ گے؛ اور اَے دُور دُور کے مُلکوں کے باشِندوں سُنو؛ کمر باندھو پر تُمھارے ٹُکڑے ٹُکڑے کِیے جائیں گے۔ کمر باندھو پر تُمھارے پُرزے پُرزے ہوں گے۔",
                "۱۰": "مِل کر منصُوبہ باندھو، پر وہ باطِل ہو گا؛ تُم کُچھ بھی کہو اُسے قیام نہ ہو گا؛ کیوں کہ خُدا ہمارے ساتھ ہے۔",
                "۱۱": "پَس خُداوند کا ہاتھ مُجھ پر غالِب ہُؤا اور مُجھے اِن لوگوں کے راستے پر چلنے سے منع کِیا تو مُجھ سے یُوں فرمایا کہ:",
                "۱۲": "اُس سب کو جِسے یہ لوگ سازِش کہتے ہیں، تُم سازِش نہ کہو؛ اور جِس سے وہ ڈرتے ہیں تُم نہ ڈرو اور نہ گھبراؤ۔",
                "۱۳": "تُم ربُّ الافواج ہی کو مُقدّس جانو اور اُسی سے ڈرو اور اُسی سے خائِف رہو۔",
                "۱۴": "اور وہ ایک مَقدِس ہو گا؛ لیکن اِسرائیل کے دونوں گھرانوں کے لِیے صدمے کی چٹان اور ٹھوکر کا پتھر، یروشلِیم کے سب باشندوں کے لِیے پھندا اور دام ہو گا۔",
                "۱۵": "اور اُن میں سے بُہتیرے ٹھوکر کھائیں گے اور گِریں گے، اور پاش پاش ہوں گے اور دام میں پھنسیں گے، اور پکڑے جائیں گے۔",
                "۱۶": "شہادت نامہ بند کر دو اور میرے شاگِردوں کے لِیے شریعت سر بمُہر کر دو۔",
                "۱۷": "اور مَیں بھی خُداوند کی راہ دیکُھوں گا، جو یعقُوب کے گھرانے سے اب اپنا مُنہ چُھپاتا ہے، اور مَیں اُس کا اِنتظار کروُں گا۔",
                "۱۸": "دیکھ مَیں اُن لڑکوں سمیت جو خُداوند نے مُجھے بخشے ربُّ الافواج کی طرف سے جو کوہِ صِیُّون میں رہتا ہے بنی اِسرائیل کے درمِیان میں نِشانوں اور عجائِب و غرائِب کے لِیے ہُوں۔",
                "۱۹": "اور جب وہ تُم سے کہیں: تُم جِنّات کے یاروں اور افسُون گروں کی جو پُھس پُھساتے اور بُڑبُڑاتے ہیں تلاش کرو—کیا لوگوں کو مُناسِب نہیں کہ اپنے خُدا کے طالِب ہوں تاکہ زِندوں کی بابت مُردوں سے سوال کریں؟",
                "۲۰": "شرِیعت اور شہادت پر نظر کرو۔ اگر وہ اِس کلام کے مُطابق نہ بولیں، تو اِس کا سبب یہ ہے کہ اُن میں نُور نہیں۔",
                "۲۱": "تب وہ مُلک میں بُھوکے اور خَستہ حال پِھریں گے؛ اور یُوں ہو گا کہ جب وہ بُھوکے ہوں تو جان سے بیزار ہوں گے، اور اپنے بادِشاہ اور اپنے خُدا پر لَعنت کریں گے، اور اپنے مُنہ آسمان کی طرف اُٹھائیں گے۔",
                "۲۲": "پِھر زمِین کی طرف دیکھیں گے اور دیکھو ناگہان تنگی، اور تارِیکی، ظُلمتِ اندوہ، اور تِیرگی میں کھدیڑے جائیں گے۔"
            },
            "19": {
                "۱": "لیکن اندوہگِین کی تِیرگی جاتی رہے گی، اَگلے زمانہ میں اُس نے زبولون کے مُلک اور نفتالی کے مُلک کو ذلیل کِیا، اور آخِری زمانہ میں بحرِ قُلزم کی سِمت، یَردن کے پار، قَوموں کے گلیل میں نہایت شدت سے غمگِین کِیا تھا۔",
                "۲": "جو لوگ تارِیکی میں چلتے تھے اُنھوں نے بڑی روشنی دیکھی؛ جو موت کے سایہ کے مُلک میں رہتے تھے، اُن پر نُور چمکا۔",
                "۳": "تُو نے قَوموں کو بڑھایا، اور شادمانی کو زیادہ کِیا—وہ تیرے حُضُور ایسے خُوش ہیں جَیسے فصل کاٹتے وقت، اور غنِیمت کی تقسیم کے وقت لوگ خُوش ہوتے ہیں۔",
                "۴": "کیوں کہ تُو نے اُن کے بوجھ کے جُوَئے، اور اُن کے کندھے کی لٹھ، اُن پر ظلم کرنے والے کے عَصا کو توڑا ہے۔",
                "۵": "کیوں کہ جنگ میں مُسلّح مَردوں کے تمام سِلاح، اور خُون آلُودہ کپڑے؛ جلانے کے لِیے آگ کا اِیندھن ہوں گے۔",
                "۶": "پَس ہمارے لِیے لڑکا تولد ہُوا، اور ہمیں بیٹا بخشا گیا؛ اور سلطنت اُس کے کندھے پر ہو گی، اور اُس کا نام عجِیب مُشِیر، خُدایِ قادِر، اَبَدیت کا باپ، سلامتی کا شہزادہ ہو گا۔",
                "۷": "اُس کی سلطنت کے اِقبال اور سلامتی کی کوئی اِنتہا نہ ہوگی، وہ داؤد کے تخت اور اُس کی مملکت پر آج سے ہمیشہ تک حُکم ران رہے گا، اور عدالت اور صداقت سے اُسے قیام بخشے گا، ربُّ الافواج کی غیُوری یہ کرے گی۔",
                "۸": "خُداوند نے یعقُوب کے پاس اپنا پَیغام بھیجا اور یہ اِسرائیل پر نازِل ہُوا۔",
                "۹": "اور سب لوگ جانیں گے، یعنی بنی اِفرائیم اور اہلِ سامریہ، جو تکبُّر اور سخت دِلی سے کہتے ہیں:",
                "۱۰": "اِینٹیں گر گئیں ہیں لیکن ہم تراشیدہ پتھروں سے عمارت بنائیں گے؛ گُولر کے درخت کاٹے گئے مگر ہم اُن کو دیودار لگائیں گے۔",
                "۱۱": "اِس لِیے خُداوند رضین کے مُخالِف گُروہوں کو اُن پر چڑھا لائے گا، اور اُس کے دُشمنوں کو اِکٹھا کرے گا۔",
                "۱۲": "آگے ارامی اور پِیچھے فلِستی؛ اور وہ مُنہ پسار کر اِسرائیل کو نِگل جائیں گے۔ باوُجُود اِس کے اُس کا قہر ٹل نہیں گیا، بلکہ اُس کا ہاتھ ہنُوز بڑھا ہُوا ہے۔",
                "۱۳": "تو بھی لوگ اپنے مارنے والے کی طرف نہ پِھرے، اور نہ ربُّ الافواج کے طالِب ہُوئے۔",
                "۱۴": "اِس لِیے خُداوند اِسرائیل کے سر ا ور دُم اور خاص اور عام کو ایک ہی دِن میں کاٹ ڈالے گا۔",
                "۱۵": "بزُرگ آدمی سر ہے؛ اور جو نبی جُھوٹی باتیں سِکھاتا ہے، وُہی دُم ہے۔",
                "۱۶": "کیوں کہ جو اِن لوگوں کے پیشوا ہیں اِن سے خطاکاری کراتے ہیں، اور جو اُن کے پَیرو ہیں ہلاک ہوں گے۔",
                "۱۷": "پَس خُداوند اُن کے جوانوں سے خُوشنُود نہ ہو گا، نہ وہ اُن کے یتیموں اور اُن کی بیواؤں پر کبھی رحم کرے گا؛ کیوں کہ اُن میں ہر ایک منافق اور بدکردار ہے اور ہر ایک مُنہ حماقت اُگلتا ہے۔ باوُجُود اِس کے اُس کا قہر ٹل نہیں جاتا، بلکہ اُس کا ہاتھ ہنُوز بڑھا ہُوا ہے۔",
                "۱۸": "کیوں کہ شرارت آگ کی طرح جلاتی ہے؛ وہ خس و خار کو نِگل جاتی ہے، بلکہ وہ جنگل کی گُنجان جھاڑیوں میں شعلہ زن ہوتی ہے، اور وہ دُھوئیں کے بادل کی مانِند اُوپر کو اُڑ جائیں گے۔",
                "۱۹": "ربُّ الافواج کے قہر سے یہ مُلک جلایا گیا ہے، اور لوگ اِیندھن کی مانِند ہیں؛ کوئی اپنے بھائی پر رحم نہیں کرتا۔",
                "۲۰": "اور وہ دہنی طرف سے چھینے گا پر بُھوکا رہے گا؛ وہ بائیں طرف سے کھائے گا پر سیر نہ ہو گا؛ اُن میں سے ہر ایک آدمی اپنے بازُو کا گوشت کھائے گا—",
                "۲۱": "منسّی افرائِیم کا اور افرائِیم منسّی کا؛ اوروہ مِل کر یہُودا ہ کے مُخالِف ہوں گے۔ باوُجُود اِس کے اُس کا قہر ٹل نہیں گیا، بلکہ اُس کا ہاتھ ہنُوز بڑھا ہُوا ہے۔"
            },
            "20": {
                "۱": "اُن پر اَفسوس جو ناراستی کے فرمان جاری کرتے ہیں، اور اُن پر جو ظُلم کی رُوبکاریں لِکھتے ہیں؛",
                "۲": "تاکہ مِسکِینوں کو عدالت سے محروم کریں، اورمیرے لوگوں میں جو مُفلس ہیں اُن کا حق چھین لیں، تاکہ بیوائیں اُن کا شکار ہوں، اور کہ وہ یتیموں کو لُوٹیں!",
                "۳": "اور تُم مُطالبہ کے دِن اور اُس ویرانی کے دوران میں جو دُور سے آئے گی کیا کرو گے؟ تم کُمک کے لِیے کس کے پاس جاؤ گے؟ تم اپنی شوکت کہاں رکھ چھوڑو گے؟",
                "۴": "میرے بغیر وہ قیدیوں میں گُھسیں گے، اور مقتُولوں کے نِیچے چُھپیں گے۔ باوُجُود اِس کے اُس کا قہر ٹل نہیں گیا، بلکہ اُس کا ہاتھ ہنُوز بڑھا ہُوا ہے۔",
                "۵": "اسُوریعنی میرے قہر کے عصا پر اَفسوس، اور جو لٹھ اُس کے ہاتھ میں ہے سو اُس کے قہر کا ہتھیار ہے۔",
                "۶": "مَیں اُسے ایک ریاکار قوم پر بھیجُوں گا، اور اُن لوگوں کی مُخالِفت میں جِن پر میرا قہر ہے مَیں اُسے حُکمِ قطعی دُوں گا کہ مال لُوٹے، اور غنیمت لے لے، اور اُن کو گلیوں کی کیچڑ کی مانِند لتاڑے۔",
                "۷": "بہرکیف اُس کی اَیسی کوئی نیت نہیں، اور نہ اُس کے دِل میں اَیسا کرنے کا خیال ہے؛ بلکہ اُس کا دِل یہ چاہتا ہے کہ نیست و نابُود کرے اور بُہت سی قَوموں کو کاٹ ڈالے۔",
                "۸": "کیوں کہ وہ کہتا ہے: کیا میرے اُمرا سب کے سب بادِشاہ نہیں؟",
                "۹": "کیا کلنو، کرکمیس کی مانِند نہیں ہے؟ کیا حمات، ارفاد کی مانِند نہیں ہے؟ کیا سامریہ، دمشق کی مانِند نہیں ہے؟",
                "۱۰": "جِس طرح میرے ہاتھ نے بُتوں کی مملکتیں قائم کیں، اور جِن کی کھودی ہوئی مُورتیں یروشلِیم اور سامریہ کی مُورتوں سے کہیں بہتر تھیں؛",
                "۱۱": "کیا جیسا مَیں نے سامریہ سے اور اُس کے بُتوں سے کِیا ویسا یروشلِیم اور اُس کے بُتوں سے نہ کروُں گا؟",
                "۱۲": "لیکن یُوں ہو گا کہ جب خُداوند کوہِ صِیُّون پر اور یروشلِیم میں اپنا سب کام کر چُکے گا، تب مَیں شاہِ اسُور کو اُس کے گُستاخ دِل کے ثمرہ کی اور اُس کی بُلند نظری اور گُھمنڈ کی سزا دُوں گا۔",
                "۱۳": "کیوں کہ وہ کہتا ہے: مَیں نے اپنے زورِ بازُو اور اپنی دانش سے یہ کام کِیے ہیں؛ کیوں کہ مَیں دانش مند ہُوں؛ اور مَیں نے قَوموں کی سرحدوں کو سِرکا دِیا ہے، اور ان کے خزانے لُوٹ لِیے اور مَیں نے جنگی مرد کی مانِند تخت نشِینوں کو اُتار دِیا ہے؛",
                "۱۴": "اور میرے ہاتھ نے لوگوں کی دولت کو گھونسلے کی طرح پایا؛ اور جَیسے کوئی اُن انڈوں کو جو متروک پڑے ہوں سمیٹ لے ویسے ہی مَیں نے ساری زمِین سمیٹی ہے؛ اور کوئی نہ تھا جو کہ پر ہِلائے یا چونچ کھولے یا چہچہائے۔",
                "۱۵": "کیا کلہاڑا اُس کے رُوبرُو جو اُس سے کاٹتا ہے لاف زنی کرے گا؟ کیا اَرّہ اَرّہ کش کے سامنے شیخی بِگھارے گا؟ گویا عَصا اپنے اُٹھانے والے کو حرکت دیتا ہے، یا گویا چھڑی خُود بخُود اُٹھ کھڑی ہو جَیسے کہ وہ لکڑی نہ ہو!",
                "۱۶": "پَس خُداوند، ربّ الافواج اس کے فربہ جوانوں پر لاغری بھیجے گا؛ اور اِس کی شوکت کے نیچے ایک سوزِش آگ کی سوزِش کی مانِند بھڑکائے گا۔",
                "۱۷": "بلکہ اِسرائیل کا نُور ہی آگ بن جائےگا، اور اِس کا قُدُّوس ایک شعلہ ہو گا اور جلے گا اور اُس کے خس و خار کو ایک دِن میں جلا کر بھسم کر دے گا۔",
                "۱۸": "بلکہ اُس کے بَن کی خُوش نُمائی اور باغ کی فراوانی، جِسم و جان، دونوں کو بِالکل نیست و نابُود کر دے گا؛ اور وہ ایسے ہو جائیں گے جَیسے کوئی علم بردار غش کھاتا ہے۔",
                "۱۹": "اور اُس کے بَن کے درخت بُہت تھوڑے بچیں گے کہ ایک بچّہ بھی اِن کو لِکھ لے۔",
                "۲۰": "اور اُس دِن یُوں ہو گا، کہ وہ جو بنی اِسرائیل میں سے باقی رہ جائیں گے، اور جو یعقُوب کے گھرانے میں سے بچ رہیں گے، اُس پر جِس نے اُن کو مارا پھر تکیہ نہ کریں گے، بلکہ خُداوند، اِسرائیل کے قُدُّوس پر، سچّائی سے توکّل کریں گے۔",
                "۲۱": "ایک بقیہ، ہاں، یعنی یعقُوب کا بقیہ، خُدائ قادِر کی طرف پِھرے گا۔",
                "۲۲": "کیوں کہ اے اِسرائیل اگرچہ تیرے لوگ سَمُندر کی ریت کی مانِند ہوں تو بھی اُن کا صِرف ایک بقِیّہ واپس آئے گا؛ اور بربادی پُورے عدل سے مُقرّر ہو چُکی ہے۔",
                "۲۳": "پَس خُداوند خُدا ربُّ الافواج مُقرّرہ بربادی تمام رُویِ زمِین پر ظاہر کرے گا۔",
                "۲۴": "پَس، خُداوند ربُّ الافواج یُوں فرماتا ہے: اَے میرے لوگو جو صِیُّون میں بستے ہو، اسُور سے نہ ڈرو؛ اگرچہ وہ تُم کو لٹھ سے مارے اور مِصر کی طرح تُم پر اپنا عصا اُٹھائے۔",
                "۲۵": "بس تھوڑی ہی دیر ہے کہ جوش و خروش مَوقُوف ہو گا اور اُن کی ہلاکت سے میرے قہر کی تسکِین ہو گی۔",
                "۲۶": "کیوں کہ ربُّ الافواج مِدیان کی خُون ریزی کے مُطابق جو عوریب کی چٹان پر ہُوئی اُس پر ایک کوڑا اُٹھائے گا؛ اُس کا عصا سَمُندر پر ہو گا، ہاں وہ اُسے مِصر کی طرح اُٹھائے گا۔",
                "۲۷": "اور اُس وقت یُوں ہو گا کہ اُس کا بوجھ تیرے کندھے پر سے اور اُس کا جُوَا تیری گردن پر سے اُٹھا لِیا جائے گا، اور وہ جُوأ مَسح کے سبب سے توڑا جائے گا۔",
                "۲۸": "وہ عیات میں آیا ہے مجرون میں سے ہو کر گُزر گیا ہے؛ اُس نے اسباب مِکماس میں رکھّا ہے۔",
                "۲۹": "وہ گھاٹی سے پار گئے؛ اُنھوں نے جِبع میں رات کاٹی؛ رامہ ہراساں ہے؛ جِبعۂِ ساؤُل بھاگ نِکلاہے۔",
                "۳۰": "اَے جلِّیم کی بیٹی چِیخ مار؛ اَے مِسکِین عنتوت اپنی آواز لیس کو سُنا۔",
                "۳۱": "مدمینہ چل نِکلا؛ جبِیم کے رہنے والے نِکل بھاگے۔",
                "۳۲": "وہ آج کے دِن نوب میں خَیمہ زن ہو گا؛ وہ دُخترِ صِیُّون کے پہاڑ یعنی کوہِ یروشلِیم پر ہاتھ اُٹھا کر دھمکائے گا۔",
                "۳۳": "دیکھو خُداوند ربُّ الافواج ہَیبت ناک طَور سے مار کر شاخوں کو چھانٹ ڈالے گا، قد آور کاٹ ڈالے جائیں گے اور بُلند پَست کِیے جائیں گے۔",
                "۳۴": "اور وہ جنگل کی گُنجان جھاڑیوں کو لوہے سے کاٹ ڈالے گا اور لبنان ایک زبردست کے ہاتھ سے گِر جائے گا۔"
            },
            "21": {
                "۱": "اور یسّی کے تنے سے ایک کونپل نِکلے گی؛ اور اُس کی جڑوں سے ایک بار آور شاخ پَیدا ہو گی۔",
                "۲": "اور خُداوند کی رُوح اُس پر ٹھہرے گی، حِکمت اور خِرد کی رُوح، مصلحت اور قُدرت کی رُوح، معرفت اور خُداوند کے خوف کی رُوح؛",
                "۳": "اور اُس کی شادمانی خُداوند کے خَوف میں ہو گی؛ اور وہ نہ اپنی آنکھوں کے دیکھنے کے مُطابق اِنصاف کرے گا، اور نہ اپنے کانوں کے سُننے کے مُوافِق فَیصلہ کرے گا۔",
                "۴": "بلکہ وہ راستی سے مِسکِینوں کا اِنصاف کرے گا، اور عدل سے زمِین کے خاکساروں کا فَیصلہ کرے گا؛ اور وہ اپنی زُبان کے عصا سے زمِین کو مارے گا، اور اپنے لبوں کے دَم سے شرِیروں کو فنا کر ڈالے گا۔",
                "۵": "اُس کی کمر کا پٹکا راستبازی ہو گی، اور اُس کے پہلُو پر وفاداری کا پٹکا ہو گا۔",
                "۶": "پَس بھیڑِیا برّہ کے ساتھ رہے گا، اور چِیتا بکری کے بچّے کے ساتھ بَیٹھے گا، اور بچھڑا اور شیر بچّہ اور پلا ہُوا بَیل مِل جُل کر رہیں گے؛ اور ننّھا بچّہ اُن کی پیش روی کرے گا۔",
                "۷": "گائے اور رِیچھنی مِل کر چریں گی؛ اُن کے بچّے اِکٹّھے بَیٹھیں گے؛ اور شیرِ بَبر بَیل کی طرح بُھوسا کھائے گا۔",
                "۸": "اور دُودھ پِیتا بچّہ سانپ کے بِل کے پاس کھیلے گا، اور وہ لڑکا جِس کا دُودھ چُھڑایا گیا ہو اِفعی کے بِل میں ہاتھ ڈالے گا۔",
                "۹": "وہ میرے تمام کوہِ مُقدّس پر نہ ضرر پُہنچائیں گے نہ ہلاک کریں گے، کیوں کہ جِس طرح سَمُندر پانی سے بھرا ہے، اُسی طرح زمِین خُداوند کے عِرفان سے مَعمُور ہو گی۔",
                "۱۰": "اور اُس وقت یُوں ہو گا کہ لوگ یسّی کی اُس جڑ کے طالِب ہوں گے جو غیرقَوموں کے لِیے ایک نِشان ہے؛ اور اُس کی آرام گاہ جلالی ہو گی۔",
                "۱۱": "اور اُس روز یُوں ہو گا کہ خُداوند دُوسری مرتبہ پھر اپنا ہاتھ بڑھائے گا کہ اپنے لوگوں کا بقیہ جو بچ رہا ہو، اسُور سے، اور مصر سے، اور فتروس سے، اور کوش سے، اور عیلام سے، اور سنعار سے، اور حمات سے، اور سَمُندر کی اطراف سے واپس لائے۔",
                "۱۲": "اور وہ قَوموں کے لِیے جھنڈا کھڑا کرے گا، اور اُن اِسرائیلیوں کو جو خارِج کِیے گئے ہوں جمع کرے گا اور سب بنی یہُوداہ کو جو پراگندہ ہوں گے زمِین کی چاروں طرف سے فراہم کرے گا۔",
                "۱۳": "تب بنی افرائِیم میں حسد نہ رہے گا، اور بنی یہُوداہ کے دُشمن کاٹ ڈالے جائیں گے؛ بنی افرائِیم بنی یہُوداہ پر حسد نہ کریں گے، اور بنی یہُوداہ بنی افرائِیم سے کِینہ نہ رکھّیں گے۔",
                "۱۴": "بلکہ وہ مغرِب کی طرف فلِستیوں کے کندھوں پر جھپٹیں گے؛ اور وہ مِل کر مشرِق کے بسنے والوں کو لُوٹیں گے؛ اور ادُو م اور موآب پر ہاتھ ڈالیں گے؛ اور بنی عمُّون اُن کے فرمان بردار ہوں گے۔",
                "۱۵": "تب خُداوند بحرِ مِصر کی خلِیج کو بِالکُل نیست کر دے گا اور اپنی بادِ سمُوم سے دریایِ فرا ت پر ہاتھ چلائے گا، اور اُس کو سات نالے کر دے گا، اور اَیسا کرے گا کہ لوگ جُوتے پہنے ہُوئے پار چلے جائیں گے۔",
                "۱۶": "اور اُس کے باقی لوگوں کے لِیے جو اسُور میں سے بچ رہیں گے ایک اَیسی شاہراہ ہو گی جَیسی بنی اِسرائیل کے لِیے تھی جب وہ مُلکِ مِصر سے نِکلے۔"
            },
            "22": {
                "۱": "اور اُس دِن تُو کہے گا: اَے خُداوند، میں تیری تمجید کروُں گا؛ اگرچہ تُو مُجھ سے ناخُوش تھا تو بھی تیرا قہرٹل گیا اور تُو نے مُجھے تسلّی دی۔",
                "۲": "دیکھو، خُدا میری نجات ہے؛ مَیں توکّل کروُں گا، اور نہ ڈرُوں گا؛ کیوں کہ خُداوند یہوواہ میرا زور اور میرا سرُود ہے؛ وہ میری نجات ہُوا ہے۔",
                "۳": "پَس، تُم خُوش ہو کر نجات کے چشموں سے پانی بھرو گے۔",
                "۴": "اور اُس دِن تم کہو گے: خُداوند کی سِتایش کرو، اُس کے نام پر فریاد کرو، اور لوگوں کے درمیان میں اُس کے کاموں کی بشارت دو، ذِکر کرو کہ اُس کا نام بُلندوبرتر ہے۔",
                "۵": "خُداوند کی مداح سرائی کرو؛ کیوں کہ اُس نے جلالی کام کِیے ہیں؛ جِن کو تمام دُنیا جانتی ہے۔",
                "۶": "اَے صِیُّون کی بسنے والی تُو چِلاّ اور للکار؛ کیوں کہ تُجھ میں اِسرائیل کا قُدُّوس بزُرگ ہے۔"
            },
            "23": {
                "۱": "بابل کی بابت بارِ نبُوّت جو یسعیا ہ بِن آمُوص نے رویا میں پایا۔",
                "۲": "تُم اُونچے پہاڑ پر ایک جھنڈا کھڑا کرو، اُن کو بُلندآواز سے پُکارو، اور ہاتھ سے اِشارہ کرو، کہ وہ سرداروں کے دروازوں کے اندر جائیں۔",
                "۳": "مَیں نے اپنے برگُزیدہ لوگوں کو حُکم کِیا ہے، مَیں نے اپنے بہادُروں کو بھی بُلایا ہے، کیوں کہ اُن پر میرا قہر نہیں جو میری خُداوندی سے مسرُور ہوتے ہیں۔",
                "۴": "پہاڑوں میں ایک ہجُوم کا شور ہے، گویا بڑے لشکر کا، مملکتوں کی قَوموں کے اِجتماع کا غَوغا ہے، ربُّ الافواج جنگ کے لِیے لشکر جمع کرتا ہے۔",
                "۵": "وہ دُور مُلک سے آسمان کی اِنتِہا سے آتے ہیں۔ ہاں، خُداوند اور اُس کے قہر کے ہتھیار تاکہ تمام مُلک کوبرباد کریں۔",
                "۶": "تُم واویلا کرو کیوں کہ خُداوند کا دِن نزدیک ہے؛ وہ قادرِ مُطلق کی طرف سے بڑی ہلاکت کی مانِند آئے گا۔",
                "۷": "اِس لِیے سب ہاتھ ڈِھیلے ہوں گے اور ہر ایک کا دِل پِگھل جائے گا؛",
                "۸": "اور وہ ہراساں ہوں گے؛ جان کنی اور غمگِینی اُن کو آ لے گی؛ وہ سراسِیمہ ہو کر ایک دُوسرے کا مُنہ دیکھیں گے، اور اُن کے چہرے شُعلہ نُما ہوں گے۔",
                "۹": "دیکھو خُداوند کا دِن آتا ہے، جو غضب میں اور قہرِ شدِید میں سخت درشت ہے تاکہ مُلک کو وِیران کرے اور گُناہ گاروں کو اُس پر سے نیست و نابُود کر دے۔",
                "۱۰": "پَس آسمان کے سِتارے اور سِتاروں کے جُھمکے بے نُور ہو جائیں گے؛ اور سُورج طلُوع ہوتے ہوتے تارِیک ہو جائے گا اور چاند اپنی رَوشنی نہ دے گا۔",
                "۱۱": "اور مَیں جہان کو اُس کی بُرائی کے سبب سے اور شرِیروں کو اُن کی بدکرداری کی سزا دُوں گا؛ مَیں مغرُوروں کا غرُور نیست، اور ہَیبت ناک لوگوں کا گُھمنڈ پَست کر دُوں گا۔",
                "۱۲": "مَیں آدمی کو خالِص سونے سے بلکہ اِنسان کو اوفِیر کے کُندن سے بھی کم یاب بناؤُں گا۔",
                "۱۳": "پَس، مَیں آسمانوں کو لرزاؤُں گا، اور ربُّ الافواج کے غضب سے اور اُس کے قہرِ شدِید کے روز زمِین اپنے قرار کی جگہ سے ہٹ جائے گی۔",
                "۱۴": "اور یُوں ہو گا کہ وہ کھدیڑے ہُوئے آہُو اور اُن بھیڑوں کی طرح جِنھیں کوئی اِکٹھا نہ کرے؛ اور اُن میں سے ہر ایک اپنے لوگوں کی طرف مُتوجِّہ ہو گا اور ہر ایک اپنے وطن کو بھاگے گا۔",
                "۱۵": "ہاں ہر ایک جو مغرُور ہے آر پار چھیدا جائے گا؛ ہاں، ہر ایک جو بدکاروں سے مِلا ہے تلوار سے گِرایا جائے گا۔",
                "۱۶": "اور اُن کے بچّوں کو اُن کی آنکھوں کے سامنے ٹُکڑے ٹُکڑے کِیا جائے گا؛ اُن کے گھر لُوٹے جائیں گے اور اُن کی عورتوں کی بے حُرمتی کی جائے گی۔",
                "۱۷": "دیکھو، مَیں مادیوں کو اُن کے خِلاف بھڑکاؤں گا، جو چاندی اور سونے کو خاطِر میں نہ لائیں گے اور نہ وہ اُس سے خُوش ہوں گے۔",
                "۱۸": "اُن کی کُمانیں نوجوانوں کے ٹُکڑے ٹُکڑے کر ڈالیں گی؛ اور وہ پیٹ کے پھل پر رحم نہ کریں گے؛ اُن کی آنکھیں بچّوں پر ترس نہ کھائیں گی۔",
                "۱۹": "اور بابل جو مملکتوں کی حشمت اور کسدیوں کی بزُرگی کی رَونق ہے سدُوم اور عمُورہ کی مانِند ہو جائے گا جِن کو خُدا نے اُلٹ دِیا۔",
                "۲۰": "وہ ابد تک آباد نہ ہوگا اور پُشت در پُشت اُس میں کوئی نہ بسے گا، وہاں ہرگز عرب خَیمے نہ لگائیں گے اور وہاں گڈریے گلّوں کو نہ بِٹھائیں گے۔",
                "۲۱": "بلکہ بیابان کے جنگلی درِندے وہاں بَیٹھیں گے؛ اور اُن کے گھر گِیدڑوں سے بھرے ہوں گے؛ اور اُلّو وہاں بسیں گے اور چھگمانس وہاں ناچیں گے۔",
                "۲۲": "اور جزِیروں کے جنگلی درندے اُن کے ویران گھروں میں اور مارہاے گنج اُن کے رنگ محلّوں میں چِلائیں گے؛ اور اُس کا وقت نزدِیک آ پُہنچا ہے اور اُس کے دِنوں کو اب طُول نہیں ہو گا۔ پَس مَیں اِسے فوراً برباد کروُں گا؛ ہاں، اِس لِیے کہ مَیں اپنے لوگوں پر رحم کروُں گا، البتہ بدکار ہلاک ہوں گے۔"
            },
            "24": {
                "۱": "پَس خُداوند یعقُوب پر رحم فرمائے گا، بلکہ وہ اِسرائیل کو ہنُوز برگُزیدہ کرے گا، اور اُنھیں اُن کے مُلک میں بسائے گا؛ اور پردیسی اُن کے ساتھ پیوست ہوں گے اور یعقُوب کے گھرانے سے جُڑ جائیں گے۔",
                "۲": "اور لوگ اُن کو لا کر اُن کے مُلک میں پُہنچائیں گے؛ ہاں، دُور دراز سے زمِین کی اِنتہاؐؤں کی طرف سے؛ اور وہ اپنے موعودہ مُلکوں میں لوٹیں گے۔ اور اِسرائیل کا گھرانا خُداوند کی سر زمِین میں اُن کا مالِک ہو کر اُن کو غُلام اور لَونڈیاں بنائے گا؛ کیوں کہ وہ اپنے اسِیر کرنے والوں کو اسِیر کریں گے؛ اور اپنے ظُلم کرنے والوں پر حُکُومت کریں گے۔",
                "۳": "اور اَیسا ہو گا کہ اُس روز جب خُداوند تُجھے تیری مُصیبت، اور تیرے خوف، اور سخت اسِیری میں جِس میں تُجھ سے خِدمت کرائی گئی آرام بخشے گا۔",
                "۴": "اور اُس روز اَیسا ہو گا، کہ تُو شاہِ بابل کے خِلاف یہ مثل لائے گا اور کہے گا کہ: ظالِم کَیسا نابُود ہو گیا، اور شہرِ درخشندہ کَیسا نیست ہُوا!",
                "۵": "خُداوند نے شریروں کا لٹھ یعنی حاکموں کا عَصا توڑ ڈالا ہے۔",
                "۶": "وہی جِس نے لوگوں کو قہر سے پے در پے مارا، وہی جِس نے قَوموں پر غضب کے ساتھ حُکم کِیا، ستایا جاتا ہے، اور کوئی روکتا نہیں۔",
                "۷": "ساری زمِین پر آرام و آسایش ہے؛ وہ یکایک گیت گانے لگتے ہیں۔",
                "۸": "ہاں، صنوبر کے درخت اور لبنان کے دیوداربھی تُجھ پر یہ کہتے ہُوئے خُوشی کرتے ہیں: جب سے تُو گِرایا گیا تب سے کوئی کاٹنے والا ہماری طرف نہیں آیا۔",
                "۹": "پاتال نِیچے سے تیرے سبب جُنبِش کھاتا ہے کہ تیرے آتے وقت تیرا اِستقبال کرے؛ وہ تیرے لِیے مُردوں کو یعنی زمِین کے سب سرداروں کو جگاتا ہے؛ وہ قَوموں کے سب بادِشاہوں کو اُن کے تختوں پر سے اُٹھا کھڑا کرتا ہے۔",
                "۱۰": "وہ سب بولیں گے اور تُجھ سے کہیں گے: کیا تُو بھی ہماری مانِند عاجِز ہو گیا؟ تُو اَیسا ہو گیا جَیسے ہم ہیں؟",
                "۱۱": "تیری شان و شوکت قبر میں اُتاری گئی، تیرے سازوں کی آواز سُنائی نہ دیتی؛ تیرے نِیچے کِیڑوں کا فرش ہُوا اور کِیڑے ہی تیرا بالا پوش بنے۔",
                "۱۲": "اَے لُوسی فر، صُبح کے روشن سِتارے تُو کیوں کر آسمان پر سے گِر پڑا! اَے قَوموں کو پَست کرنے والے تُو کیوں کر زمِین پر پٹکا گیا!",
                "۱۳": "تُو تو اپنے دِل میں کہتا تھا: مَیں آسمان پر چڑھ جاؤُں گا، مَیں اپنے تخت کو خُدا کے سِتاروں سے بھی اُونچا کروُں گا؛ اور مَیں شِمالی اطراف میں جماعت کے پہاڑ پر بَیٹُھوں گا؛",
                "۱۴": "مَیں بادلوں کی بُلندیوں سے بھی اُوپر چڑھ جاوں گا؛ مَیں باری تعالیٰ کی مانِند ہُوں گا۔",
                "۱۵": "لیکن تُو پاتال میں گڑھے کی تہہ میں اُتارا جائے گا۔",
                "۱۶": "اور جِن کی نظر تُجھ پر پڑے گی تُجھے غَور سے دیکھ کرکہیں گے: کیا یہ وہی شخص ہے جِس نے زمِین کو لرزایا اور مُملکتوں کو ہِلا دِیا؟",
                "۱۷": "جِس نے جہان کو وِیران کِیا، اور اُس کی بستِیاں اُجاڑ دِیں، جِس نے اپنے اسِیروں کی کوٹھری کو نہ کھولا؟",
                "۱۸": "قَوموں کے تمام بادِشاہ، ہاں، سب کے سب اپنے اپنے مسکن میں شَوکت کے ساتھ آرام کرتے ہیں۔",
                "۱۹": "لیکن تُو اپنی گور سے باہر نِکمّی شاخ کی مانِند نِکال پھینکا گیا۔ تُو اُن مقتُولوں کے نِیچے دبا ہے جو تلوار سے چھیدے گئے اور گڑھے کے پتّھروں پر گِرے ہیں۔ اُس لاش کی مانِند جو پاؤں سے لتاڑی گئی ہو۔",
                "۲۰": "تُو اُن کے ساتھ کبھی قبر میں دفن نہ کِیا جائے گا، کیوں کہ تُو نے اپنی مملکت کو وِیران کِیا اور اپنی رعیّت کو قتل کِیا؛ بدکرداروں کی نسل کا نام باقی نہ رہے گا۔",
                "۲۱": "اُس کے فرزندوں کے لِیے اُن کے باپ دادا کے گُناہوں کے سبب سے قتل کے سامان تیّار کرو تاکہ وہ پِھر اُٹھ کر مُلک کے مالِک نہ ہو جائیں اور رُویِ زمِین کو شہروں سے مَعمُور نہ کریں۔",
                "۲۲": "کیوں کہ ربّ الافواج فرماتا ہے کہ مَیں اُن کی مُخالِفت کو اُٹھوں گا اور مَیں بابل میں سے نام، اور بقیہ، اور بیٹا اور بھتیجا مِٹا ڈالوں گا، خُداوند فرماتا ہے۔ کیوں کہ ربُّ الافواج فرماتا ہے مَیں اُن کی مُخالِفت کو اُٹھوں گا اور مَیں بابل کا نام مِٹاؤُں گا اور اُن کوجو باقی ہیں بیٹوں اور پوتوں سمیت کاٹ ڈالُوں گا۔ یہ خُداوند کا فرمان ہے۔",
                "۲۳": "ربُّ الافواج فرماتا ہے مَیں اُسے خار پُشت کی مِیراث اور جوہڑ بنا دُوں گا اور مَیں اُسے فنا کے جھاڑُو سے صاف کر دُوں گا۔",
                "۲۴": "ربُّ الافواج قَسم کھا کر فرماتا ہے کہ یقِیناً جَیسا مَیں نے چاہا وَیسا ہی ہو جائے گا اور جَیسا مَیں نے اِرادہ کِیا ہے وَیسا ہی وُقُوع میں آئے گا—",
                "۲۵": "مَیں اپنے ہی مُلک میں اسُوری کو شِکست دُوں گا، اور اپنے پہاڑوں پر اُسے پاؤں تلے لتاڑُوں گا؛ تب اُس کا جُوَا اُن پر سے اُترے گا اور اُس کا بوجھ اُن کے کندھوں پر سے ٹلے گا۔",
                "۲۶": "ساری دُنیا کی بابت یِہی مقصُود ہے؛ اور سب قَوموں پر یِہی ہاتھ بڑھایا گیا ہے۔",
                "۲۷": "کیوں کہ ربُّ الافواج نے اِرادہ کِیا ہے، کون اُسے باطِل کرے گا؟ اور اُس کا ہاتھ بڑھایا گیا ہے، اُسے کون روکے گا؟",
                "۲۸": "جِس برس آخز بادِشاہ نے وفات پائی اُسی سال یہ بارِنبُوّت آیا۔",
                "۲۹": "اَے کُل فلِستِین تُو اِس پر خُوش نہ ہو کہ تُجھے مارنے والا لٹھ ٹُوٹ گیا؛ کیوں کہ سانپ کی اصل سے ایک ناگ نِکلے گا، اور اُس کا پَھل ایک اُڑنے والا آتِشی سانپ ہوگا۔",
                "۳۰": "تب مِسکِینوں کے پہلوٹھے کھائیں گے، اور مُحتاج آرام سے سوئیں گے؛ پر مَیں تیری جڑ قحط سے برباد کر دُوں گا اور تیرے باقی لوگ قتل کِیے جائیں گے۔",
                "۳۱": "اَے پھاٹک! تُو واوَیلا کر؛ اَے شہر! تُو چِلاّ، اَے فلِستِین تُو بِالکُل گُداز ہو گئی؛ کیوں کہ شِمال سے ایک دُھواں اُٹھے گا، اور اُس کے لشکروں میں سے کوئی پِیچھے نہ رہ جائے گا۔",
                "۳۲": "اُس وقت قَوم کے قاصِدوں کو کوئی کیا جواب دے گا؟ کہ خُداوند نے صِیُّون کو تعمِیر کِیا ہے، اور اُس میں اُس کے مِسکِین بندے پناہ لیں گے۔"
            },
            "25": {
                "۱": "اب مَیں، نِیفی، اُن باتوں کے متعلق کُچھ کہتا ہُوں جو مَیں نے لِکھی ہیں جو یسعیاہ کے مُنہ سے نِکلی ہیں۔ کیوں کہ دیکھو، یسعیاہ نے بُہت سی باتیں فرمائیں جِن کو سمجھنا میرے لوگوں کے لِیے مُشکل تھا؛ کیوں کہ وہ یہُودیوں میں طریقِ نبُوّت سے ناواقف تھے۔",
                "۲": "کیوں کہ مَیں، نِیفی، نے اُنھیں یہُودی طور طریقوں کے بارے میں زیادہ باتیں نہ سِکھائی تھیں؛ کیوں کہ اُن کے کام تارِیکی کے کام اور اُن کے اَعمال مکرُوہ اَعمال تھے۔",
                "۳": "پَس، مَیں اپنے لوگوں کے لِیے لِکھتا ہُوں، اُن سب کے واسطے جو بعد ازیں اِن باتوں کو قبُول کریں گے جِن کو مَیں رقم کرتا ہُوں، تاکہ وہ خُدا کی اُن سزاؤں کو جانیں، جو تمام قَوموں پر، اُس کلام کے مُطابق نازِل ہوں گی جو اُس نے فرمایا ہے۔",
                "۴": "پَس، اَے میرے لوگو، غور سے سُنو، جو اِسرائیل کے گھرانے سے ہو، اور میری باتوں پر کان لگاؤ؛ اگرچہ یسعیاہ کی باتیں تُم پر واضح نہیں ہیں، بہرکیف وہ اُن سب پر واضح ہیں جو نبُوّت کی رُوح سے مَعمُور ہیں۔ بلکہ مَیں یہ نبُوّت تُمھیں دیتا ہُوں، اُس رُوح کے مُطابق جو مُجھ میں ہے؛ پَس، مَیں راست گوئی کے ساتھ نبُوّت کروُں گا جو اُس وقت سے مُجھ میں ہے جب سے مَیں اپنے باپ کے ساتھ یروشلِیم سے آیا؛ پَس دیکھو، میری جان اپنے لوگوں کے واسطے راست گوئی میں شادمان ہوتی ہے تاکہ وہ سِیکھیں۔",
                "۵": "ہاں، اور میری جان یسعیاہ کے کلام سے شادمان ہوتی ہے، کیوں کہ مَیں یروشلِیم سے آیا ہُوں اور میری آنکھوں نے یہودیوں کے مُعاملات دیکھے ہیں، اور مَیں جانتا ہُوں کہ یہُودی نبِیوں کی باتوں کو سمجھتے ہیں، اور کوئی دُوسرا اِنسان نہیں جو اَیسی باتوں کو اُن کی مانِند سمجھتا ہے جو یہودیوں سے فرمائی گئی تھیں، سِوا اِس بات کے کہ یہُودیوں کے مُعاملات اُنھیں اِسی طریق کے مُطابق سِکھائے جائیں۔",
                "۶": "اگرچہ دیکھو، مُجھ، نِیفی، نے اپنے بچّوں کو یہُودیوں کے طریق کے مُطابق نہیں سِکھایا؛ مگر دیکھو، مَیں، خُود، یروشلِیم میں رہ چُکا ہُوں، پَس مُجھے اِرد گِرد کے عِلاقوں کے بارے میں عِلم ہے؛ اور مَیں اپنے بچّوں سے خُدا کی اُن سزاؤں کا تذکرہ کر چُکا ہُوں، جو یہُودیوں پر نازِل ہو چُکی ہیں، اپنے بچّوں کے واسطے، جِن کی بابت سب کُچھ جو یسعیاہ فرما چُکا ہے، گویا مَیں اُنھیں نہیں لِکھتا۔",
                "۷": "بلکہ دیکھو، مَیں اپنی راست گوئی کے مُطابق، اپنی نبُوّت کے ساتھ آگے بڑھتا ہُوں؛ جِس میں مُجھے معلُوم ہے کہ کوئی شخص غلطی نہیں کرسکتا؛ پھر بھی، جِن دِنوں یسعیاہ کی نبُوّتیں پُوری ہوں گی تو لوگ یقِیناً جان لیں گے، اُن زمانوں میں جب وہ پُوری ہوں گی۔",
                "۸": "پَس، وہ بنی آدم کے نزدیک بڑی قدر والی ہیں، اور جو خیال کرتا ہے کہ وہ نہیں ہیں، اُن کے ساتھ مِیں خاص طور پر کلام کروُں گا، اور یہ باتیں اپنے لوگوں کے لِیے رکھ چھوڑُوں گا؛ کیوں کہ مَیں جانتا ہُوں کہ آخِری دِنوں میں وہ اُن کے لِیے بڑی قدر والی ہوں گی؛ کیوں کہ اُس روز وہ اُنھیں سمجھیں گے؛ پَس، اُن کی بھلائی کے لِیے مَیں نے اِنھیں لِکھا ہے۔",
                "۹": "اور جیسا کہ یہُودیوں کے درمیان میں ایک نسل بدکاری کے سبب سے ہلاک ہو چُکی ہے، اسی طرح وہ بھی نسل در نسل اپنی بدکاریوں کے مُطابق ہلاک کر دیے گئے ہیں؛ اُن میں سے کوئی بھی ہلاک نہ کِیا گیا جب تک خُداوند کے نبِیوں نے اُن پر آشکارا نہ کِیا۔",
                "۱۰": "پَس، میرے باپ کے یروشلِیم چھوڑنے کے بعد اُن پر جلد نازِل ہونے والی تباہی کی بابت اُنھیں بتا دِیا گیا تھا؛ پھر بھی، اُنھوں نے اپنے دِل سخت کِیے؛ اور وہ میری نبُوّت کے مُطابق ہلاک ہو چُکے ہیں سِوا اُن کے جو بابل میں اسِیر کر کے لے جائے گئے ہیں۔",
                "۱۱": "اور اب مَیں اُس رُوح کے سبب جو مُجھ میں ہے یہ کہتا ہُوں۔ اور اِس کے باوجود کہ وہ لے جائے گئے ہیں اور دوبارہ لوٹ آئیں گے، اور یروشلِیم کے مُلک کے مالک ہوں گے؛ پَس، وہ دوبارہ اپنے مُوروثی مُلک میں بحال کِیے جائیں گے۔",
                "۱۲": "بلکہ دیکھو، اُن میں جنگیں، اور جنگوں کی اَفواہیں ہوں گی؛ اور جب وہ دِن آئے گا کہ باپ کا اِکلوتا، ہاں، یعنی آسمان اور زمِین کا باپ، اپنے آپ کو اُن پر مُجسّم ہو کر ظاہر کرے گا، دیکھو، وہ اُسے اپنی بدکاریوں، اور اپنے دِل کی سنگینی، اور اپنی سرکشی کے باعث رَدّ کریں گے۔",
                "۱۳": "دیکھو، وہ اُسے مصلُوب کریں گے؛ اور تین دِن تک قبر میں رہنے کے بعد وہ مُردوں میں سے اپنی کِرنوں میں شِفا کے ساتھ جی اُٹھے گا، اور وہ تمام جو اُس کے نام پر اِیمان لائیں گے خُدا کی بادِشاہی میں بچائے جائیں گے۔ پَس، میری جان اُس کی بابت نبُوّت کرنے سے شادمان ہوتی ہے کیوں کہ مَیں نے اُس کا دِن دیکھ لِیا ہے، اور میرا دِل اُس کے پاک نام کی بڑائی کرتا ہے۔",
                "۱۴": "اور دیکھو اَیسا ہو گا کہ ممسُوح کے مُردوں میں سے جی اُٹھنے، اور اپنے لوگوں پر، جتنے بھی اُس پر اِیمان لائیں گے ظاہر کرنے کے بعد، دیکھو، یروشلِیم ایک بار پھر تباہ ہوگا؛ چُناں چہ اُن پر اَفسوس جو خُدا اور اُس کی کلِیسیا کے لوگوں کے خِلاف لڑتے ہیں۔",
                "۱۵": "پَس، یہُودی سب قَوموں میں پراگندہ ہوں گے؛ ہاں، اور بابل بھی تباہ ہو گا؛ پَس، دُوسری قومیں یہُودیوں کو تِتر بِتر کریں گی۔",
                "۱۶": "اور اُن کے تِتر بِتر ہونے، اور کئی پُشتوں تک دُوسری قَوموں کے ذریعے سے خُداوند خُدا نے اُن کو اَذیت پُہنچائی ہے، ہاں، یعنی پُشت در پُشت جب تک اُنھیں مسِیح، ابنِ خُدا، اور کفّارہ پر اِیمان لانے کے لِیے آمادہ نہیں کِیا جاتا جو کہ تمام بنی نوع اِنسان کے لِیے لامحدود ہے—اور جب وہ دِن آئے گا کہ وہ مسِیح پر اِیمان لائیں گے، اور صاف ہاتھوں اور پاکیزہ دِل کے ساتھ، اُس کے نام پر باپ کی عِبادت کریں گے، اور مزید کسی ممسُوح کی طرف نہ دیکھیں گے، تب، اُس وقت، وہ دن آئے گا کہ اِس کے لِیے یہ واجب و لازم ہے کہ اُنھیں اِن باتوں پر اِیمان لانا ہوگا۔",
                "۱۷": "اور خُداوند اپنے لوگوں کو اُن کی گُم راہ اور فناپذیر حالت سے بحال کرنے کے لِیے دُوسری مرتبہ پھر اپنا ہاتھ بڑھائے گا۔ پَس، وہ بنی آدم کے درمیان میں نِرالا اور حیرت خیز اَمر اَنجام دینے کے لِیے آگے بڑھے گا۔",
                "۱۸": "پَس، اُن کے واسطے وہ اپنا کلام ظاہر کرے گا، وہی کلام یومِ آخِر کو اُن کی عدالت کرے گا، چُناں چہ یہ اُنھیں حقیقی ممسُوح کی بابت یقِین دِلانے کی نیت سے عطا کِیا جائے گا، جِس کو اُنھوں نے ردّ کر دِیا تھا؛ اور اُن کی ترغیب کے لِیے کہ اُنھیں کسی اور ممسُوح کی آمد کے مُنتظر ہونے کی مزید ضرُورت نہیں ہے، کیوں کہ کوئی نہیں آئے گا سِوا جُھوٹے ممسُوح کے جو لوگوں کو دھوکا دے گا؛ کیوں کہ نبِیوں نے صِرف ایک ممسُوح کی بابت فرمایا ہے، اور وہ ممسُوح وہ ہے جِس کو یہُودی رَدّ کریں گے۔",
                "۱۹": "پَس نبِیوں کے کلام کے مُطابق ممسُوح میرے باپ کے یروشلِیم چھوڑنے کے چھے سَو برس بعد آتا ہے؛ اور نبِیوں کے کلام اور خُدا کے فرِشتہ کی پیشین گوئی کے مُطابق بھی اُس کا نام یِسُوع مسِیح، اِبنِ خُدا ہو گا۔",
                "۲۰": "اور اب، میرے بھائیو، مَیں نے صاف صاف بیان کر دِیا ہے تاکہ تُمھیں غلط فہمی نہ ہو سکے۔ اور خُداوند خُدا کی حیات کی قسم جو اِسرائیل کو مِصر کی سر زمِین سے باہر نِکال لایا، اور مُوسیٰ کو قُدرت عطا فرمائی کہ وہ قَوموں کو زہریلے سانپوں کے کاٹے جانے کے بعد شِفا دے سکے، اگر وہ اپنی نظریں اُس سانپ پر ڈالتے ہیں جو اُس نے اُن کے سامنے اُونچے پر چڑھایا، اور اُس کو یہ قُدرت بھی بخشی گئی کہ وہ چٹان پر مارے اور پانی پُھوٹ نِکلے؛ ہاں، دیکھو مَیں تُم سے کہتا ہُوں کہ اِن باتوں کی حقیقت کی قَسم اور خُداوند خُدا کی حیات کی قَسم، آسمان کے نیچے، یسُوع مسِیح کے سِوا، جِس کا مَیں تذکرہ کر چُکا، کوئی اور نام نہیں بخشا گیا جِس سے اِنسان نجات پا سکے۔",
                "۲۱": "پَس، اِسی وجہ سے خُداوند خُدا نے مُجھ سے وعدہ فرمایا کہ یہ باتیں جو مَیں لِکھتا ہُوں برقرار اور محفُوظ کی جائیں گی، اور پُشت در پُشت میری نسل کے حوالے کی جائیں گی، تاکہ یُوسُف کے ساتھ کِیا ہُوا وعدہ پُورا ہو، کہ جب تک دُنیا قائم و دائم ہے اُس کی نسل کبھی ہلاک نہ ہو گی۔",
                "۲۲": "پَس، جب تک دُنیا قائم و دائم رہے گی یہ باتیں نسل در نسل جاری و ساری رہیں گی؛ اور وہ خُدا کی مرضی اور رضا سے جاری ہوں گی؛ اور وہ قَومیں جِن کے پاس یہ ہوں گی اُن کا اِنصاف اِنھی باتوں کے مُطابق ہو گا جو لِکھی گئی ہیں۔",
                "۲۳": "چُناں چہ ہم اپنے بچّوں، اور اپنے بھائیوں کو بھی مسِیح پر اِیمان لانے اور خُدا سے میل ملاپ کرنے پر آمادہ کرنے کے واسطے جاں فشانی اور بڑی محنت سے لِکھتے ہیں؛ پَس ہم جانتے ہیں کہ بالآخِر سب کُچھ کرنے کے بعد بھی، یہ فضل کے وسِیلہ سے ہے کہ ہم بچائے جاتے ہیں۔",
                "۲۴": "اور، مسِیح پر اِیمان لانے کے باوجود، ہم مُوسیٰ کی شریعت پر عمل کرتے ہیں، اور شریعت کے پُورا ہونے تک ثابت قدمی سے مسِیح کے مُنتظر ہیں۔",
                "۲۵": "چُناں چہ، اِسی واسطے شریعت عطا کی گئی تھی؛ پَس شریعت ہمارے لِیے مُردہ ہو چُکی، اور ہم مسِیح میں اپنے اِیمان کے سبب سے زِندہ کِیے جاتے ہیں؛ پھر بھی حُکموں کے سبب سے ہم شریعت کو مانتے ہیں۔",
                "۲۶": "اور ہم مسِیح کی بات کرتے ہیں، ہم مسِیح میں شادمان ہوتے ہیں، ہم مسِیح کی مُنادی کرتے ہیں، ہم مسِیح کی نبُوّت کرتے ہیں، اور ہم اپنی نبُوّتوں کے مُطابق لِکھتے ہیں، تاکہ ہمارے بچّے جان لیں کہ اُنھیں اپنے گُناہوں کی شِفاعَت کے لِیے کس وسِیلہ کی طرف دیکھنا ہے۔",
                "۲۷": "پَس، ہم شریعت کی بابت کلام کرتے ہیں تاکہ ہمارے بچّے شریعت کی مُردگی کو جان سکیں؛ اور وہ، شریعت کی مُردگی کی بابت جان کر، اُس زِندگی کے مُنتظر ہوں جو مسِیح میں ہے، اور جانیں کہ شریعت کس واسطے دی گئی تھی۔ اور مسِیح میں شریعت کے پُورے ہونے کے بعد، جب شریعت جاتی رہے گی تو پھر اُنھیں اُس کے خِلاف اپنے دِل سخت کرنے کی ضرُورت نہیں۔",
                "۲۸": "اور اب میرے لوگو، دیکھو، تُم سرکش قَوم ہو؛ پَس، مَیں نے تُم سے صاف صاف کہہ دِیا ہے، تاکہ تُمھیں غلط فہمی نہ ہو۔ اور جو باتیں مَیں نے تُم سے کہیں ہیں وہ تُمھارے خِلاف شاہد ہوں گی؛ پَس کسی اِنسان کو راہِ راست کی تعلِیم دینے کے لِیے کافی ہیں؛ درحقیقت مسِیح پر اِیمان لانا راہِ راست ہے اُس کا اِنکار کرنا نہیں؛ کیوں کہ اُس کا اِنکار کرنے سے تُم نبِیوں اور شریعت کا بھی اِنکار کرتے ہو۔",
                "۲۹": "اور اب دیکھو، مَیں تُم سے کہتا ہُوں مسِیح پر اِیمان لانا راہِ راست ہے اُس کا اِنکار کرنا نہیں؛ اور مسِیح اِسرائیل کا قُدُّوس ہے؛ پَس لازم ہے کہ تُم اُس کے حُضُور سجدہ کرنا، اور اپنے سارے دِل، اپنی ساری عقل، اپنی ساری طاقت، اور اپنی ساری جان سے اُس کی عِبادت کرنا؛ اور اگر تُم اَیسا کرتے ہو تُم ہرگز خارج نہ کِیے جاؤ گے۔",
                "۳۰": "اور جہاں تک مُناسب ہو، تُم ضرُور خُدا کے کاموں اور رسموں کو ماننا جب تک وہ شریعت پُوری نہیں ہو جاتی جو مُوسیٰ کو دی گئی تھی۔"
            },
            "26": {
                "۱": "اور مسِیح مُردوں میں سے جی اُٹھنے کے بعد اپنے تئیں، میرے بچّو، اور میرے پیارے بھائیو، تُم پر ظاہر کرے گا؛ اور وہ باتیں جو وہ تُم سے فرمائے گا شریعت ہوں گی جِس پر تُم چلو گے۔",
                "۲": "پَس دیکھو، مَیں تُم سے کہتا ہُوں کہ مَیں نے دیکھا ہے کہ کئی پُشتیں گُزر جائیں گی اور میرے لوگوں میں بڑی بڑی جنگیں اور جھگڑے ہوں گے۔",
                "۳": "اور ممسُوح کے آ جانے کے بعد میرے لوگوں کو اُس کی پَیدایش اور اُس کی موت اور اُس کے جی اُٹھنے کی بابت نشان دیے جائیں گے؛ اور بڑا اور بھیانک ہو گا وہ دِن شریروں کے واسطے، چُوں کہ وہ ہلاک ہوں گے؛ اور وہ ہلاک ہوتے ہیں کیوں کہ وہ نبِیوں اور مُقدّسوں کو باہر کھینچتے، اور اُنھیں سنگ سار کرتے، اور اُنھیں قتل کرتے ہیں؛ پَس اُن کے خِلاف مُقدّسین کے خُون کی فریاد دھرتی سے خُدا تک پُہنچے گی۔",
                "۴": "پَس، سب مغرُور، اورجو بدکرداری میں ملوث ہیں، ربُّ الافواج فرماتا ہے، اَیسا دِن جو آنے والا ہے اُن کو بھسم کر دے گا، کیوں کہ وہ بھُوسے کی مانِند ہوں گے۔",
                "۵": "اور وہ جو نبِیوں اور مُقدّسوں کو قتل کرتے ہیں، زمِین کی گہرائیاں اُن کو نگل جائیں گی، ربُّ الافواج فرماتا ہے؛ اور پہاڑ اُن کو ڈھانپ دیں گے، اور بگولے اُن کو لے اُڑیں گے، اور عمارتیں اُن پر گِر پڑیں گی اور اُن کو کُچل کر پاش پاش کر دیں گی اور ذرّہ ذرّہ کر کے پیس ڈالیں گی۔",
                "۶": "اور گرج، اور بجلی، اور زلزلے، نیز ہر قسم کی تباہ کاری اُن پر نازِل کی جائے گی، کیوں کہ خُداوند کے غضب کی آگ اُن کے خِلاف بھڑکے گی، اور وہ بھُوسے کی مانِند ہوں گے، اور اَیسا دِن آئے گا جو اُنھیں بھسم کر دے گا، ربُّ الافواج فرماتا ہے۔",
                "۷": "آہ، ہلاکت کے باعث میرے لوگوں کے کھو جانے پر میری جان کا کرب اور دُکھ! کیوں کہ مَیں، نِیفی، یہ دیکھ چُکا ہُوں، اور یہ مُجھے خُداوند کی حُضُوری میں عین بھسم کر دینے کے قریب ہے؛ لیکن ضرُور ہے کہ مَیں اپنے خُدا سے فریاد کروُں: تیری راہیں راست ہیں۔",
                "۸": "لیکن دیکھو، راست باز جو نبِیوں کی باتوں پر عمل کرتے، اور اُنھیں ہلاک نہیں کرتے، بلکہ ثابت قدمی سے عطا کردہ نشانوں کی بدولت مسِیح کے مُنتظر رہتے ہیں، ہر قسم کی ایذا رسانی کے باوجود—دیکھو، یہ وہ ہیں جو ہلاک نہ ہوں گے۔",
                "۹": "بلکہ راست بازی کا فرزند اُن پر ظاہر ہو گا؛ اور وہ اُنھیں شِفا دے گا، اور تین پُشتوں کے گُزر جانے تک وہ اُس کے ساتھ صُلح و سلامتی میں رہیں گے، اور چوتھی پُشت میں سے بُہتیرے راست بازی میں وفات پا چُکے ہوں گے۔",
                "۱۰": "اور جب یہ باتیں بِیت چُکیں گی تو میرے لوگوں پر بڑی تیزی سے تباہی آئے گی؛ چُناچہ، اپنی جان کے دُکھوں باوجود، مَیں یہ دیکھ چُکا ہُوں؛ پَس، مُجھے عِلم ہے کہ اَیسا ہو گا؛ اور وہ اپنے آپ کو بےوقعت بیچتے ہیں؛ اِس لِیے، اپنے غرُور اور اپنی بیوقوفی کے عوض میں وہ اپنی تباہی پائیں گے؛ کیوں کہ وہ اِبلِیس کی بات مان لیتے ہیں اور نُور کے کاموں کی نسبت تارِیکی کے کاموں کو چُنتے ہیں، لہذا اُنھیں ضرُور جہنم میں جانا ہے۔",
                "۱۱": "پَس خُداوند کا رُوح اِنسان کے ساتھ ہمیشہ مُزاحمت نہ کرتا رہے گا۔ اور جب رُوح اِنسان کے ساتھ مُزاحمت کرنا ترک کر دیتا ہے تو تیزی سے بربادی آتی ہے اور اِس سے میری جان غم زدہ ہوتی ہے۔",
                "۱۲": "اور جیسا کہ مَیں نے یہُودیوں کی رغبت کی بابت بیان کِیا کہ صِرف یِسُوع حقیقی المسِیح ہے، ضرُور ہے کہ غیر قَومیں بھی راغب ہوں کہ یِسُوع المسِیح ہے یعنی اَبَدی خُدا؛",
                "۱۳": "اور کہ وہ رُوحُ القُدس کی قُدرت کے وسِیلہ سے اپنے تئیں اُن سب پر ظاہر کرتا ہے جو اُس پر اِیمان لاتے ہیں؛ ہاں، ہر قوم، قبِیلہ، زبّان، اور اُمّت پر، بنی آدم کے درمیان میں نِشانوں، عجائِب وغرائِب، اور بڑے بڑے مُعجزوں کو اُن کے اِیمان کے مُوافِق کرتا ہے۔",
                "۱۴": "بہرکیف دیکھو، مَیں آخِری ایّام کے حوالے سے نبُوّت کرتا ہُوں، اُن دِنوں کی بابت جب خُداوند خُدا بنی آدم پر اِن باتوں کو ظاہر کرے گا۔",
                "۱۵": "میری نسل اور میرے بھائیوں کی نسل کے بے اعتقادی میں رُوبہ زوال ہونےاور غیر قَوموں کے ہاتھوں اذیت پا لینے کے بعد؛ ہاں، خُداوند خُدا اُن کے خِلاف چاروں طرف ڈیرے ڈالے گا اور مورچہ بندی کر کےاُن کا مُحاصرہ کرے گا، اور اُن کے خِلاف دمدمے باندھے گا؛ اور وہ خاک میں ایسے پَست ہوں گے کہ جَیسے اُن کا وجود ہی نہ ہو، پھر بھی راست بازوں کی باتیں لِکھی جائیں گی، اور اِیمان داروں کی دُعائیں سُنی جائیں گی، اور وہ سب جو بےاعتقادی میں رُوبہ زوال ہُوئے ہیں بھلائے نہ جائیں گے۔",
                "۱۶": "پَس جو برباد کِیے جائیں گے وہ زمِین کے اندر سے اُن کے ساتھ کلام کریں گے، اور خاک کے اندر سے اُن کی آواز دھیمی ہوگی، اور اُن کی صدا کسی بُھوت کی سی ہوگی کیوں کہ خُداوند خُدا اُس کو قُوّت دے گا، تاکہ وہ اُن کی بابت سرگوشی کر سکے، یعنی جَیسے یہ زمِین کے اندر سے نِکلے؛ اور اُن کی صدا خاک کے اندر سے سرگوشی کرے گی۔",
                "۱۷": "کیوں کہ خُداوند خُدا یُوں فرماتا ہے: وہ اُن باتوں کو لِکھیں گے جو اُن کے درمیان رونما ہوں گی، اور وہ لِکھی اور کِتاب میں مُہر بند کی جائیں گی، اور وہ جو بے اعتقادی کی بدولت رُوبہ زوال ہُوئے ہیں اُنھیں نہ پائیں گے، کیوں کہ وہ خُدا کی باتوں کو برباد کرنے کے درپے ہیں۔",
                "۱۸": "پَس، جِس طرح اُن کو برباد کِیا گیا وہ بڑی تیزی سے برباد ہُوئے ہیں؛ اور اُن کے ظالِموں کا ٹولا اُڑنے والےبھُوسے کی مانِند ہوگا—ہاں، خُداوند خُدا یُوں فرماتا ہے: یہ ناگہان، ایک دم میں واقع ہو گا—",
                "۱۹": "اور اَیسا ہو گا، کہ جو بے اعتقادی میں رُوبہ زوال ہو گئے ہیں غیر قَوموں کے ہاتھوں مارے جائیں گے۔",
                "۲۰": "اور غیر قَومیں اپنی ہی نظر کے غرُور میں مُتکبُّر ہو گئی ہیں، اور ٹھوکر کھلانے والے پتھر کی بڑی سنگینی کے باعث اُنھوں نے ٹھوکر کھائی ہے، کہ بُہت سی کلِیسیائیں قائم کیں؛ اِس کے باوُجود، وہ خُدا کی قُدرت اور مُعجزوں کو حقیر جانتے ہیں، اور اپنے عِلم اور اپنی حِکمت کو خُود ہی بڑھا چڑھا کر پیش کرتے ہیں، تاکہ وہ نفع حاصل کریں اور مِسکِینوں کے سر کُچلیں۔",
                "۲۱": "اور بُہت سی کلِیسیائیں بنائی گئی ہیں جو حسّد، عداوت اور نفرت پَیدا کرتی ہیں۔",
                "۲۲": "اور خُفیہ سازِشیں بھی ہیں، جِس طرح کہ قدیم وقتوں میں تھیں، اِبلِیس کی سازِشوں کی طرز پر، کیوں کہ وہ اِن تمام کاموں کا بانی ہے؛ ہاں، قتل اور تارِیکی کے کاموں کا بانی؛ ہاں، اور وہ اُن کی گردن میں نرم ڈوری ڈال کر گُم راہ کرتا ہے جب تک وہ اُن کو ہمیشہ کے لِیے اپنی مضبُوط رسیوں کے ساتھ باندھ نہیں لیتا۔",
                "۲۳": "پَس دیکھو میرے پیارے بھائیو، مَیں تُم سے کہتا ہُوں کہ خُداوند خُدا تارِیکی میں کام نہیں کرتا۔",
                "۲۴": "وہ دُنیا کی بھلائی کے سِوا کوئی امر انجام نہیں دیتا؛ کیوں کہ وہ دُنیا سے محبّت کرتا ہے، یہاں تک کہ وہ اپنی جان تک دے دیتا ہے تاکہ سب اِنسان اُس کی طرف رُجُوع لائیں۔ پَس، وہ کسی کو یہ حُکم نہیں دیتا کہ اُس کی نجات میں شریک نہ ہوں۔",
                "۲۵": "دیکھو، کیا وہ کسی پر زور سے چِلا کر کہتا ہے: مُجھ سے دُور ہو جاؤ؟ دیکھو، میں تُم سے کہتا ہُوں، نہیں؛ بلکہ وہ فرماتا ہے: اِنتِہایِ زمِین کے سب رہنے والو میرے پاس آؤ، دُودھ اور شہد بغیر پیسوں اور قیمت کے خریدو۔",
                "۲۶": "دیکھو کیا اُس نے کسی کو حُکم دِیا ہے کہ وہ عِبادت خانوں یا عِبادت گاہوں سے نِکل جائیں؟ دیکھو، مَیں تُم سے کہتا ہُوں، نہیں۔",
                "۲۷": "کیا اُس نے کسی کو حُکم دِیا ہے کہ وہ اُس کی نجات میں شریک نہ ہوں؟ دیکھو، مَیں تُم سے کہتا ہُوں، نہیں؛ بلکہ اُس نے سب اِنسانوں کو یہ مفت عطا کی ہے؛ اور اُس نے اپنی اُمّت کو حُکم دِیا کہ وہ کُل بنی نوع اِنسان کو تَوبہ کرنے کی ترغیب دیں۔",
                "۲۸": "دیکھو، کیا خُداوند نے کسی کو حُکم دِیا کہ وہ اُس کی نیکی میں شریک نہ ہوں؟ دیکھو مَیں تُم سے کہتا ہُوں، نہیں؛ بلکہ سب اِنسانوں پر ایک جیسی عنایت کی گئی ہے، اور کسی کو محرُوم نہیں رکھا گیا۔",
                "۲۹": "وہ حُکم دیتا ہے کہ کہانتی فریبی چالیں نہ ہوں گی؛ کیوں کہ، دیکھو، کہانتی فریبی چالیں ایسے آدمی ہیں جو مُنادی کرتے اور اپنے آپ کو دُنیا کے لِیے نُور ثابت کرتے ہیں، تاکہ نفع حاصل کریں اور دُنیا کی تحسین وتعریف پائیں؛ لیکن وہ صِیُّون کی فلاح و بہبُود نہیں چاہتے۔",
                "۳۰": "دیکھو، خُداوند نے اِس بات سے منع فرمایا ہے؛ پَس، خُداوند خُدا نے حُکم دِیا کہ سب اِنسانوں میں محبّت ہو، اَیسی محبّت جو عِشق ہے۔ اور اگر اُن میں محبّت نہ ہو، وہ کُچھ بھی نہیں۔ پَس، اگر اُن میں محبّت ہو گی تو صِیُّون کے مزدُوروں کو تباہ و برباد نہ ہونے دیں گے۔",
                "۳۱": "البتہ صِیُّون کے مزدُور صِیُّون کے لِیے مزدُوری کریں؛ کیوں کہ اگر وہ پیسے کے لِیے مزدُوری کریں گے تو ہلاک ہوں گے۔",
                "۳۲": "اور پھر، خُداوند خُدا نے حُکم دِیا ہے کہ اِنسان خُون نہ کرے، کہ وہ جھُوٹ نہ بولے؛ کہ وہ چوری نہ کرے؛ کہ وہ خُداوند اپنے خُدا کا نام بے فائدہ نہ لے؛ کہ وہ حسد نہ کرے؛ کہ وہ نفرت نہ کرے؛ کہ وہ ایک دُوسرے سے جھگڑا نہ کرے؛ کہ وہ حرام کاریاں نہ کرے؛ ا ور وہ اِن میں سے اَیسا کُچھ نہ کرے؛ کیوں کہ جو کوئی اَیسا کرتا ہے ہلاک ہو گا۔",
                "۳۳": "پَس اِن بُرائیوں میں سے کوئی بھی خُدا کی طرف سے نہیں آتی؛ کیوں کہ وہ اَیسا کام کرتا ہے جو بنی آدم کے لِیے بھلا ہے؛ اور اَیسا کوئی کام نہیں کرتا سِوا اِس بات کے کہ یہ بنی آدم کے لِیے صریح اور واضح ہے؛ اور وہ اُن سب کو اپنے پاس آنے اور اپنی فضِیلت میں شریک ہونے کی دعوت دیتا ہے؛ اور اپنے پاس آنے والوں میں سے کسی کا اِنکار نہیں کرتا خواہ کالا ہے یا گورا، غلام ہے یا آزاد مرد ہے یا عورت؛ اور وہ غیر قَوموں کو یاد رکھتا ہے؛ خُدا کی نظر میں سب ایک جَیسے ہیں، یہُودی اور غیر قَومیں دونوں۔"
            },
            "27": {
                "۱": "بلکہ، دیکھو، آخِری ایّام میں، یا غیر قَوموں کے دِنوں میں—ہاں، دیکھو غیر قَوموں کی سب قومیں اور یہُودی بھی، ہرچند جو اِس مُلک میں آئیں گی اور وہ جو دُوسرے مُلکوں میں ہوں گے، ہاں، حتیٰ کہ دُنیا کے سب مُلکوں میں، دیکھو، وہ بُرائیوں اور ہر قسم کی مکرُوہات میں مَست ہوں گے—",
                "۲": "اور جب وہ دِن آئے گا ربُّ الافواج خُود گرجنے اور زلزلہ کے ساتھ، اور بڑی آواز، اور آندھی، اور طُوفان، اور آگ کے مُہلِک شُعلہ کے ساتھ اُن کو سزا دینے کو آئے گا۔",
                "۳": "اور سب قومیں جو صِیُّون کے خِلاف لڑتی ہیں، اور اُسے دُکھ دیتی ہیں، رات کو دیکھے جانے والے خواب کی مانِند ہو جائیں گی؛ ہاں، اُن کے واسطے یُوں ہو گا، جَیسے کوئی بُھوکا آدمی خواب میں دیکھے، کہ کھا رہا ہے پرجاگ اُٹھے اور اُس کا جی نہ بھرا ہو؛ یا پِیاسا آدمی خواب میں دیکھے کہ پانی پی رہا ہے پر جاگ اُٹھے اور پیاس سے بیتاب ہو، اور اُس کی جان آسُودہ نہ ہو؛ ہاں، وَیسا ہی اُن سب قَوموں کے انبوہ کا حال ہو گا جو کوہِ صِیُّون سے جنگ کرتی ہیں۔",
                "۴": "کیوں کہ دیکھو، تُم سب جو بُرائی کے مُرتکب ہوتے ہو، ٹھہر جاؤ اور تعجب کرو، پَس تُم ماتم اور واویلا کرو گے، ہاں، تُم مَست ہو گے پر مَے سے نہیں، تُم لڑکھراؤ گے پر شراب سے نہیں۔",
                "۵": "پَس دیکھو، خُداوند نے تُم پر گہری نِیند کی رُوح بھیجی ہے۔ چُوں کہ دیکھو، تُم نے اپنی آنکھیں بند کر لی ہیں، اور تُم نے نبِیوں کو رَدّ کِیا ہے؛ اور تُمھارے حاکموں، اور رویا بِینوں پر تُمھاری بُرائی کے سبب سے اُس نے حِجاب ڈال دِیا ہے۔",
                "۶": "اور اَیسا ہو گا کہ خُداوند خُدا تُم پر کِتاب اَلکلام (کِتابِ پیام) ظاہر کرے گا، اور وہ پیام اُن کا ہوگا جو سو گئے ہیں۔",
                "۷": "اور دیکھو کہ کِتاب مُہر بند ہو گی؛ اور اِس کِتاب میں دُنیا کے آغاز سے لے کر اِس کے اَنجام تک خُدا کا مُکاشفہ ہو گا۔",
                "۸": "پَس، اُن باتوں کے سبب سے جنھیں مُہربند کِیا گیا ہے، وہ باتیں جو سربمُہر ہیں اُنھیں لوگوں کی بدیوں اور مکرُوہات کے دِن میں نہیں پُہنچایا جائے گا۔ پَس اُن کو اِس کِتاب سے محرُوم رکھا جائے گا۔",
                "۹": "البتہ یہ کِتاب ایک شخص کے حوالے کی جائے گی، اور وہ اِس کِتاب کے پیام کو پُہنچائے گا، اُن کے پیام کو جو خاک میں سوئے ہُوئے ہیں، اور وہ کسی اور کو یہ پیام سونپے گا۔",
                "۱۰": "مگر پیام جو مُہربند کِیا گیا ہے وہ حوالے نہ کرے گا، نہ وہ کِتاب سونپے گا۔ کیوں کہ یہ کِتاب خُدا کی قُدرت کے وسِیلہ سے مُہربند کی جائے گی، اور مُکاشفہ جو مُہر بند کِیا گیا تھا خُداوند کے اپنے مُقرّر شُدہ وقت تک کِتاب میں محفُوظ کِیا جائے گا، تاکہ وہ ظاہر کِیا جائے؛ چُوں کہ دیکھو، وہ بنائے عالم سے لے کر اُس کے آخِر تک کی سب باتوں کو آشکار کرتا ہے۔",
                "۱۱": "اور وہ دِن آتا ہے جب اِس کِتاب کے مُہر بند کِیے گئے پیام کی کوٹھوں پر مُنادی کی جائے گی؛ اور اُس کی مُنادی مسِیح کی قُدرت کے وسِیلہ سے ہوگی؛ اور ہر وہ بات، جو بنی آدم کے درمیان میں کبھی ہُوئی تھی، اور جو آیندہ کبھی ہو گی حتیٰ کہ دُنیا کے آخِر تک، بنی آدم پر آشکار کی جائے گی۔",
                "۱۲": "پَس، جِس دِن یہ کِتاب اُس شخص کو سونپی جائے گی جِس کی بابت مَیں نے فرمایا ہے، اِس کِتاب کو دُنیا کی آنکھوں سے پوشِیدہ رکھا جائے گا، تاکہ، اُس کے علاوہ جِس کو یہ کِتاب سونپی جائے گی، کوئی آنکھ اِس کو دیکھ نہ پائے، سِوا اِن تین گواہوں کے جو، خُدا کی قُدرت سے اِس کو دیکھیں؛ اور وہ اِس کِتاب اور اِس کی باتوں کی سچّائی کی گواہی دیں گے۔",
                "۱۳": "اور خُدا کی مرضی کے مُطابق، بنی آدم کو اِس کے کلام کی گواہی دینے کے واسطے، صِرف اِن چند کے علاوہ اُسے کوئی اور نہ دیکھے گا؛ کیوں کہ خُداوند خُدا نے فرمایا ہے کہ اِیمان داروں کا پیام رفتگان کی طرح کلام کرے گا۔",
                "۱۴": "پَس، خُداوند خُدا کِتاب کے پیام کو ظاہر کرنا شُروع کرے گا؛ اور جتنے گواہوں کے مُنہ سے وہ واجب سمجھے وہ اپنا کلام قائم کرے گا؛ اور اُس پر اَفسوس جو خُدا کے کلام کو رَدّ کرتا ہے!",
                "۱۵": "بلکہ دیکھو، اَیسا ہو گا کہ خُداوند خُدا اُس سے فرمائے گا جِس کو یہ کِتاب سونپے گا: اِن کلمات کو لے جو سربمُہر نہیں اور کسی دُوسرے کو سونپ، تاکہ وہ کسی عالم کے پاس لے کر جائے اور کہے: مَیں تُم سے اِلتجا کرتا ہُوں کہ اِسے پڑھو۔ اور وہ عالم کہے گا: کِتاب اِدھر لاؤ، اور مَیں اِن کو پڑھوں گا۔",
                "۱۶": "اور اب، بوجہِ توصیف و تحسینِ دُنیا اور اپنے مُفاد کی خاطر وہ اَیسا کہیں گے، نہ کہ خُدا کی عظمت و جلال کے واسطے۔",
                "۱۷": "اور وہ فرد کہے گا: مَیں کِتاب نہیں لا سکتا کیوں کہ یہ سربمُہر ہے۔",
                "۱۸": "تب وہ عالم کہے گا: مَیں اِس کو نہیں پڑھ سکتا۔",
                "۱۹": "پَس، اَیسا ہو گا، کہ خُداوند خُدا دوبارہ یہ کتاب اور اِس کا پیام اُس کو سونپے گا جو عالم نہیں؛ اور وہ آدمی جو عالم نہیں کہے گا: مَیں عالم نہیں ہُوں۔",
                "۲۰": "تب خُداوند خُدا اُس سے کہے گا: عالم اُسے نہیں پڑھیں گے کیوں کہ اُنھوں نے اِس کو رَدّ کر دِیا ہے، اور مَیں اپنا کام کر سکتا ہُوں؛ پَس تُو وہ کلام پڑھے گا جو مَیں تُجھے دُوں گا۔",
                "۲۱": "مُہربند چیزوں کو مت چھُونا، کیوں کہ مَیں اُنھیں اپنے مُقرّرہ وقت پر ظاہر کروُں گا؛ چُناچہ مَیں بنی آدم کو دِکھاوں گا کہ مَیں اپنا کام کر سکتا ہُوں۔",
                "۲۲": "پَس، جب تُووہ پیام پڑھ چُکے جِس کا مَیں نے تُجھے حُکم دِیا ہے، اور اُن گواہوں کو ڈھونڈ لے جِن کا مَیں نے تیرے ساتھ وعدہ کِیا ہے، پھر تُو اِس کِتاب کو دوبارہ مُہر بند کرنا، اور میرے واسطے محفُوظ کرنا، تاکہ مَیں اُس پیام کی نگہداشت کروُں جِس کو تُو نےنہیں پڑھا، جب تک مَیں اپنی دانِست کے مُطابق اِن ساری باتوں کو ظاہر کرنے کے واسطے واجب نہیں سمجھتا۔",
                "۲۳": "پَس دیکھو، مَیں خُدا ہُوں؛ اور مَیں مُعجزوں کا خُدا ہُوں؛ اور مَیں دُنیا کو دِکھاؤں گا کہ مَیں کل، آج، اور ابد تک یکساں ہُوں، اور مَیں بنی آدم کے درمیان میں اُن کے اِیمان کے بغیر کوئی کام نہیں کرتا۔",
                "۲۴": "اور پھر اَیسا ہو گا کہ خُداوند اُس سے فرمائے گا کہ جو پیام سونپا جائے گا وہ اُس کو پڑھے گا:",
                "۲۵": "چُوں کہ یہ لوگ زُبان سے میری نزدِیکی چاہتے ہیں، اور ہونٹوں سے میری تعظِیم کرتے ہیں، لیکن اِن کے دِل مُجھ سے دُور ہیں، کیوں کہ میرا خَوف جو اِن کو ہُوا فقط آدمِیوں کی تعلِیم سُننے سے ہُوا—",
                "۲۶": "پَس مَیں اِن لوگوں کے درمیان میں ایک نِرالا کام کروُں گا، ہاں، جو نِرالا اور حیرت خیز اَمر ہو گا، اور اُن کے عاقِلوں اور عالموں کی عقل زائِل ہو جائے گی اور اِن کے داناؤں کی دانائی جاتی رہے گی۔",
                "۲۷": "اور اُن پر اَفسوس جو اپنی مشورَت خُداوند سے چُھپاتے ہیں! جِن کا کاروبار اندھیرے میں ہوتا ہے؛ اور کہتے ہیں: کَون ہم کو دیکھتا، اور کَون ہم کو پہچانتا ہے؟ اور وہ یہ بھی کہتے ہیں: آہ، تُم کَیسے ٹیڑھے ہو! کیا کُمہار مِٹّی کے برابر گِنا جائے گا۔ بلکہ دیکھو، مَیں اُن کو دِکھاؤں گا، ربُّ الافواج فرماتا ہے کیوں کہ مَیں اُن کا سارا نامہِ اَعمال جانتا ہُوں۔ کیا مصنُوع اپنے صانِع سے کہے گا کہ مَیں تیری صنعت نہیں؟ کیا مخلُوق اپنے خالِق سے کہے گا کہ تُو کُچھ نہیں جانتا؟",
                "۲۸": "لیکن دیکھو، ربُّ الافواج فرماتا ہے: مَیں بنی آدم پر آشکار کروُں گا کہ تھوڑا ہی عرصہ باقی ہےکہ لُبنان شاداب مَیدان ہو جائے گا؛ اور شاداب مَیدان جنگل گِنا جائے گا۔",
                "۲۹": "اور اُس دِن بہرے کِتاب کی باتیں سُنیں گے اور اندھوں کی آنکھیں تارِیکی اور اندھیرے میں سے دیکھیں گی۔",
                "۳۰": "تب مِسکِین بھی بڑھیں گے، اوراُن کی خُوشی خُداوند میں ہوگی، اور غرِیب و مُحتاج اِسرائیل کے قُدُّوس میں شادمان ہوں گے۔",
                "۳۱": "پَس خُداوند کی حیات کی قَسم وہ ضرُور دیکھیں گے کہ ظالِم فنا ہو جائے گا، اور ٹھٹّھا کرنے والا نابُود ہوگا، اور سب جو بدکرداری کے لِیے بیدار رہتے ہیں کاٹ ڈالے جائیں گے؛",
                "۳۲": "اور وہ جو آدمی کو اُس کے مُقدّمہ میں مُجرِم ٹھہراتے، اور اُس کے لِیے جِس نے عدالت سے پھاٹک پر مُقدّمہ فَیصل کِیا پھندا لگاتے، اور راست باز کو بے سبب برگشتہ کرتے ہیں۔",
                "۳۳": "پَس، خُداوند جو ابرہام کا نجات دینے والا ہے یعقُوب کے خاندان کے حق میں یُوں فرماتا ہے کہ یعقُوب اب شرمِندہ نہ ہو گا اور وہ ہرگِز زرد رُو نہ ہو گا۔",
                "۳۴": "بلکہ اُس کے فرزند اپنے درمِیان میری دست کاری دیکھ کرمیرے نام کی تقدِیس کریں گے، اور ہاں وہ یعقُوب کے قُدُّوس کی تقدِیس کریں گے، اور اِسرائیل کے خُدا سے ڈریں گے۔",
                "۳۵": "اور وہ بھی جو رُوح میں گُم راہ ہیں فہم پائیں گے، اور بُڑبُڑانے والے تعلِیم پذِیر ہوں گے۔"
            },
            "28": {
                "۱": "اور اب، میرے بھائیو، دیکھو، جَیسے رُوح نے مُجھے مغلُوب کِیا، مَیں نے ویسے ہی تُم سے فرمایا ہے؛ پَس مَیں جانتا ہُوں کہ وہ یقِیناً رُونما ہوں گی۔",
                "۲": "اور وہ باتیں جو اِس کِتاب میں سے لِکھی جائیں گی بنی آدم کے لِیے بڑی قدر و قیمت والی ہوں گی، اور بِالخصوص ہماری نسل کے لِیے، جو اِسرائیل کے گھرانے کا بقیہ ہے۔",
                "۳": "پَس اُس دِن اَیسا ہو گا کہ جو کلِیسیائیں قائم کی گئی ہیں، اور وہ خُداوند کے واسطے نہیں، جب پہلی دُوسری سے کہے گی: دیکھو، مَیں خُداوند کی ہُوں؛ اور دیگر کہیں گی: مَیں، مَیں خُداوند کی ہُوں؛ یُوں ہر ایک کہے گا جِس نے کلِیسیائیں قائم کی ہیں، اور ناکہ خُداوند کے واسطے—",
                "۴": "اور وہ ایک دُوسرے کے ساتھ جھگڑیں گی؛ اور اُن کے کاہن آپس میں بحث و تکرار کریں گے، اور وہ اپنے عِلم کے مُطابق سِکھائیں گے، اور رُوحُ القُدس کا اِنکار کریں گے، جو قُوّتِ گفتار بخشتا ہے۔",
                "۵": "اور وہ اِسرائیل کے قُدُّوس، یعنی خُدا کی قُدرت کا اِنکار کرتے ہیں؛ اور لوگوں کو کہتے ہیں: ہمیں توجہ سے سُننا، اور ہمارے حُکم کو تُم غور سے سُنو، پَس دیکھو خُدا آج نہیں ہے، کیوں کہ خُداوند اور مُخلصی دینے والے نے اپنے کام کو انجام دے دِیا ہے، اور اُس نے اپنی قُدرت آدمیوں کو بخش دی ہے؛",
                "۶": "دیکھو، تُم میرےحُکم کو سُنو؛ اگر وہ کہیں کہ خُداوند کے ہاتھ کے وسِیلہ سے یہ مُعجزہ ہُوا ہے تو یقِین مت کرنا؛ کیوں کہ اِن دِنوں وہ مُعجزوں کا خُدا نہیں ہے؛ اُس نے اپنا کام انجام دے دِیا ہے۔",
                "۷": "ہاں، اور کئی ہوں گے جو کہیں گے: کھاؤ، پِیو، اور عیش کرو، کیوں کہ کل ہم مر جائیں گے؛ اور ہمارے ساتھ بہتر ہی ہو گا۔",
                "۸": "اور ایسے بھی بُہت سے ہوں گے جو کہیں گے: کھاؤ، پِیو، اور عیش کرو؛ پھر بھی خُدا سے ڈرو—وہ معمولی گُناہوں کے مُرتکب ہونے کی وجہ سے قصور وار نہ ٹھہرائے گا؛ ہاں، تھوڑا جھُوٹ بولنا، کسی سے اُس کی باتوں کے سبب سے فائدہ اُٹھانا، اپنے پڑوسی کے واسطے گڑھا کھودنا، اِس میں کُچھ بُرائی نہیں؛ اور اَیسا سب کُچھ کرنا کیوں کہ کل ہمیں مرنا ہے؛ اور اگر اَیسا ہو بھی جاتا ہے کہ ہم قصوروار ہیں، خُدا ہمیں چند کوڑے مارے گا، اور آخِر کار ہم اُس کی بادِشاہی میں بچا لِیے جائیں گے۔",
                "۹": "ہاں اور ایسے بُہت سے ہوں گے جو اِس طرز کی جھُوٹی، بے فائدہ اوراَحمقانہ تعلِیم سِکھائیں گے، اور اپنے اپنے دِل میں شیخی بِگھاریں گے، اور اپنی مشورَت خُداوند سے چھُپائیں گے؛ اور اُن کے کاروبار اندھیرے میں ہوں گے۔",
                "۱۰": "اور زمِین پر سے مُقدّسین کا خُون اُن کے خِلاف پُکارے گا۔",
                "۱۱": "ہاں وہ سب کے سب راہ سے بھٹک گئے ہیں؛ وہ بدکار ہو گئے ہیں۔",
                "۱۲": "غرُور کے باعث، اور جھُوٹے اُستادوں اور جھُوٹی تعلِیم کے سبب سے اُن کی کلِسیائیں بدکارہو گئی ہیں، اوراُن کی کلِیسیائیں گھُمنڈی ہیں؛ اور تکبُّر کے سبب سے وہ شیخی مارتے ہیں۔",
                "۱۳": "وہ غریبوں کو اپنی عُمدہ خانقاہوں کے سبب سے لُوٹتے ہیں؛ وہ غریبوں کو اپنے نفیس لباس کے باعث لُوٹتے ہیں؛ اور وہ دل کے حلیموں اور مسِکینوں کو ستاتے ہیں، کیوں کہ اپنے گھُمنڈ میں وہ شیخی بِگھارتے ہیں۔",
                "۱۴": "وہ خُود پسندی اور سرکشی پہنتے ہیں، ہاں، اور غرُور اور بدکاری اور مکرُوہات اور زنا کاریوں کے باعث وہ سب کے سب گُم راہ ہو گئے ہیں، سِوا چند جو مسِیح کے حلیم پیروکار ہیں، اگرچہ وہ کئی باتوں میں غلطیاں کرتے ہیں؛ تو بھی اُن کی راہ نمائی کی جاتی ہے، کیوں کہ اُنھیں آدمیوں کے اَحکام سے سِکھایا جاتا ہے۔",
                "۱۵": "آہ، ایسے عاقل اور عالم، اور دولت مند جو اپنے اپنے دِل کے تکبُّر میں شیخی بِگھارتے ہیں، اور وہ سب جو جھُوٹی تعلِیم کی مُنادی کرتے ہیں، اور وہ سب جو زِنا کرتے اور خُداوند کی راست راہوں کو بِگاڑتے ہیں، اَفسوس، اَفسوس، اَفسوس اُن پر، خُداوند خُدا قادِرِ مُطلِق فرماتا ہے، پَس وہ جہنم میں دھکیلے جائیں گے!",
                "۱۶": "اُن پر اَفسوس جو راست باز کو بے سبب برگشتہ کرتے ہیں اورجو نیکوکار ہے اُس کے خِلاف لعن طعن کرتےہیں، اور کہتے ہیں کہ اِس کی کوئی قدر نہیں ہے! پَس وہ دِن آتا ہے جب خُداوند تیزی سے زمِین کے باشندوں کو سزا دینے آئے گا؛ اور اُس دِن جو بدی میں پک چُکے ہیں وہ ہلاک ہوں گے۔",
                "۱۷": "لیکن دیکھو، اگر زمِین کے باشندے اپنی بدکاریوں اور مکرُوہات سے تَوبہ کریں تو وہ ہلاک نہ کِیے جائیں گے، ربُّ الافواج فرماتا ہے۔",
                "۱۸": "بلکہ دیکھو، وہ بڑی اور مکرُوہ کلِیسیا، جو ساری دُنیا کی کسبی ہے، خاک میں آ ملے گی، اور اُس کا زوال ہولناک ہو گا۔",
                "۱۹": "پَس ضرُور ہے کہ اِبلِیس کی بادِشاہی لرزے، اور وہ جِن کا تعلق اِس سے ہے اُنھیں یقِیناً تَوبہ کے لِیے جُنبش کھانا ہو گی، یا اِبلِیس اُنھیں اپنی اَبَدی زنجیروں میں جکڑ لے گا، اور وہ غصّے سے بھڑکائے جائیں گے، اور ہلاک ہوں گے۔",
                "۲۰": "پَس دیکھو، اُس دِن وہ بنی آدم کے دِلوں کو غضب ناک کرے گا اور اُنھیں اُس کے خِلاف غُصّے میں جوش دِلائے گا جو بھلا ہے۔",
                "۲۱": "اور باقیوں کو آرام پسندی دے گا، اور اُنھیں شہوانی لذت کے بہکاوے میں لے جائے گا، تاکہ وہ کہیں: سب کُچھ ٹھیک ہے صِیُّون میں؛ ہاں، صِیُّون خُوش حال ہے، سب ٹھیک ہے—اور یُوں اِبلِیس اُن کی جانوں کو فریب دیتا ہے، اور مکاری کے ساتھ اُنھیں گُم راہ کر کے نیچے جہنم میں لے جاتا ہے۔",
                "۲۲": "اور دیکھو، دُوسروں کو وہ پھُسلاتا ہے، اور اُنھیں کہتا ہے کہ جہنم نہیں ہے؛ اور وہ اُن سے کہتا ہے: مَیں اِبلِیس نہیں ہُوں کیوں کہ اَیسا کوئی ہے ہی نہیں—اور یُوں وہ اُن کے کانوں کو بھرتا ہے جب تک وہ اُنھیں اپنی خوف ناک زنجیروں میں جکڑ نہ لے، جہاں سے فرار نہیں۔",
                "۲۳": "ہاں، وہ موت، اور جہنم کے ساتھ جکڑے گئے ہیں؛ اور موت اور جہنم اور اِبلِیس اور سب جواُن کی گرفت میں آ چُکے ہیں یقِیناً تختِ خُدا کے حُضُور کھڑے ہوں گے، اور اپنے اپنے اَعمال کے مُطابق اُن کی عدالت ہو گی، اور وہاں سے وہ ضرُور اُس جگہ پر جائیں گے جو اُن کے لِیے تیار کی گئی ہے، یعنی آگ اور گندھک کی جھِیل، جو ناختم ہونے والا عذاب ہے۔",
                "۲۴": "پَس، اُس پر اَفسوس جو صِیُّون میں سہل پسند ہے!",
                "۲۵": "اُس پر اَفسوس جو چِلاتا ہے: سب ٹھیک ہے!",
                "۲۶": "ہاں، اُس پر اَفسوس جو اِنسان کے حُکموں پر توجہ دیتا ہے، اور خُدا کی قُدرت، اور رُوحُ القُدس کی نعمت کا اِنکار کرتا ہے!",
                "۲۷": "ہاں، اُس پر اَفسوس جو کہتا ہے: ہم نے بُہت پا لِیا ہے اور ہمیں مزید کی ضرُورت نہیں!",
                "۲۸": "اور مختصراً، اُن سب پر اَفسوس جو خُدا کی سچّائی کے سبب سے لرزتے اور خفا ہوتے ہیں! کیوں کہ دیکھو، وہ جو چٹان پر تعمیر ہُوا ہے اُسے خُوش دِلی سے قبُول کرتا ہے؛ اور وہ جو ریت کی بُنیاد پر تعمیر ہُوا ہے لرزتا ہے کہیں اَیسا نہ ہو کہ وہ گِر جائے۔",
                "۲۹": "اُس پر اَفسوس جو کہے گا: ہم نے خُدا کا کلام پا لِیا ہے، اور ہمیں اور زیادہ خُدا کے کلام کی ضرُورت نہیں ہے، کیوں کہ ہمارے پاس بُہت ہے!",
                "۳۰": "پَس دیکھو، خُداوند خُدا یُوں فرماتا ہے: مَیں بنی آدم کو فرمان پر فرمان، حُکم پر حُکم دُوں گا، تھوڑا یہاں اور تھوڑا وہاں، اور مُبارک ہیں وہ جو میرے حُکموں کو غور سے سُنتے ہیں، اور میری مشورت پر کان لگاتے ہیں، کیوں کہ وہ حِکمت سِیکھیں گے؛ پَس وہ جو قبُول کرتا ہے مَیں اُسے اور دُوں گا؛ اور اُن سے جو کہیں گے کہ ہمارے پاس بُہت ہے، اُن سے وہ بھی لے لِیا جائے جو اُن کے پاس ہے۔",
                "۳۱": "ملعُون ہے وہ آدمی جو اِنسان پر توکّل کرتا ہے، یا بشر کو اپنا بازُو جانتا ہے، یا اِنسان کے حُکموں پر توجہ دیتا ہے، بجزاِس کے کہ اُن کے حُکم رُوحُ القُدس کی قُدرت کے وسِیلہ سے عطا کِیے گئے ہوں۔",
                "۳۲": "خُداوند خُدا ربُّ الافواج فرماتا ہے، غیر قَوموں پر اَفسوس! اگرچہ وہ میرا اِنکار کریں گے، اِس کے باوجودمَیں وقتاً فوقتاً اپنا ہاتھ اُن کی طرف بڑھاؤں گا؛ خُداوند خُدا فرماتا ہے، اگر وہ تَوبہ کریں اور میری طرف رُجُوع لائیں تو مَیں اُن پر رحم کروُں گا؛ کیوں میرا بازُو سارے دِن تک بڑھا ہُوا ہے خُداوند لشکروں کا خُدا فرماتا ہے۔"
            },
            "29": {
                "۱": "بلکہ دیکھو، بُہت سے ہوں گے—اُس دِن جب مَیں اُن کے درمیان میں حیرت اَنگیز اَمر کو انجام دینے کے لِیے آگے بڑھوُں گا، کہ مَیں اپنے عہُود کو یاد کروُں جو مَیں نے بنی آدم سے باندھے ہیں، چُناں چہ پھر سے مَیں دُوسری بار اپنا ہاتھ اپنے لوگوں کو بازیاب کرانے کے لِیے بڑھاؤں، جو اِسرائیل کے گھرانے کے ہیں۔",
                "۲": "مزید برآں، کہ اُن وعدوں کو یاد کروُں جو مَیں نے نِیفی، تیرے، اور تیرے باپ سے باندھے ہیں، کہ مَیں تیری نسل کو یاد رکھوں گا؛ اور کہ تیری نسل کی باتیں میرے مُنہ سے تیری اگلی نسل کے واسطے نِکلیں گی؛ اورمیرا کلام میرے لوگوں کے لِیے دُور سے جھنڈا کھڑا کرے گا، اورجو اِسرائیل کے گھرانے سے ہیں، اُن کو زمِین کی اِنتہا سے سُسکار کر بُلائے گا؛",
                "۳": "اور چُوں کہ میرا کلام چیرتا ہُوا نِکلے گا—بُہت سی غیر قَومیں کہیں گی: کلامِ مُقدّس! کلامِ مُقدّس! ہمارے پاس کلامِ مُقدّس ہے، مزید کوئی کلامِ مُقدّس نہیں ہو سکتا۔",
                "۴": "بلکہ خُداوند خُدا یُوں فرماتا ہے: اَے نادانو، اُن کے پاس کلامِ مُقدّس ہوگا؛ اور یہ میرے عہدِ عتیق کے لوگوں، یہُودیوں، میں سے صادِر ہو گی۔ اور وہ یہُودیوں کے کیوں کر شُکر گُزار ہوتے اُس کلامِ مُقدّس کے واسطے جو اُن سے پاتے ہیں؟ ہاں، غیر قَوموں سے کیا مُراد ہے؟ کیا غیرقَوموں کے واسطے نجات کو وجُود میں لانے کے لِیے وہ یہُودیوں کے دُکھ اور درد، اور محنت و مُشقت، اور غم و الم کو اور میرے واسطے اُن کی جاں نثاری کو یاد کرتے ہیں؟",
                "۵": "تُم اَے غیر قَومو، کیا تُم نے، میرےعہدِ عتیق کے لوگوں، یہُودیوں کو یاد کِیا ہے؟ نہیں؛ بلکہ تُم نے اُن پر لعنت بھیجی اور اُن سے نفرت کی ہے، اور اُن کو واپس لانے کی کوشِش نہیں کی۔ لیکن دیکھو، مَیں یہ ساری باتیں تُمھارے ہی سروں پر واپس لاؤں گا؛ کیوں کہ مُجھ خُداوند نے اپنی اُمت کو فراموش نہیں کِیا۔",
                "۶": "اے بیوقوف، جو کہیں گے: کلامِ مُقدّس، ہم کلامِ مُقدّس پا چُکے ہیں، اور ہمیں مزید کلامِ مُقدّس کی ضرُورت نہیں۔ کیا تُم نے کلامِ مُقدّس کو یہُودیوں کے وسِیلہ سے نہیں پایا؟",
                "۷": "کیا تُجھے عِلم نہیں کہ ایک سے زیادہ قومیں ہیں؟ کیا تُو نہیں جانتاکہ مَیں، خُداوند تیرے خُدا، نے سارے اِنسان خلق کِیے ہیں، اور مَیں اُن کو بھی یاد رکھتا ہُوں جو سَمُندر کے جزیروں پر ہیں؛ اور یہ کہ اُوپر آسمانوں پر اور نیچے زمِین پر مَیں حُکم کرتا ہُوں؛ اور بنی آدم کے واسطے مَیں اپنا کلام ظہُور میں لاتا ہُوں، ہاں، یعنی دُنیا کی سب قَوموں کے واسطے؟",
                "۸": "تُو کس لِیے بُڑبُڑاتا ہے، اِس لِیے کہ تُو میرا کلام اور زیادہ پائے گا؟ کیا تُجھے عِلم نہیں کہ دو قَوموں کی شہادت تیرے واسطے شاہد ہے کہ مَیں خُدا ہُوں، اور کہ مَیں ایک قوم کو دُوسری قوم کی مانِند یاد رکھتا ہُوں؟ پَس، جیسا ایک قوم سے ویسا ہی دُوسری قوم سے مَیں کلام کرتا ہُوں۔ اور جب یہ دو قومیں آپس میں مَلیں گی تو اِن دو قَوموں کی یہ گواہی بھی آپس میں مِلے گی۔",
                "۹": "اور مَیں اَیسا کرتا ہُوں تاکہ مَیں بُہتیروں کو دِکھاؤں کہ مَیں کل، آج اور ابد تک یکساں ہُوں؛ اور کہ مَیں اپنے اِرادہ کے مُطابق اپنا کلام فرماتا ہُوں۔ اور چُوں کہ مَیں ایک کلام فرما چُکا ہُوں پَس یہ گُمان مت کرنا کہ مَیں ایک اور فرمان جاری نہیں کر سکتا؛ کیوں کہ میرا اِرادہ ابھی پُورا نہیں ہُوا؛ نہ اِنسان کے آخِر تک ہو گا، نہ اب سے لے کر ہمیشہ تک۔",
                "۱۰": "پَس، تیرے پاس چُوں کہ کلامِ مُقدّس ہے تُو گُمان مت کرنا کہ اِس میں میرا سارا کلام ہے؛ نہ تُجھے گُمان کرنا ہے کہ مَیں نے مزید نوِشتے وجُود میں نہیں لانے ہیں۔",
                "۱۱": "پَس مَیں سب اِنسانوں کو حُکم دیتا ہُوں، ہر دو مشرق میں اور مغرب میں، اور شِمال میں اور جنُوب میں، اور سَمُندر کے جزیروں پر، کہ وہ اُس کلام کو لِکھیں جو مَیں اُن سے فرماتا ہُوں؛ کیوں کہ اُن کِتابوں میں سے جو لِکھی جائیں گی مَیں دُنیا کی عدالت کروُں گا، ہر اِنسان کے اپنے اپنے نامہِ اَعمال کے مُطابق، اور اُس کے مُطابق جو لِکھا گیا ہے۔",
                "۱۲": "پَس دیکھ، مَیں یہودیوں سے کلام کروُں گا اور وہ اِسے لِکھیں گے؛ اور مَیں نِیفیوں سے بھی کلام کروُں گا اور وہ اِسے لِکھیں گے؛ اور مَیں اِسرائیل کے گھرانے کے دُوسرے قبیلوں سے بھی کلام کروُں گا، جنھیں مَیں مُختلف مقاموں پر لے گیا ہُوں، اور وہ اِسے لِکھیں گے؛ اور دُنیا کی تمام قَوموں سے بھی کلام کروُں گا اور وہ بھی اِسے لِکھیں گے۔",
                "۱۳": "اور اَیسا ہو گا کہ یہُودیوں کے پاس نِیفیوں کا کلام ہو گا، اور نِیفیوں کے پاس یہُودیوں کا کلام ہو گا؛ اور نِیفیوں اور یہُودیوں کے پاس اِسرائیل کے کھوئے ہُوئے قبیلوں کا کلام ہو گا؛ اور اِسرائیل کے کھوئے ہُوئے قبیلوں کے پاس نِیفیوں اور یہُودیوں کا کلام ہو گا۔",
                "۱۴": "اور اَیسا ہو گا کہ میری اُمت، جو اِسرائیل کے گھرانے کے ہیں اپنی مِیراث کے مُلکوں میں واپس لائے جائیں گے، اور میرا کلام بھی یکجا ہو گا۔ اور مَیں اُن پر آشکار کروُں گا، جو میرے کلام اور میری اُمت، اِسرائیل کے گھرانے، کے خِلاف لڑتے ہیں، کہ مَیں خُدا ہُوں، اور یہ کہ مَیں نے اَبرہام سے عہد کِیا کہ مَیں ہمیشہ تک اُس کی نسل کو یاد رکھُوں گا۔"
            },
            "30": {
                "۱": "اور اب دیکھو، میرے پیارے بھائیو، مَیں تُم سے ہم کلام ہوتا ہُوں؛ کیوں کہ مُجھ، نِیفی، سے یہ برداشت نہ ہوگا کہ تُم یہ گُمان کرو کہ غیر قَوموں سے زیادہ راست باز ہو۔ کیوں کہ دیکھو، اگر تُم خُدا کے حُکموں کو نہ مانو گے تو سب اِسی طرح ہلاک ہوں گے؛ اور اُن باتوں کے باعث جِن کا ذِکر ہو چُکا ہے یہ خیال مت کرنا کہ غیر قَومیں بالکل تباہ و برباد کی جاتی ہیں۔",
                "۲": "پَس دیکھو، مَیں تُم سے کہتا ہُوں کہ غیر قَوموں میں سے جتنے تَوبہ کریں گے خُداوند کے موعودہ لوگ ہوں گے؛ اور یہُودیوں میں سے جتنے تَوبہ نہیں کریں گے خارج کِیے جائیں گے، کیوں کہ خُداوند کسی کے ساتھ عہد نہیں کرتا سِوا اُن کے جو تَوبہ کرتے اور اُس کے بیٹے پر اِیمان لاتے ہیں، جو کہ اِسرائیل کا قُدُّوس ہے۔",
                "۳": "اور اب، مَیں یہُودیوں اور غیر قَوموں کی بابت تھوڑی بُہت نبُوّت کروُں گا۔ چُناں چہ جِس کِتاب کے متعلق مَیں نے فرمایا ہے اُس کے ظاہر ہونے، اور غیر قَوموں کے واسطے رقم کرانے، اور پھر خُداوند کے حُضُور مُہربند کرانے کے بعد، بُہتیرے ہوں گے جو مرقُوم کلام پر اِیمان لائیں گے؛ اور وہ اُس کو ہماری نسل کے بقیہ تک پُہنچائیں گے۔",
                "۴": "اور تب ہماری نسل کا بقیہ ہماری بابت جانے گا، کہ ہم کس طرح یروشلِیم سے آئے، اور کہ وہ یہُودیوں کی نسل ہیں۔",
                "۵": "اور اُن کے درمیان میں یِسُوع مسِیح کی اِنجِیل کی مُنادی کی جائے گی؛ پَس، وہ اپنے باپ دادا کے عِلم میں بحال ہوں گے، اور یِسُوع مسِیح کے عِرفان میں بھی، جو اُن کے باپ دادا کے ہاں موجُود تھا۔",
                "۶": "اور تب وہ شادمان ہوں گے؛ پَس وہ جانیں گے کہ اُن کے واسطے خُدا کی طرف سے یہ رحمت ہے؛ اور تارِیکی کے چِھلکے اُن کی آنکھوں سے گِرنا شُروع ہوں گے؛ اور جب تک وہ بے داغ اور فرحت بخش لوگ نہ ہو جائیں گے اُن کی بُہت ساری پُشتیں نہ گُزریں گی۔",
                "۷": "اور اَیسا ہو گا کہ جو یہُودی پراگندہ ہیں وہ بھی مسِیح پر اِیمان لانا شُروع کریں گے؛ اور رُویِ زمِین پر جمع ہونے لگیں گے اور جتنے لوگ مسِیح پر اِیمان لائیں گے فرحت بخش لوگ ہو جائیں گے۔",
                "۸": "اور اَیسا ہو گا کہ خُداوند خُدا زمِین پر اپنی اُمت کی بحالی کے سبب سے تمام قَوموں، قبیلوں، زُبانوں اور لوگوں میں اپنے کارِ اِلہٰی کی اِبتدا کرے گا۔",
                "۹": "اور خُداوند خُدا راستی سے مِسکِینوں کا اِنصاف کرے گا، اور عدل سے زمِین کے خاکساروں کا فَیصلہ کرے گا۔ اور وہ اپنی زُبان کے عَصا سے زمِین کو مارے گا؛ اور اپنے لبوں کے دَم سے شرِیروں کو فنا کر ڈالے گا۔",
                "۱۰": "پَس وقت تیزی سے آتا ہے جب خُداوند خُدا لوگوں کو الگ الگ کرے گا؛ اور وہ بدکاروں کو ہلاک کرے گا؛ اور وہ اپنے لوگوں کو بخش دے گا، ہاں، یعنی لامحالا وہ بدکاروں کو ضرُور آگ سے جلا کر ہلاک کرے۔",
                "۱۱": "اُس کی کمر کا پٹکا راست بازی ہو گی، اور اُس کے پہلُو پر وفاداری کا پٹکا ہو گا۔",
                "۱۲": "اور پھر بھیڑِیا برّہ کے ساتھ رہے گا؛ اور چِیتا بکری کے بچّے کے ساتھ بَیٹھے گا، اور بچھڑا اور شیر بچّہ اور پلا ہُوا بَیل مِل جُل کر رہیں گے؛ اور ننّھا بچّہ اُن کی پیش روی کرے گا۔",
                "۱۳": "گائے اور رِیچھنی مِل کر چریں گی؛ اُن کے بچّے اِکٹّھے بَیٹھیں گے؛ اور شیرِ بَبر بَیل کی طرح بُھوسا کھائے گا۔",
                "۱۴": "اور دُودھ پِیتا بچّہ سانپ کے بِل کے پاس کھیلے گا، اور وہ لڑکا جِس کا دُودھ چُھڑایا گیا ہو اِفعی کے بِل میں ہاتھ ڈالے گا۔",
                "۱۵": "وہ میرے تمام کوہِ مُقدّس پر نہ ضرر پُہنچائیں گے نہ ہلاک کریں گے؛ کیوں کہ جِس طرح سَمُندر پانی سے بھرا ہے اُسی طرح زمِین خُداوند کے عِرفان سے معمُور ہو گی۔",
                "۱۶": "پَس، ساری قَوموں کی باتیں ظاہر ہوں گی؛ ہاں، بنی آدم پر ساری باتیں ظاہر کر دی جائیں گی۔",
                "۱۷": "کوئی اَیسی پوشِیدہ بات نہیں جو فاش نہ کی جائے گی؛ اور تارِیکی کا کوئی اَیسا کام نہیں جو اُجالے میں عیاں نہ کِیا جائے گا؛ اور زمِین پر کوئی اَیسی چیز نہیں جو سربمُہر ہو اور کھولی نہ جائے۔",
                "۱۸": "پَس، وہ ساری باتیں جو بنی آدم پر آشکار کی جا چُکی ہیں اُس دِن ظاہر کی جائیں گی؛ اور پھر طویل عرصے تک بنی آدم کے دِلوں پر شیطان کا غلبہ نہ ہو گا۔ اور اب، میرے پیارے بھائیو، مَیں اپنے فرمودات کو ختم کرتا ہُوں۔"
            },
            "31": {
                "۱": "اور اب، میرے پیارے بھائیو، مَیں، نِیفی، تُم سے نبُوّت کرنا ختم کرتا ہُوں۔ اور مَیں صِرف چند باتوں کے سِوا کُچھ نہیں لِکھ سکتا، جِن کا مُجھے عِلم ہے کہ یقِیناً وقوع پذیر ہوں گی؛ نہ اپنے بھائی یعقُوب کی چند باتوں کے سِوا کُچھ لِکھ سکتا ہُوں۔",
                "۲": "پَس، جو باتیں مَیں لِکھ چُکا ہُوں وہ میرے لِیے کافی ہیں، صِرف چند باتوں کے عِلاوہ جو مسِیح کی تعلِیم کی بابت ہیں جِن کا ذِکر کرنا ضرُوری ہے؛ پَس، اپنی نبُوّت کی سچّائی کے حوالہ سے مَیں تُم سے صراحت کے ساتھ کلام کروُں گا۔",
                "۳": "چُناں چہ میری جان سچّائی میں خُوش ہوتی ہے؛ چُوں کہ خُداوند خُدا اِسی طریق سے بنی آدم کے درمیان کام کرتا ہے۔ پَس خُداوند خُدا فہم کو مُنور کرتا ہے؛ پَس وہ بنی نوع اِنسان سے اُن کی زبان میں کلام کرتا ہے، تاکہ وہ فہم پائیں۔",
                "۴": "پَس، مَیں چاہتا ہُوں کہ تُم یاد رکھو کہ مَیں نے تُمھیں اُس نبی کی بابت بتایا ہے جو خُداوند نے مُجھے دِکھایا تھا، وہ خُدا کے برّہ کو بپتسما دے گا، جو دُنیا کے گُناہ اُٹھا لے جائے گا۔",
                "۵": "اور اب، خُدا کے برّہ کو اگرچہ وہ پاک ہے، ساری راست بازی کو پُورا کرنے کے واسطے، پانی سے بپتسما پانے کی ضرُورت پڑتی ہے، آہا پھر، ہمیں جو ناپاک ہیں، کس قدر زیادہ بپتسما پانے کی ضرُورت ہے، ہاں، یعنی پانی سے!",
                "۶": "اور اب، میرے پیارے بھائیو، مَیں تُم سے پُوچھتا ہُوں، کہ خُدا کے برّہ نے پانی سے بپتسما پا کر کس لحاظ سے ساری راست بازی کو پُورا کِیا؟",
                "۷": "تُمھیں عِلم نہیں کہ وہ پاک تھا؟ حالاں کہ وہ پاک ہے، لیکن وہ بنی آدم کو نمونہ دیتا ہے کہ، جِسم کے اعتبار سے بھی وہ باپ کے حُضُور اپنے تئیں فروتن بناتا ہے، اور باپ کو گواہی دیتا ہے کہ وہ اُس کے حُکموں کو ماننے میں اُس کا فرمان بردار رہے گا۔",
                "۸": "پَس، جب اُس نے پانی سے بپتسما پایا رُوحُ القُدس کبوتر کی صُورت میں اُس پر نازِل ہُوا۔",
                "۹": "اور مزید براَں، یہ بنی آدم کو راستے کی سخت گیری اور دروازے کی دُشوار گُزاری دِکھاتا ہے، جِس میں سے اُنھیں داخل ہونا ہے، اُس نے اُن کے سامنے مثال قائم کر دی ہے۔",
                "۱۰": "اور اُس نے بنی آدم سے فرمایا: تُو میرے پِیچھے ہو لے۔ پَس، میرے پیارے بھائیو، کیا ہم باپ کے حُکموں کو ماننے کے مُشتاق ہُوئے بغیر یِسُوع کی تقلید کر سکتے ہیں؟",
                "۱۱": "اور باپ نے فرمایا: تُو تَوبہ کر، تُو تَوبہ کر، اور میرے پیارے بیٹے کے نام پر بپتسما لے۔",
                "۱۲": "اور پھر بیٹے کی آواز یہ کہتے ہُوئے مُجھ تک پُہنچی: جِس نے میرے نام پر بپتسما پایا اُس کو باپ، میری مانِند، رُوحُ القُدس عطا کرے گا؛ پَس، میری تقلید کرو، اور ایسے کام کرو جِن کو مُجھے کرتے ہُوئے تُم نے دیکھا ہے۔",
                "۱۳": "پَس، میرے پیارے بھائیو، مَیں جانتا ہُوں کہ اگر تُم خُدا کے حُضُور ریا کاری اور فریب کاری کِیے بغیر، دِل کے کامِل اِرادے کے ساتھ، بیٹے کی تقلید کرو، بلکہ خلُوصِ نیت کے ساتھ اپنے گُناہوں سے تَوبہ کر کے، باپ کو گواہ ٹھہراتے ہُوئے کہ تُم بپتسما کے وسِیلہ سے اپنے تئیں مسِیح کا نام اپنانے کے مُشتاق ہوتے ہو—ہاں، اپنے خُداوند اور اپنے نجات دہندہ کی تقلید کرتے ہُوئے، اُس کے کلام کے مُطابق، پانی میں اُترتے ہو، تو تُم رُوحُ القُدس پاؤ گے؛ ہاں، بعد میں رُوحُ القُدس اور آگ کا بپتسما آتا ہے؛ اور پھر تُم فرِشتوں کی زُبان کے ساتھ کلام کر سکو گے، اور اِسرائیل کے قُدُّوس کی با آوازِ بُلند تمجید کر سکو گے۔",
                "۱۴": "البتہ، دیکھو، میرے پیارے بھائیو، بیٹے کی آواز مُجھ تک یُوں کہتے ہُوئے پُہنچی: جب تُم اپنے گُناہوں سے تَوبہ کر چُکو، اور باپ کو گواہ ٹھہرا چُکو کہ تُم بپتسما کے وسِیلہ سے میرے حُکموں کو ماننے کے مُشتاق ہُوئے ہو، اور رُوحُ القُدس اور آگ سے بپتسما پا چُکے ہو، اور نئی بولی بول سکتے ہو، ہاں، یعنی فرِشتوں کی سی بولی، اور اِس کے بعد میرا تُم اِنکار کرو تو، مُجھے نہ جاننا تُمھارے لِیے اِس سے بِہتر ہوتا۔",
                "۱۵": "اور باپ کی طرف سے مَیں نے آواز کو کہتے ہُوئے سُنا: ہاں، میرے المحبوب کی باتیں سچّ اور برحق ہیں۔ جو آخِر تک برداشت کرے گا، وہ نجات پائے گا۔",
                "۱۶": "اور اب، میرے پیارے بھائیو، اِس سبب سے مَیں جان گیا ہُوں کہ جب تک کوئی شخص، زِندہ خُدا کے بیٹے کے نمونے کی تقلید کرتے ہُوئے، آخِر تک برداشت نہیں کرتا، وہ نجات نہیں پا سکتا۔",
                "۱۷": "پَس، اُن باتوں کو سرانجام دو جِن کو تُمھارے خُداوند اور تُمھارے مُخلصی بخشنے والے کو کرتے ہُوئے مَیں دیکھ چُکا ہُوں؛ کیوں کہ اِسی سبب سے وہ مُجھ پر ظاہر کی گئیں، تاکہ تُم اُس دروازے کو پہچانو جِس سے تُمھیں داخل ہونا ہے۔ کیوں کہ جِس دروازے سے تُمھیں داخل ہونا ہے وہ تَوبہ اور پانی سے بپتسما ہے؛ اور پھر آگ اور رُوحُ القُدس سے تُمھارے گُناہوں کی مُعافی ہو گی۔",
                "۱۸": "اور پھر تُم اِس تنگ اور سُکڑے راستے پر آتے ہو جو اَبَدی زِندگی کی طرف جاتا ہے؛ ہاں، تُم اِس دروازے سے داخل ہُوئے ہو؛ اور تُم باپ اور بیٹے کے حُکموں کے مُطابق عمل کر چُکے ہو؛ اور تُم رُوحُ القُدس پا چُکے ہو، جو باپ اور بیٹے کی گواہی دیتا ہے، اُس وعدے کے پُورا ہونے کے واسطے جو اُس نے باندھا ہے، کہ اگر تُم اِس راستے سے داخل ہُوئے تو پاؤ گے۔",
                "۱۹": "اور اب، میرے پیارے بھائیو، جب تُم تنگ اور سُکڑے راستے پر آ گئے ہو، مَیں تُم سے پُوچھتا ہُوں آیا سب کُچھ مُکَمَّل ہو گیا ہے؟ دیکھو، مَیں تُم سے کہتا ہُوں، نہیں؛ درحقیقت مسِیح کے کلام کی بدولت اُس پر پُختہ اِیمان کے سِوا تُم یہاں تک نہ پُہنچ پاتے، اُس کی مہربانیوں پر کامِل توکّل کر کے جو بچانے میں قادِر ہے۔",
                "۲۰": "پَس، تُم ضرُور مسِیح میں ثابت قدمی کے ساتھ، کامِل درخشاں اُمِید پا کر، اور خُدا اور کُل بنی نوع اِنسان کی محبّت میں آگے بڑھو۔ پَس، اگر تُم مسِیح کے کلام پر ضیافت کرتے ہُوئے آگے بڑھتے رہو، اور آخِر تک برداشت کرو، تو دیکھو، باپ یُوں فرماتا ہے: تُم اَبَدی زِندگی پاؤ گے۔",
                "۲۱": "اور اب، دیکھو میرے پیارے بھائیو، یہی راستا ہے؛ اور آسمان تلے نہ کوئی دُوسرا راستا نہ کوئی دُوسرا نام عطا کِیا گیا ہے جِس کے وسِیلہ سے اِنسان خُدا کی بادِشاہی میں بچایا جا سکتا۔ اور اب دیکھو، یہی مسِیح کی تعلِیم ہے، اور باپ اور بیٹے اور رُوحُ القُدس کی واحد اور برحق تعلِیم، جو خُدایِ واحد، ازلی، ہے۔ آمین۔"
            },
            "32": {
                "۱": "اور اب، دیکھو، میرے پیارے بھائیو، مُجھے اندازہ ہے کہ اِس راستے پر آنے کے بعد تُم اپنے اپنے دِل میں کسی قدر اِس کی بابت سوچ بچار کرتے ہو کہ تُم کو کیا کرنا چاہیے۔ بہرکیف، دیکھو، کیوں تُم اپنے دِلوں میں اِن باتوں پر سوچ بچار کرتے ہو؟",
                "۲": "کیا تُمھیں یاد نہیں کہ مَیں نے تُم سے کہا تھا کہ رُوحُ القُدس پانے کے بعد تُم فرِشتوں کی سی بولی بول سکو گے؟ اور اب، رُوحُ القُدس کے وسِیلہ کے بغیر تُم کیسے فرِشتوں کی سی بولی بول سکتے ہو؟",
                "۳": "رُوحُ القُدس کی قُدرت سے فرِشتہ بولتے ہیں؛ پَس، وہ مسِیح کے کلام کا ذِکر کرتے ہیں، پَس، مَیں نے تُم سے کہا، مسِیح کے کلام پر ضیافت مناؤ؛ کیوں کہ دیکھو، مسِیح کا کلام تُمھیں وہ ساری باتیں بتائے گا جو تُمھیں انجام دینی ہیں۔",
                "۴": "پَس، اب جب مَیں یہ باتیں بتا چُکا اور اگر تُم اِنھیں سمجھ نہیں پاتے تو اِس کا سبب یہ ہے کہ تُم نہ مانگتے ہو، نہ تُم کھٹکھٹاتے ہو؛ پَس، تُم نُور میں نہیں لائے جاتے، بلکہ اندھیرے میں ضرُور ہلاک ہو گے۔",
                "۵": "پَس دیکھو، مَیں تُم سے پھر کہتا ہُوں کہ اگر تُم اِس راستے پر آ جاؤ گے، اور رُوحُ القُدس پاؤ گے تو یہ تُمھیں وہ سب باتیں بتائے گا جو تُمھیں انجام دینی ہیں۔",
                "۶": "دیکھو، یہی مسِیح کی تعلِیم ہے، اور جب تک وہ مُجسّم ہو کر اپنے تئیں تُم پر ظاہر نہ کرے گا اُس وقت تک مزید کوئی تعلِیم نہ دی جائے گی۔ اور جب وہ مُجسّم ہو کر اپنے تئیں تُم پر ظاہر کرے گا تو جو باتیں وہ تُم سے کہے گا تُم اُن پر عمل کرنا۔",
                "۷": "اور اب مَیں، نِیفی، مزید کُچھ نہیں کہہ سکتا؛ رُوح مُجھے بات کرنے سے روکتا ہے، اور مَیں اِنسان کی بے اعتقادی، اور بدکاری، اور جہالت، اور سرکشی کے باعث صِرف ماتم کرنے کے لِیے رہ گیا ہُوں؛ چُناں چہ وہ عِلم کی جُستجُو نہ کریں گے، نہ عِلمِ جلِیل کا فہم پائیں گے، اگرچہ اُن کے واسطے یہ صراحت کے ساتھ عطا کِیا گیا ہے، یعنی اِس قدر صریحاً کلام جِس قدر مُمکن ہو سکتا ہے۔",
                "۸": "اور اب، میرے پیارے بھائیو، مُجھے اِدراک ہے کہ تُم اب تک اپنے دِلوں میں خیال کرتے ہو؛ اور اِس سے مَیں رنجیدہ ہوتا ہُوں چُناچہ مُجھے اِس بات کے متعلق ضرُور کلام کرنا چاہیے۔ کیوں کہ اگر تُم رُوح کی بات غور سے سُنتے ہو جو اِنسان کو دُعا کرنا سِکھاتا ہے تو تُمھیں عِلم ہوگا کہ تُمھارا دُعا کرنا لازم ہے؛ کیوں کہ بد رُوح اِنسان کو دُعا کرنا نہیں سِکھاتا، بلکہ اُس کو سِکھاتا ہے کہ بالکل دُعا نہ کرے۔",
                "۹": "بلکہ دیکھو، مَیں تُم سے کہتا ہُوں ضرُور ہے کہ تُم ہمیشہ دُعا کرو، اور ہمت نہ ہارو؛ کہ تُم خُداوند کے سامنے کوئی اَیسا کام نہ کرو جب تک کہ تُم پہلے باپ سے مسِیح کے نام میں دُعا نہ مانگ لو، تاکہ وہ تُمھاری مشقت کو تُمھارے واسطے مُبارک کرے، کہ تُمھاری مشقت تُمھاری جان کی بھلائی کے لِیے ہو۔"
            },
            "33": {
                "۱": "اور اب مَیں، نِیفی، اُن ساری باتوں کو لِکھ نہیں سکتا جِن کی تعلِیم میرے لوگوں میں دی گئی تھی؛ نہ ہی مَیں لِکھنے میں قوِی، جیسا کہ کلام کرنے میں ہُوں؛ کیوں کہ جب کوئی آدمی رُوحُ القُدس کی قُدرت سے کلام کرتا ہے تو رُوحُ القُدس کی قُدرت اُس کو بنی آدم کے دِلوں تک لے جاتی ہے۔",
                "۲": "پھر بھی دیکھو، بُہتیرے ہیں جو پاک رُوح کے خِلاف اپنے دِل سخت کرتے ہیں، چُناچہ اُن میں یہ جگہ نہیں پاتا؛ جِس واسطے، بُہت سی باتوں کو رَدّ کرتے ہیں جنھیں لِکھا گیا ہے اور اِنھیں وہ بےوقعت باتیں تصَوُّر کرتے ہیں۔",
                "۳": "البتہ مَیں، نِیفی، لِکھ چُکا سو لِکھ چُکا، اور مَیں اِس کو بیش بہا سرمایہ سمجھتا ہُوں، اور بِالخصوص اپنی اُمت کے واسطے۔ چُناچہ مَیں دِن بھر اُن کے واسطے دُعا کرتا ہُوں، اور رات بھر، اُن کی وجہ سے، میری آنکھیں میرے تکِیے کو سیراب کرتی ہیں؛ اور اِیمان کے ساتھ مَیں خُدا سے فریاد کرتا ہُوں اور مَیں جانتا ہُوں کہ وہ میری فریاد ضرُور سُنے گا۔",
                "۴": "اور مَیں جانتا ہُوں کہ خُداوند خُدا میر ی دُعاؤں کو میری اُمت کی بھلائی کے لِیے واجب ٹھہرائے گا۔ اور وہ باتیں جو مَیں نے کم زوری کی حالت میں لِکھیں اُن کے واسطے پُر اَثر بنائی جائیں گی؛ کیوں کہ یہ اُنھیں نیکو کاری کی ترغیب دیتی ہیں؛ یہ اُن کے باپ دادا کا عِلم اُن پر ظاہر کرتی ہیں؛ یہ یسُوع کی بابت بتاتی ہیں، اور اُن کو اُس پر اِیمان لانے، اور آخِر تک برداشت کرنے پر آمادہ کرتی ہیں، جو کہ اَبَدی زِندگی ہے۔",
                "۵": "اور سچّائی کی بے باک فطرت کے تحت یہ گُناہ کے خِلاف سختی سے کلام کرتی ہیں؛ پَس، کوئی شخص اُن باتوں کے سبب سے خفا نہ ہوگا جو مَیں نے لِکھی ہیں بجُز اُس کے جِس میں اِبلِیس کی رُوح ہے۔",
                "۶": "مَیں راست گوئی پر فخر کرتا ہُوں؛ مَیں سچّائی پر فخر کرتا ہُوں؛ مَیں اپنے یِسُوع پر فخر کرتا ہُوں، کیوں کہ اُس نے میری جان کو دوزخ سے چُھڑایا ہے۔",
                "۷": "مُجھے اپنے لوگوں سے محبّت، اور مسِیح پر بڑا اِیمان ہے کیوں کہ مَیں بُہت سی بے عیب جانوں کو اُس کے تخت عدالت کے سامنے مِلُوں گا۔",
                "۸": "مُجھے یہُودیوں سے محبّت ہے—مَیں کہتا ہُوں یہُودی، کیوں کہ میری مُراد اُن سے ہے جہاں سے میں آیا ہُوں۔",
                "۹": "مُجھے غیر قَوموں سے بھی محبّت ہے۔ البتہ دیکھو، اُن میں سے کسی کے واسطے مَیں اُمِید نہیں کر سکتا بجُز یہ کہ وہ مسِیح کے ساتھ میل ملاپ کریں، اور تنگ دروازے سے داخل ہوں، نیز سُکڑے راستے پر گام زن ہوں جو زِندگی کی طرف لے جاتا ہے، اور کارِ آموزی کے ایّام کے ختم ہونے تک اُسی راہ پر رواں دواں رہیں۔",
                "۱۰": "اور اب، میرے پیارے بھائیو، اور یہُودی بھی، اور زمِین کی ساری اِنتہاؤ تُم، اِن باتوں کو غور سے سُنو اور مسِیح پر اِیمان لاؤ؛ اور اگر تُم اِن باتوں کا یقِین نہیں کرتے، مسِیح پر اِیمان لانا۔ اور اگر تُم مسِیح پر اِیمان لاؤ گے تو تُم اِن باتوں کا یقِین کرو گے کیوں کہ یہ مسِیح کا کلام ہے اور اُس نے یہ مُجھ پر آشکار کِیا ہے؛ اور یہ سارے اِنسانوں کو نیکوکاری کی تعلِیم دیتا ہے۔",
                "۱۱": "اور آیا یہ مسِیح کا کلام نہیں ہے، فیصلہ تُم کرنا—پَس یومِ آخِر کو مسِیح اپنی قُدرت اور بڑی شان و شوکت کے ساتھ تُم کو دِکھائے گا کہ یہ اُس کا کلام ہے؛ تُم اور مَیں اُس کی عدالت میں رُوبرُو پیش ہوں گے؛ اور تُم جان جاؤ گے کہ میری خامی کے باوجود اِن باتوں کو لِکھنے کا حُکم مُجھے اُس کی جانب سے ملا۔",
                "۱۲": "اور مَیں مسِیح کے نام پر باپ سے دُعا کرتا ہُوں کہ ہم میں سے بُہت سارے، اگر سب کے سب نہیں، اُس یومِ عظیم و آخِیر کو اُس کی بادِشاہی میں بچائے جائیں۔",
                "۱۳": "اور اب، میرے پیارے بھائیو، وہ سب جو اِسرائیل کے گھرانے سے ہیں، اور زمِین کی سب اِنتہاؤ، مَیں تُمھارے ساتھ خاک میں سے پُکارنے والی آواز کی مانِند کلام کرتا ہُوں: اُس یومِ جِلیل کی آمد تک الوداع۔",
                "۱۴": "اورتُم جو خُدا کی رحمتوں میں شریک نہیں ہوتے، اور یہُودیوں کی باتوں اور میری باتوں کو بھی اور اُن باتوں کی جو خُدا کے برّہ کے منہ سے نِکلیں گی توقیر نہیں کرتے، دیکھو، مَیں ہمیشہ کے لِیے تُمھیں الوداع کہتا ہُوں، کیوں کہ یہ باتیں یومِ آخِر کو تُمھیں مُجرم ٹھہرائیں گی۔",
                "۱۵": "پَس جو زمِین پر مَیں سربمُہر کرتا ہُوں، اِنصاف کے کٹہرے میں تُمھارے خِلاف پیش کِیا جائے گا؛ کیوں کہ خُداوند نے مُجھے یُوں حُکم دِیا ہے، نیز مُجھے ضرُور فرمان بردار ہونا ہے۔ آمین۔"
            }
        }
    },
    "jacob": {
        "meta": {
            "slug": "jacob",
            "name": "یعقُوب کی کِتاب",
            "chapterWord": "باب"
        },
        "chapters": {
            "1": {
                "intro": "اپنے بھائیوں کے واسطے اُس کی مُنادی کا کلام۔ وہ ایک ایسے شخص کو ملامت کرتا ہے جو مسِیح کی تعلِیم کو ختم کرنا چاہتا ہے۔ بنی نِیفی کی تاریخ کے بارے میں چند نوِشتے۔",
                "۱": "پَس دیکھو، اَیسا ہُوا کہ لحی کو یروشلِیم سے ہجرت کِیے ہُوئے پچپن برس بِیت چُکے تھے؛ لہٰذا، نِیفی نے مُجھ، یعقُوب، کو اَوراقِ صغِیرہ کی بابت، جِن پر یہ باتیں کُندہ ہیں، حُکم دِیا۔",
                "۲": "اور اُس نے مُجھ، یعقُوب کو، یہ حُکم دِیا کہ مَیں اِن اَوراق پر وہ چند باتیں لِکھوں جِن کو مَیں سب سے زیادہ بیش قیمت سمجھتا ہُوں؛ کہ مَیں اِن لوگوں کی تاریخ کی بابت، جو بنی نِیفی کہلاتے ہیں، مُختصر احوال کے علاوہ نہ لِکھوں۔",
                "۳": "چُوں کہ اُس نے فرمایا کہ اُس کے لوگوں کی تاریخ اُس کے دُوسرے اَوراق پر کُندہ کی جائے، اور کہ مَیں اِن اَوراق کو محفُوظ کروُں اور اِن کو پُشت در پُشت اپنی نسل کے حوالے کروُں۔",
                "۴": "اور اگر اَیسی مُنادی جو اِلہامی تھی، یا نبُوّت، یا مُکاشفہ جو عُلوی تھا، اُن کے چیدہ چیدہ نکات کو اِن اَوراق پر کُندہ کروُں، اور مسِیح کی خاطر، اور اپنے لوگوں کے واسطے، جہاں تک مُمکن ہو اُن کی بابت لِکھوں۔",
                "۵": "پَس اِیمان اور شدید بے قراری کی بدولت، درحقیقت ہمارے لوگوں کی بابت ہم پر اَیسا عیاں کِیا گیا تھا، کہ اُن پر کیا کیا گُزرے گی۔",
                "۶": "اور ہم نے بُہت سے مُکاشفے پائے، اور کثرت سے نبُوّت کی رُوح بھی؛ پَس، ہم نے مسِیح اور اُس کی بادِشاہی کا عِلم پایا، جو قائم ہوگی۔",
                "۷": "پَس ہم نے اپنے لوگوں کے بِیچ میں بڑی جان فشانی سے محنت و مشقت اُٹھائی، کہ ہم اُنھیں مسِیح کے پاس لائیں اور خُدا کی رحمت میں شریک ہونے کے واسطے آمادہ کر سکیں، تاکہ وہ اُس کے آرام میں داخل ہو سکیں، مبادا کسی بھی طور وہ اپنے غضب میں قسم کھائے اور پھر وہ داخل نہ ہو پائیں، جَیسے کہ بنی اِسرائیل نے آزمایش کے دِنوں میں بیابان میں اُسے غُصّہ دِلایا۔",
                "۸": "پَس، ہم خُدا سے اِس بات کے طلب گار ہیں کہ ہم سب اِنسانوں کو خُدا سے سرکشی کرنے اور اُس کو غُصّہ دِلانے کے برعکس قائل کریں، بلکہ یہ کہ سب اِنسان مسِیح پر اِیمان لائیں، اور اُس کی موت پر غور و فکر کریں، اور اُس کی صلیب اُٹھائیں اور دُنیا کی ذِلت برداشت کریں؛ پَس، مَیں، یعقُوب اپنے بھائی نِیفی کے حُکم کو پُورا کرنے کی ذمہ داری اُٹھاتا ہُوں۔",
                "۹": "اب نِیفی عُمر رسِیدہ ہونا شُروع ہوگیا، اور اُس نے دیکھا کہ وہ اب جلد وفات پانے کو ہے؛ پَس، اُس نے بادِشاہوں کے دستُورِ حُکم رانی کے مُطابق، ایک شخص کو اپنے لوگوں پر بادِشاہ اور حُکم ران ہونے کے واسطے مسح کِیا۔",
                "۱۰": "لوگوں کو نِیفی سے بڑی محبّت تھی، وہ اُن کا بُہت بڑا محافظ تھا، اُس نےاُن کے دِفاع کی خاطر لابن کی تلوار چلائی تھی، اور اُن کی فلاح وبہبود کے لِیے اُس نے ساری زِندگی محنت و مشقت کی تھی—",
                "۱۱": "پَس، لوگ اُس کے نام کو یاد رکھنے کے خواہاں تھے۔ اور جو کوئی اُس کی جگہ بادِشاہی کرتا، بادِشاہوں کے دستُورِ حُکم رانی کے مُطابق، لوگ اُس کو نِیفی دوم، نِیفی سوم پُکارتے، علیٰ ہذالقیاس؛ اور لوگ اُن کو ایسے ہی بُلاتے تھے، چاہے اُن کا نام کُچھ بھی ہوتا۔",
                "۱۲": "اور اَیسا ہُوا کہ نِیفی وفات پا گیا۔",
                "۱۳": "اب جو لوگ بنی لامن میں سے نہ تھے وہ بنی نِیفی میں سے تھے؛ تاہم اُن کو نِیفی، یعقُوبی، یُوسُفی، ضورامی، لامنی، لیموئیلی اور اسماعیلی پُکارا جاتا تھا۔",
                "۱۴": "بہرکیف، مَیں، یعقُوب، اب اِن ناموں سے اُن کی تمیز نہیں کروں گا، بلکہ اِن کو بنی لامن کہُوں گا جو بنی نِیفی کو تباہ و برباد کرنا چاہتے ہیں، اور جو نِیفی کے مِلنسار ہیں اُن کو مَیں بنی نِیفی، یا نِیفیوں کے لوگ کہُوں گا، بادِشاہوں کے دستُورِ حُکم رانی کے مُطابق۔",
                "۱۵": "اور اب اَیسا ہُوا کہ دُوسرے بادِشاہ کی حُکم رانی میں، بنی نِیفی نے اپنے دِل سنگِین کرنا شُروع کِیے، اور اپنے آپ کو بعض بدکار طور طریقوں کا عادی بناتے ہیں، جیسا کہ زمانہِ عتیق کے داؤد، اور اُس کے بیٹے، سُلیمان، کی مانِند بھی کئی کئی بیویوں اور حرموں کی خواہش کرتے ہیں۔",
                "۱۶": "ہاں، اور اُنھوں نے بُہت زیادہ سونے اور چاندی کو تلاش کرنا بھی شُروع کر دِیا، اور گھمنڈ میں کسی حد تک بڑھنا شُروع ہو گئے۔",
                "۱۷": "پَس، مُجھ، یعقُوب، نے، پہلے خُداوند سے اپنا پیغام پا کر، جب مَیں نے ہَیکل میں تعلِیم دی، اُن کو یہ پیغام پُہنچایا۔",
                "۱۸": "پَس مَیں، یعقُوب، اور میرا بھائی یُوسُف اِن لوگوں کے لِیے، نِیفی کے ہاتھ سے کاہن اور مُعلم مخصُوص ہُوئے تھے۔",
                "۱۹": "اور خُداوند کے واسطے ہم نے اپنے فرض کو بڑا مقدّم جانا، فرض شناسی کو اپنے اُوپر طاری کِیا، لوگوں کے گُناہوں کا جواب اپنے سر پر لیتے ہُوئے کہ اگر ہم نے خُدا کا کلام اُن کو پُوری جاں فشانی سے نہ سِکھایا؛ اُن کا خُون ہمارے جاموں پر نہ آئے، پَس، ہم نے بڑی قُوّت سے محنت و مُشقت اُٹھائی؛ وگرنہ اُن کا خُون ہمارے جاموں پر آ جاتا، اور یومِ آخِر کو ہم بے داغ نہ پائے جاتے۔"
            },
            "2": {
                "۱": "نِیفی کی وفات کے بعد، وہ کلام جو نِیفی کے بھائی یعقُوب نے بنی نِیفی سے فرمایا:",
                "۲": "اب، میرے پیارے بھائیو، مَیں، یعقُوب، جِس ذمہ داری کے حوالے سے خُدا کا ماتحت ہُوں، اپنے عُہدے کو بڑی ہوش مندی کے ساتھ اہمیت دیتا ہُوں، اور مَیں آج کے دِن ہَیکل میں آتا ہُوں تاکہ مَیں تُمھیں خُدا کے کلام کی مُنادی دُوں، تاکہ میرے جامے تُمھارے گُناہوں سے مُبّرا ہوں۔",
                "۳": "اور تُمھیں خُود عِلم ہے کہ مَیں اب تک اپنی بُلاہٹ کے عہدے پر مُستعد رہا ہُوں؛ لیکن پہلے کی نسبت آج کے دِن مَیں تُمھاری جانوں کی بھلائی کی اِنتہائی شدید آس اور یاس کے بوجھ تلے ہُوں۔",
                "۴": "کیوں کہ دیکھو، ابھی تک، تُم خُداوند کے اُس کلام کے فرماں بردار رہے ہو، جو مَیں نے تُمھیں پہنچایا ہے۔",
                "۵": "البتہ دیکھو، میری باتوں پر کان لگاؤ، اور جانو کہ آسمان و زمِین کے قادرِ مُطلق خالق و مالک کی مدد سے مَیں تُمھارے خیالات کی بابت تُمھیں بتا سکتا ہُوں، تُم نے کس طرح گُناہ میں مُشقت کرنا شُروع کر دی ہے، اَیسا گُناہ میرے نزدیک نہایت مکروہ ہے، ہاں، اور خُدا کے لِیے مکُروہ۔",
                "۶": "ہاں، یہ میری جان کو دُکھ دیتا اور اپنے باری تعالیٰ کی حضّوری سے پہلے شرم سے سمٹنے کا سبب بنتا ہے، پَس تُمھارے دِلوں کی بدکاری کی بابت گواہی دینا مُجھ پر لازم ہے۔",
                "۷": "اور مُجھے یہ بھی دُکھ دیتا ہے کہ مُجھے تُمھاری بابت بڑی کھری کھری باتیں تُم سے کہنا پڑتی ہیں، تُمھاری بیویوں اور تُمھارے بچّوں کے سامنے، جِن میں سے بُہتوں کے جذبات نرم و نازک اور معصُوم اور پاکیزہ ہیں، خُدا کو اَیسی بات پسند ہے؛",
                "۸": "مُجھے اَیسا لگتا ہے کہ وہ یہاں خُدا کا خُوش کن کلام سُننے کے لِیے آئے ہیں، ہاں، وہ کلام جو زخم خُوردہ رُوح کو شِفا دیتا ہے۔",
                "۹": "پَس، میری جان اِس سےبوجھل ہے، کہ مَیں خُدا کے سخت حُکم کے سبب جو مَیں نے پایا ہے مجبُور ہو کر تُمھارے جرائم پر تُمھیں تنبیِہ کروں، اُن کے زخموں کو گہرا کروں جو پہلے ہی زخم خُوردہ ہیں بجائے اِس کے کہ اُن کے زخموں کو بھروں اور تسلّی دُوں؛ اور جو زخمی نہیں ہیں، اُنھیں خُدا کے خُوش کُن کلام سے سیر کرنے کی بجائے اُن کی جانوں کو چھیدنے کے لِیے تیز خنجر اُن پر رکھوں اور اُن کے حساس ذہنوں کو زخمی کروں۔",
                "۱۰": "لیکن، فرض کے بُہت زیادہ کٹھن ہونے کے باوجود، مُجھے خُدا کے حُکموں کے عین مُطابق کرنا لازم ہے، اور تُمھاری بدیوں اور مکروہات کی بابت تُمھیں بتاؤں، پاکیزہ دِل والوں، اورشِکستہ دِل والوں کی موجودگی میں، اور خُدائِ قادرِ مُطلق کی بصیرت افروز آنکھ کی جھلک کے نیچے۔",
                "۱۱": "پَس، ضرُور ہے کہ مَیں خُدا کے کلام کی راست گوئی کے مُطابق تُمھیں سچّ بتاؤں۔ پَس دیکھو، جب مَیں نے خُداوند سے دریافت کِیا، تو یُوں کلام مُجھ تک پُہنچا، فرمایا: یعقُوب، تُو اُٹھ کل ہَیکل میں جا، اور اُس کلام کی مُنادی کر جو مَیں اِن لوگوں کے واسطے تُجھے دُوں گا۔",
                "۱۲": "اور اب دیکھو، میرے بھائیو، یہ وہ کلام ہے جِس کی مُنادی مَیں تُم کو کرتا ہُوں، کہ تُم میں سے بُہتیروں نے سونے، اور چاندی، اور ہر طرح کی کچ دھاتوں کی کھوج شُروع کر دی ہے، جِس کی اِس مُلک میں فراوانی بڑی کثرت سے ہے، جو تُمھاری نسل اور تُمھارے لِیے وعدے کی سر زمِین ہے۔",
                "۱۳": "اور پروردگار کا ہاتھ بڑی فریفتگی سے تُم پر مُسکرایا ہے، اِس لِیے تُم بُہتیرے مالا مال ہُوئے ہو؛ اور، چُوں کہ تُم میں سے بعض نے اپنے بھائیو سے بڑھ کر بڑی زیادہ کثرت سے پایا ہے تُم اپنے اپنے دِل کی مغروری میں اُچھلتے ہو، اور اپنے قِیمتی چُغے کے سبب سے تُم بُلند نظری اور سرکشی پہنتے ہو، اور اپنے بھائیو کو ستاتے ہو کیوں کہ تُم گُمان کرتے ہو کہ تُم اُن سے افضل ہو۔",
                "۱۴": "اور اب، میرے بھائیو، کیا تُم گُمان کرتے ہو کہ اِس بات میں خُدا تُمھیں راست ٹھہراتا ہے؟ دیکھو، مَیں تُم سے کہتا ہُوں، نہیں۔ بلکہ وہ تُمھیں قصوروار ٹھہراتا ہے، اور اگر تُم اِنھیں باتوں پر ڈٹے رہتے ہو تو اُس کی سزائیں جلد تُم پر نازِل ہوتی ہیں۔",
                "۱۵": "کاش وہ تُمھیں دِکھائے کہ وہ تُمھیں تہس نہس کر سکتا ہے، اور اپنی آنکھ کی ایک جھلک سے تُمھیں خاک کر سکتا ہے!",
                "۱۶": "کاش وہ تُمھیں اِس بدی اور مکروہ چیز سے چُھڑائے۔ اور، کاش تُم اُس کے فرمانوں کا کلام سُنو، اور اپنے اپنے دِل کے اِس غرور کو اپنی اپنی رُوح تباہ و برباد نہ کرنے دو!",
                "۱۷": "اپنے بھائیوں کو اپنی مانِند جانو، اور سب کی خبرگیری کرو اور اپنے مال و دولت کا دریغ نہ کرو، تاکہ وہ تُمھاری مانِند آسُودہ ہوں۔",
                "۱۸": "بلکہ اِس سے پہلے کہ تُم مال و دولت کو تلاش کرو، تُم خُدا کی بادِشاہی کو ڈھونڈو۔",
                "۱۹": "اور مسِیح میں اُمِید پانے کے بعد تُم مال و دولت پاؤ گے، اگر تُم اِس کے مُشتاق ہوتے ہو؛ اور تُم اُن کی تلاش نیکی کرنے کی نیت سے کرو گے—ننگوں کو پہنانے، اور بھوکوں کو کھلانے، اور اسیروں کو آزاد کرانے، اور بیماروں اور مُصیبت زدوں کو آسودہ کرنے کے واسطے۔",
                "۲۰": "اور اب، میرے بھائیو، مَیں نے تُم سے تکبُّر کی بابت کلام کِیا ہے؛ اور تُم میں سے وہ جِس جِس نے اپنے ہمسائے کو ستایا ہے اور اُسے اذیت دی ہے کیوں کہ اپنے اپنے دِل میں اُن چیزوں کے لِیے تُم مُتکبُّر تھے جو خُدا نے تُمھیں بخشیں ہیں، اِس کی بابت تُم کیا کہتے ہو؟",
                "۲۱": "کیا تُمھارا اعتقاد نہیں کہ اَیسی باتیں اُس کے لِیے مکروہ ہیں جِس نے ہر بشر کو خلق کِیا؟ اور ایک اِنسان اُس کی نظر میں اَیسا ہی قِیمتی ہے جیسا کہ دُوسرا۔ اور تمام بشر خاک سے ہیں؛ اور ایک ہی اِرادہ کے لِیے اُس نے اُنھیں خلق کِیا ہے کہ وہ اُس کے حُکموں کو مانیں اور ہمیشہ تک اُس کو جلال دیں۔",
                "۲۲": "اور اب اِس غرور کی بابت اپنی بات کو ختم کرتا ہُوں۔ اور اگراَیسا ہوتاکہ مُجھے تُمھارے ساتھ اِس سے بڑے سنگین جُرم کی بابت کلام نہ ہی کرنا پڑتا تو میرا دِل تُمھارے سبب سے نہایت شادمان ہوتا۔",
                "۲۳": "بلکہ تُمھارے اِس سے بڑے سنگین جرائم کے سبب سے خُدا کا کلام مُجھے بوجھل کرتا ہے۔ کیوں کہ دیکھو، خُداوند یُوں فرماتا ہے: یہ لوگ بدکاری میں بڑھنے لگے ہیں؛ وہ صحائف کو نہیں سمجھتے، کیوں کہ وہ اُن باتوں کے سبب سے جو داؤُد اور اُس کے بیٹے سلیمان کے بارے لِکھی گئی تھیں زِناکاری کے مُرتکب ہونے میں خُود کو بے قصور ٹھہراتے ہیں۔",
                "۲۴": "دیکھو، داؤُد اور سلیمان کی واقعی بُہت سی بیویاں اور حرمیں تھیں، یہ عمل میری نظر میں مکروہ تھا، خُدا وند فرماتا ہے۔",
                "۲۵": "پَس، خُداوند یُوں فرماتا ہے، مَیں اپنے زورِ بازو سے اِن لوگوں کو یروشلِیم کے مُلک سے اِس لِیے باہر نِکال لایا، کہ مَیں یُوسُف کے صُلب کے پھل سے اپنے لِیے ایک راست باز شاخ برپا کروں۔",
                "۲۶": "پَس، مَیں خُداوند خُدا اَیسا ہرگز نہ چاہوں گا کہ یہ لوگ اُن کی مانِند حرکتیں کریں جو زمانہِ عتیق کے ہیں۔",
                "۲۷": "پَس، میرے بھائیو، میری سُنو، اور خُداوند کے کلام پر کان لگاؤ: کیوں کہ تُمھارے درمیان میں کوئی اَیسا آدمی نہ ہو جِس کی ایک سے زیادہ بیوی ہو، اور حرمیں وہ بالکل نہ رکھے؛",
                "۲۸": "پَس مَیں خُداوند خُدا عورتوں کی پاک دامنی سے خُوش ہوتا ہُوں۔ اور حرام کاریاں میرے نزدیک مکروہ ہیں؛ ربُّ الافواج یُوں فرماتا ہے۔",
                "۲۹": "پَس، یہ لوگ میرے حُکموں کو مانیں گے، ربُّ الافواج فرماتا ہے، ورنہ زمِین اُن کے سبب سے لَعنتی ہو گی۔",
                "۳۰": "پَس اگر مَیں اپنے واسطے نسل برپا کرنا چاہوں، ربُّ الافواج فرماتا ہے، مَیں اپنے لوگوں کو حُکم دُوں گا؛ بصورتِ دیگر وہ اِن باتوں پر کان لگائیں گے۔",
                "۳۱": "پَس دیکھو، مُجھ، خُداوند، نے یروشلِیم کے مُلک میں اپنے لوگوں کی بیٹیوں کا دُکھ دیکھا ہے، اور ماتم سُنا ہے، ہاں، میرے لوگوں کے ہر عِلاقے میں، اُن کے خاوندوں کی بدکاریوں اور مکروہات کے باعث۔",
                "۳۲": "اور مَیں برداشت نہ کروں گا، ربُّ الافواج فرماتا ہے، اِس اُمت کی باعصِمت بیٹیوں کی اِلتجائیں، جِن کو مَیں مُلکِ یروشلِیم سے نِکال کر لایا ہُوں، میری اُمت کے مردوں کے خِلاف مُجھ تک پہنچیں، ربُّ الافواج فرماتا ہے۔",
                "۳۳": "چُناں چہ وہ میری اُمت کی بیٹیوں کو اُن کی نرم دلی کے باعث اسیر کر کے نہ لے جائیں، وگرنہ مَیں اُن پر شدید لعنت بھیجُوں گا، یعنی تباہ و بربادی؛ تاکہ وہ عہدِعتیق والوں کی مانِند حرام کاریوں کے مُرتکب نہ ہوں، ربُّ الافواج فرماتا ہے۔",
                "۳۴": "اور اب دیکھو، میرے بھائیو، تُم جانتے ہو کہ یہ احکام ہمارے باپ، لحی، کو عطا کِیے گئے تھے؛ پَس تُم اُن سے پہلے ہی واقف تھے؛ اور تُم اپنے اُوپر بُہت بڑی سزا لے آئے ہو؛ کیوں کہ تُم اِن افعال کے مُرتکب ہو چُکے ہو جِن کا اِرتکاب تُمھیں نہیں کرنا چاہیے تھا۔",
                "۳۵": "دیکھو، تُم ہمارے بھائیوں، لامنوں، کی نسبت بُہت زیادہ بدیوں کے مُرتکب ہُوئے ہو۔ تُم اپنی حساس بیویوں کا دِل توڑ چُکے، اور اپنے بچّوں کا اعتماد کھو چُکے، اُن کے رُوبرُو اپنے بُرے رویوں کی بدولت؛ اور تُمھارے خِلاف اُن کے دِلوں کی آہیں خُدا کے پاس جاتی ہیں۔ اور خُدا کے اَٹل کلام کی بدولت، جو تُمھارے خِلاف نازِل ہوتا ہے، بُہت سے دِل گہرے زخموں سے چھلنی ہوکر بُجھ گئے۔"
            },
            "3": {
                "۱": "لیکن دیکھو، مَیں، یعقُوب، تُم سے جو دِل کے پاک ہو کلام کرنا چاہتا ہُوں۔ اِستقلالِ عقل سے خُدا پر توکّل کرو، اور بے حد اِیمان کے ساتھ اُس سے دُعا مانگو، اور وہ تُمھاری مصیبتوں میں تُمھیں تسلّی دے گا، اور وہ تُمھارے حق میں دعویٰ کرے گا، اور جو تُمھاری بربادی کے خواہاں ہیں اُن پرسزا نازِل کرے گا۔",
                "۲": "اَے سب پاک دِلو، اپنے اپنے سر اُٹھاؤ اور خُدا کا خُوش کُن کلام قبُول کرو، اور اُس کی محبّت سے سرشار ہو؛ چُناں چہ تُم ہمیشہ تک رہو، اگر تُمھاری عقلیں ثابت قدم رہتی ہیں۔",
                "۳": "لیکن افسوس، افسوس تُم پر جو دِل کے پاک نہیں ہیں، وہ آج خُدا کے سامنے نجس ہیں؛ کیوں کہ سِوا اِس کے کہ تُم تَوبہ کرو یہ مُلک تُمھارے سبب لعنتی ہُوا؛ اور لامنی، جو تُمھاری طرح نجس نہیں ہیں، پھر بھی وہ شدید لعنت سے ملعُون ہیں، حتیٰ کہ تباہی و بربادی تک تُمھیں ستائیں گے۔",
                "۴": "اور وقت جلد آتا ہے، کہ سِوا اِس کے کہ تُم تَوبہ کرو وہ تُمھارے میراث کے مُلک پر قبضہ کریں گے، اور خُداوند خُدا تُمھارے درمیان میں سے راست بازوں کو نِکال لے جائے گا۔",
                "۵": "دیکھو، اپنے بھائی لامنوں کو اُن کی نجاست اور اُن کی جِلد پر نازِل ہونے والی لعنت کے باعث تُمھیں جِن سے نفرت ہے، تُم سے زیادہ راست باز ہیں؛ کیوں کہ وہ خُداوند کے حُکم کو نہیں بھُولے جو ہمارے باپ کو دِیا گیا—کہ اُن کی صِرف ایک ایک بیوی ہو، اور حرمیں وہ بالکل نہ رکھیں، اور اپنے ہاں زِناکاریوں کے مُرتکب نہ ہوں۔",
                "۶": "اور اب، وہ اِس حُکم کو پابندی سے مانتے ہیں؛ پَس، اِس حُکم کی بجا آوری کے سبب سے، خُداوند خُدا اُنھیں ہلاک نہ کرے گا؛ بلکہ اُن پر رحم کرے گا؛ اور ایک روز وہ بابرکت لوگ بن جائیں گے۔",
                "۷": "دیکھو، اُن کے شوہر اپنی بیویوں سے محبّت کرتے ہیں، اور اُن کی بیویاں اپنے شوہروں سے پیار کرتی ہیں؛ اور اُن کے شوہر اور بیویاں اپنے بچّوں سے پیار کرتے ہیں؛ اور تُمھارے واسطے اُن کی بے اعتباری اور نفرت اُن کے باپ دادا کی بدی کی بدولت ہے؛ اِس سبب سے، اپنے خالقِ عظیم کی نظر میں، اُن کی نسبت تُم کتنے زیادہ افضل ہو؟",
                "۸": "اَے میرے بھائیو، مُجھے ڈر ہے کہ جب تک تُم اپنے گُناہوں سے تَوبہ نہ کرو گے اُن کی رنگت تُمھاری نسبت زیادہ گوری ہوگی، جب اُن کے ساتھ ساتھ تُمھیں تختِ خُدا کے حُضّور پیش کِیا جائے گا۔",
                "۹": "پَس، مَیں تُمھیں حُکم دیتا ہُوں، جو خُدا کا کلام ہے، تاکہ تُم اُن کی سِیاہ رنگت کے سبب سے اُن کے خِلاف مزید لعن طعن نہ کرنا؛ نہ اُن کی نجاست کے سبب سے اُن کے خِلاف لعن طعن کرنا؛ بلکہ تُم اپنی نجاست کو یاد کرنا، اور یاد رکھو کہ اُن پر اُن کی نجاست اُن کے باپ دادا کی بدولت تھی۔",
                "۱۰": "پَس تُم اپنے بچّوں کو یاد رکھنا، کیوں کہ تُم نے اُن کے سامنے بُرا نمونہ قائم کر کے اُن کے دِلوں کو رنجِیدہ کِیا ہے؛ اور یہ بھی، یاد رکھنا کہ، اپنی نجاست کے باعث، تُم اپنے بچّوں کے واسطے تباہی لا سکتے ہو، اور روز آخِر اُن کے گُناہوں کا ڈھیر تُمھارے سروں پر ڈالا جائے گا۔",
                "۱۱": "اَے میرے بھائیو، میری باتوں پر کان لگاؤ؛ اپنے اپنے روح کی قُوّتوں کو اُجاگر کرو؛ خُود کو جھنجھوڑو تاکہ تُم موت کی بے حسی سے بے دار ہو جاؤ؛ اور دوزخ کے دُکھوں سے خُود کو آزاد کراؤ تاکہ تُم اِبلِیس کے فرِشتہ نہ بن جاؤ، اور آگ اور گندھک کی جھیل میں پھینکے جاؤ جو کہ دُوسری موت ہے۔",
                "۱۲": "اور اب مُجھ، یعقُوب، نے بنی نِیفی سے اور بھی بُہت سی باتیں کہیں اور اُنھیں حرام کاری اور شہوت پرستی اور ہر قسم کے گُناہ کے خِلاف، اُس کے ہولناک نتائج کے بارے میں اُن سے کلام کرتے ہُوئے، خبردار کِیا۔",
                "۱۳": "اور یہ لوگ جو شُمار میں اب نہایت زیادہ ہو گئے اُن کے حالات و واقعات کا سوّاں حِصّہ بھی اِن اَوراق پر لِکھا نہیں جا سکتا؛ لیکن اُن کے بُہت سے حالات و واقعات، اور اُن کی جنگوں، اور اُن کے جھگڑوں، اور اُن کے بادِشاہوں کی حُکم رانیوں کو بڑے اَوراق پر قلم بند کِیا گیا ہے۔",
                "۱۴": "یہ اَوراق یعقُوب کے اَوراق کہلاتے ہیں، اور نِیفی کے ہاتھ سے بنائے گئے تھے۔ اور مَیں اِن باتوں کی بابت کلام مُکَمل کرتا ہُوں۔"
            },
            "4": {
                "۱": "اب دیکھو، اَیسا ہُوا کہ مُجھ، یعقُوب، نے کلام سِکھانے میں اپنے لوگوں کی بڑی خِدمت کی (اَوراق پر ہمارے فرمودات کی کندہ کاری میں دُشواری کے باعث، مَیں اپنے کلام کو صِرف اِختصار کے ساتھ لِکھتا ہُوں) اور ہم جانتے ہیں کہ باتیں جو ہم اَوراق پر لِکھتے ہیں لازِم ہے کہ قائم رہیں؛",
                "۲": "بلکہ اَوراق کے سِوا کسی اور شَے پر ہم جو کُچھ لِکھیں گے نیست و نابُود ہوگا؛ چُناں چہ ہم چند باتیں اَوراق پر لِکھ پائیں گے، جو ہمارے بچّوں، اور ہمارے پیارے بھائیوں کو بھی کسی حد تک، ہماری بابت، یا اُن کے باپ دادا کی بابت، عِلم فراہم کریں گی—",
                "۳": "اب اِس بات پر ہم شادمان ہوتے ہیں؛ اور جاں فشانی سے اُن باتوں کو ہم اَوراق پر کندہ کرنے کے لِیے محنت کرتے ہیں، اُمِید کرتے ہُوئے کہ ہمارے پیارے بھائی اور ہمارے بچے اُنھیں شُکر گُزار دِل کے ساتھ قبُول کریں گے، اور اُن کی طرف دیکھیں گے تاکہ وہ اپنے پہلے والدّین کے بارے میں سِیکھیں، خُوشی کے ساتھ، ناکہ ملال کے ساتھ، اور نہ حقارت کے ساتھ۔",
                "۴": "پَس ہم نے یہ باتیں اِس اِرادے سے لِکھی ہیں، تاکہ وہ جانیں کہ ہمیں مسِیح کا عِلم تھا، اور اُس کی آمد سے کئی سو برس پہلے ہمیں اُس کے جلال کی اُمِید تھی؛ اور نہ صِرف ہمیں خُود اُس کے جلال کی اُمِید تھی، بلکہ سب پاک نبِیوں کو بھی جو ہم سے پیشتر تھے۔",
                "۵": "دیکھو! وہ مسِیح پر اِیمان لائے اور اُس کے نام پر باپ کی عِبادت کرتے تھے، اور ہم بھی اُس کے نام پر باپ کی عِبادت کرتے ہیں۔ اور ہم اِس نِیت سے مُوسیٰ کی شریعت کو مانتے ہیں کہ وہ ہماری جانوں کو اُس تک پہنچاتی ہے؛ اور اِسی سبب سے راست بازی کی خاطر ہمارے واسطے پاک ٹھہرائی گئی، یعنی جَیسے اَبرہام کو بیابان میں خُدا کے حُکم کے مُطابق اپنے بیٹے اِضحاق کی قُربانی دینے کے لِیے فرماں بردار شُمار کِیا گیا جو کہ خُدا اور اُس کے اِکلوتے بیٹے کی مُشابہت ہے۔",
                "۶": "پَس، ہم تحقیقِ صحائفِ اَنبیا میں محو ہوتے ہیں، ہمارے پاس بے شُمار مُکاشفے ہیں اور نبُوّت کی رُوح ہے؛ اور اِن سب گواہیوں سے ہم اُمِید پاتے ہیں، اور ہمارا اِیمان اَٹل بن جاتا ہے، اِتنا زیادہ کہ ہم سچّ سچّ یِسُوع کے نام پر درختوں، یا پہاڑوں، یا سَمُندر کی لہروں کو حُکم کر سکتے ہیں اور وہ مانتے ہیں۔",
                "۷": "تو بھی، خُداوند خُدا ہم پر ہماری کم زوری ظاہر کرتا ہے تاکہ ہم جان جائیں کہ یہ اُس کے فضل، اور بنی آدم پر اُس کی بڑی نظرِ کرم کی بدولت ہے کہ ہمارے پاس اِن کاموں کو کرنے کی قُدرت ہے۔",
                "۸": "دیکھو، خُداوند کے کام عالی شان اور حیرت انگیز ہیں۔ اور اُس کے بھیدوں کی گہرائیاں کس قدر اِدراک سے پرے ہیں؛ اور یہ ناممکن ہے کہ اِنسان اُس کی سب راہوں کا سُراغ لگا سکے۔ اور کوئی شخص اُس کی راہوں کو نہیں جانتا سِوا اِس کے کہ اُس پر آشکار کِیا جائے؛ پَس، بھائیو، خُدا کے مُکاشفوں کی تحقیر مت کریں۔",
                "۹": "پَس دیکھو، اُس کے کلام کی قُدرت سے اِنسان رویِ زمِین پر پَیدا ہُوا، اَیسی زمِین اُس کے کلام کی قُدرت سے خلق کی گئی۔ پَس، اگر خُدا کے فقط کہہ دینے سے زمِین بن گئی اور فقط کہہ دینے سے اِنسان خلق ہو گیا، تو پھر، وہ اپنی مرضی اور پسند کے مُطابق زمِین، یا اِس پر اپنے ہاتھوں کی کاری گری کو حُکم دینے کے قابل کیوں نہیں؟",
                "۱۰": "پَس، بھائیو، خُدا کو مشورت دینے کی ہمت نہ کرنا، بلکہ اُس کے ہاتھ سے نصِیحت پانا۔ پَس دیکھو، تُم خُود جانتے ہو کہ وہ اپنی ساری صنعتوں کو حِکمت کے ساتھ، اور اِنصاف کے ساتھ، اور بڑی شفقت کے ساتھ ہدایت فرماتا ہے۔",
                "۱۱": "پَس، پیارے بھائیو، خُدا کے ساتھ، اُس کے اِکلوتے بیٹے، مسِیح کے کفّارے کے وسِیلہ سے میل ملاپ کرو، اور قیامت کی اُس قُدرت کی بدولت جو مسِیح میں ہے، تُم زِندہ کِیے جاؤ، اور خُدا کے حُضّور مسِیح کے پہلے پھل کی حیثیت سے پیش کِیے جاؤ، اپنے اِیمان کی بدولت، اور اُس میں جلال کی خاص اُمِید پا کر جب وہ مُجسّم ہو کر اپنے آپ کو ظاہر کرے۔",
                "۱۲": "اور اب، عزیزو، تعجُّب نہ کرو کہ مَیں تُمھیں یہ باتیں بتاتا ہُوں؛ پَس کیوں نہ مسِیح کے کفّارے کا ذِکر کریں، اور اُس کے کامل عِلم کو پائیں، جَیسے قیامت اور اَگلے جہان کے عِلم کو پاتے ہیں؟",
                "۱۳": "دیکھو، میرے بھائیو، وہ جو نبُوّت کرتا ہے، اُسے آدمیوں کے فہم کے لِیے نبُوّت کرنے دو؛ کیوں کہ رُوح سچّ بولتا ہے اور جُھوٹ نہیں کہتا۔ پَس، اِن باتوں کی بابت کلام کرتا ہے جَیسے وہ اَصل میں ہیں، اور اِن باتوں کی بابت جَیسے وہ اَصل میں ہوں گی؛ پَس، یہ باتیں ہماری رُوحوں کی نجات کی خاطر ہم پر صاف صاف آشکار کی گئی ہیں۔ البتہ دیکھو، ہم اِن باتوں کے واحد گواہ نہیں ہیں؛ بلکہ خُدا نے قدیم نبِیوں سے بھی یہ باتیں فرمائیں ہیں۔",
                "۱۴": "بلکہ دیکھو، یہودی سرکش لوگ تھے؛ اور اُنھوں نے کلام کی راست گوئی کو حقیر جانا، اور نبِیوں کو مار ڈالا اور اُن باتوں کے خواہاں ہُوئے جِن کو وہ سمجھ نہ سکتے تھے۔ پَس، اُن کی ناعاقبت اَندیشی کی وجہ سے، وہ ناعاقبت اندیشی جو نِشان سے پرے دیکھنے سے آن پڑی، اُن کا زوال پذیر ہونا ضرُور ہے؛ کیوں کہ خُدا نے اُن سے اپنی صاف گوئی چھین لی ہے، اور اُن تک بُہت سی اَیسی باتیں پُہنچا دی ہیں جِن کو وہ سمجھ نہیں سکتے، کیوں کہ اُنھوں نے اِسی کی خواہش کی تھی۔ اور چُوں کہ اُنھوں نے یہی چاہا سو خُدا نے پُورا کِیا، تاکہ وہ ٹھوکر کھائیں۔",
                "۱۵": "اور اب، مَیں، یعقُوب، رُوح کی معرفت سے نبُوّت کرتا ہُوں؛ پَس مَیں رُوح کی تاثِیروں سے عرفان پاتا ہُوں جو مُجھ میں ہے، چُناں چہ یہودی ٹھوکر کھانے کے سبب سے اُس پتھر کو رَدّ کریں گے جِس پر وہ تعمیر کر سکتے اور مضبُوط بُنیاد پا سکتے ہیں۔",
                "۱۶": "بلکہ دیکھو، صحائف کے مُطابق، یہ پتھر عظیم، اور آخِری، اور واحد مُحکم بُنیاد ہو گا، جِس پر یہودی تعمیر کر سکیں گے۔",
                "۱۷": "اور اب، میرے عزیزو، یہ کیوں کر مُمکن ہے کہ یہ اُس مُحکم بُنیاد کو رَدّ کرنے کے بعد کبھی اُس پر تعمیر کر سکیں، جو اُن کے کونے کے سِرے کا پتھر ہوگا؟",
                "۱۸": "دیکھو، میرے پیارے بھائیو، اِس بھید کو مَیں تُم پر کھولُوں گا؛ اگر کسی کی بھی حوالے سے مَیں نہیں کر پاتا، رُوح میں اپنی ثابت قدمی سے بھٹک جاتا، اور ٹھوکر کھاتا ہُوں تو اِس کا سبب تُمھاری بابت میری بے حد پریشانی ہے۔"
            },
            "5": {
                "۱": "دیکھو، میرے بھائیو، کیا تُمھیں زینوس نبی کے کلام میں سے پڑھی باتیں یاد نہیں جو اُس نے اِسرائیل کے گھرانے سے یُوں مُخاطب ہو کر کہیں:",
                "۲": "اَے اِسرائیلؔ کے گھرانے تُم کان لگاؤ اور میری یعنی خُداوند کے نبی کی باتیں سُنو۔",
                "۳": "پس دیکھو، خُداوند یُوں فرماتا ہے: اَے اِسرائیل کے گھرانے مَیں تجھے زَیتُون کے اُگائے ہُوئے درخت سے تشبِیہ دُوں گا کہ کسی آدمی نے اپنے تاکِستان میں لگایا اور اُس کی دیکھ بھال کی اور یہ بڑھا اور کُہنہ سال ہُوا اور مُرجھانے لگا۔",
                "۴": "اور اَیسا ہُوا کہ تاکِستان کا مالِک گیا اور اُس نے دیکھا کہ اُس کا زَیتُون کا درخت مُرجھانا شُروع ہو گیا ہے اور اُس نے کہا: مَیں اِسے چھانٹُوں گا اور اُس کے گرِد تھالا کھودُوں گا اور اِس کی دیکھ بھال کروں گا کہ شاید اِس میں سے نوخیز اور کومل شاخیں پُھوٹ آئیں اور یہ نہ مُرجھائے۔",
                "۵": "اور اَیسا ہُوا کہ اُس نے اپنے کہنے کے مُطابق اُس کو چھانٹا اور اُس کے گِرد تھالا کھودا اور اُس کی دیکھ بھال کی۔",
                "۶": "اور اَیسا ہُوا کہ کئی دِنوں کے بعد اِس میں سے کسی حد تک تھوڑی، نوخیز اور کومل شاخیں پُھوٹنے لگِیں بلکہ دیکھو اِس کے اُوپر کا بڑا حِصّہ سُوکھنے لگا۔",
                "۷": "اور اَیسا ہُوا کہ تاکِستان کے مالِک نے یہ دیکھا اور اُس نے اپنے نوکر سے کہا: یہ بات مُجھے غمگِین کرتی ہے کہ مَیں اِس درخت کو ضائع ہونے دُوں؛ پس جاؤ اور زَیتُون کے جنگلی درخت کی شاخیں چُن کرمیرے پاس لاؤ، اور ہم اُن بڑی بڑی شاخوں کو جو مُرجھانا شُروع ہو گئی ہیں کاٹ دیں گے، اور ہم اُنھیں آگ میں پھینک دیں گے تاکہ وہ جلائی جائیں۔",
                "۸": "اور دیکھو، تاکِستان کا مالِک فرماتا ہے، مَیں اِن بہت سی نوخیز اور کومل شاخوں کو لُوں گا، اور جہاں بھی مَیں چاہُوں گا پیوند لگاؤں گا؛ اور آیا اِس درخت کی جڑیں تلف ہوتی ہیں یا نہیں اِس سے کوئی فرق نہیں پڑتا، مَیں اِس کا پھل اپنے پاس محفُوظ رکھُوں گا؛ پس، مَیں یہ نوخیز اور کومل شاخیں لُوں گا، اور جہاں بھی مَیں چاہُوں گا اِن کی پیوند لگاؤں گا۔",
                "۹": "تُو زَیتُون کے جنگلی درخت کی شاخیں لینا، اور اُنھیں اِن کی جگہ پر پیوند لگانا؛ اور یہ شاخیں جو مَیں نے کاٹی ہیں، مَیں آگ میں ڈالُوں گا اور اُن کو جلاؤں گا، تاکہ وہ میرے تاکِستان کی زمِین کو روک نہ پائیں۔",
                "۱۰": "اور اَیسا ہُوا کہ تاکِستان کے مالِک کے نوکر نے تاکِستان کے مالِک کے کلام کے مُطابق کِیا، اور زَیتُون کے جنگلی درخت کی شاخوں کی پیوند لگائی۔",
                "۱۱": "اور تاکِستان کے مالِک نے اِس کے گرد تھالا کھدوایا، اور تراشا، اور دیکھ بھال کی، اپنے نوکر سے کہا: یہ بات مُجھے غمگِین کرتی ہے کہ مَیں اِس درخت کو ضائع ہونے دُوں؛ پس، ہوسکتا ہے کہ مَیں اِس کی جڑوں کو بچا سکُوں تاکہ وہ تلف نہ ہوں، کہ مَیں اُنھیں اپنے پاس محفُوظ رکھ سکُوں، اِس اِرادے سے مَیں نے یہ اِقدام اُٹھایا ہے۔",
                "۱۲": "پس، تُو جا؛ اور کلام کے مُطابق، اِس درخت کی رکھوالی کرنا، اور اِس کی دیکھ بھال کرنا۔",
                "۱۳": "اور اِن کو مَیں تاکِستان کے سب سے نِچلے حِصّے میں لگاؤں گا، جہاں بھی مَیں چاہُوں، تُجھے اِس سے کوئی فرق نہیں پڑتا؛ اور مَیں یہ اِس لِیے کرتا ہُوں تاکہ اِس درخت کی قُدرتی شاخیں اپنے پاس محفُوظ رکھ سکُوں؛ اور یہ بھی، کہ مَیں اپنے واسطے اِس کا پھل اَگلے موسم کے لِیے رکھ لُوں، چُناں چہ یہ بات مُجھے غمگِین کرتی ہے کہ مَیں اِس درخت اور اِس کے پھل کو ضائع ہونے دُوں۔",
                "۱۴": "اور اَیسا ہُوا کہ تاکِستان کا مالِک اپنی راہ کو گیا، اور اپنی خُوشی اور مرضی کے مُطابق تاکِستان کے نِچلے حِصّے میں زَیتُون کے اُگائے ہُوئے درخت کی قُدرتی شاخوں کو دبایا، چند ایک جگہ پر اور چند دُوسری جگہ پر۔",
                "۱۵": "اور اَیسا ہُوا کہ ایک طویل عرصہ گُزر گیا، اور تاکِستان کے مالِک نے اپنے نوکر سے کہا: آؤ ہم تاکِستان میں چلیں، تاکہ تاکِستان میں محنت و مُشقّت کر سکیں۔",
                "۱۶": "اور اَیسا ہُوا کہ تاکِستان کا مالِک، اور نوکر بھی، تاکِستان میں محنت و مُشّقت کرنے گئے۔ اور اَیسا ہُوا کہ نوکر نے اپنے مالِک سے کہا دیکھ، اِس طرف نگاہ کر، درخت پر نظر ڈال۔",
                "۱۷": "اور اَیسا ہُوا کہ تاکِستان کے مالِک نے نظر کی اور زَیتُون کے اُس درخت کو دیکھا جِس میں زَیتُون کی جنگلی شاخیں پیوند کی گئی تھیں؛ وہ پھُوٹ پڑا تھا اور پھل دینے لگا تھا۔ اور اُس نے دیکھا کہ یہ اچھّا تھا؛ اور اُس کا پھل قُدرتی پھل کی مانِند تھا۔",
                "۱۸": "اور اُس نے نوکر سے کہا: دیکھو، جنگلی درخت کی شاخوں نے اِس کی جڑوں کی نمی پکڑ لی ہے، کہ اُس کی جڑ کافی مضبُوط ہو گئی ہے؛ اور اُس کی جڑ کی نہایت مضبُوطی کے سبب جنگلی شاخوں نے اَصل پھل پَیدا کِیا ہے، اب اگر ہم نے یہ شاخیں پیوند نہ کیں ہوتیں تو یہ درخت برباد ہو گیا ہوتا۔ اور اب دیکھ، مَیں بہت زیادہ پھل رکھ لُوں گا، جو اِس درخت نے پَیدا کِیا ہے؛ اور مَیں اِس کو اُس وقت کے لِیے ذخیرہ کروں گا جب موسم جاتا رہے گا۔",
                "۱۹": "اور اَیسا ہُوا کہ تاکِستان کے مالِک نے اپنے نوکر سے کہا: آؤ تاکِستان کےسب سے نچلے حِصّے میں جائیں، اور دیکھیں کہ درخت کی قُدرتی شاخیں بھی زیادہ پھل لائی ہیں کہ نہیں، تاکہ اپنے لِیے اُس کا پھل اُس وقت کے لِیے ذخیرہ کروں جب موسم جاتا رہے گا۔",
                "۲۰": "اور اَیسا ہُوا کہ وہ وہاں گئے جہاں مالِک نے درخت کی قُدرتی شاخیں چھپائی تھیں، اور اُس نے نوکر سے کہا: اِن کو دیکھ؛ اور اُس نے پہلی کو دیکھا کہ وہ بہت سا پھل لائی تھی؛ اور اُس نے یہ بھی دیکھا کہ یہ اچھّا تھا۔ اور اُس نے نوکر سے کہا: اِس کے پھل میں سے لے، اور اِس کو اُس وقت کے لِیے ذخیرہ کر جب موسم جاتا رہے گا، تاکہ مَیں اِسے اپنے لِیے محفُوظ کر لُوں؛ اُس نے کہا، پس دیکھ، مَیں نے اِس طویل عرصہ تک اِس کی دیکھ بھال کی اور یہ بہت سا پھل لایا ہے۔",
                "۲۱": "اور اَیسا ہُوا کہ نوکر نے اپنے مالِک سے کہا: تُو یہاں یہ درخت یا درخت کی یہ شاخ لگانے کیوں کر آیا ہے؟ پس دیکھ، یہ تیرے تاکِستان کی ساری سر زمِین کا سب سے زیادہ بنجر حِصّہ تھا۔",
                "۲۲": "اور تاکِستان کے مالِک نے اُس سے کہا مُجھے صِلاح نہ دے؛ مَیں جانتا تھا کہ یہ زمِین کا بنجر ترین حِصّہ ہے؛ پس، مَیں نے تُجھ سے کہا کہ مَیں نے طویل عرصہ تک اِس کی دیکھ بھال کی تھی اور تُو دیکھتا ہے کہ یہ بہت زیادہ پھل لایا ہے۔",
                "۲۳": "اور اَیسا ہُوا کہ تاکِستان کے مالِک نے اپنے نوکر سے کہا: اِدھر نظر کر؛ دیکھ مَیں نے درخت کی ایک اور شاخ بھی لگائی ہے؛ اور تُو جانتا ہے کہ یہ حِصّہ پہلے والے سے زیادہ بنجر تھا۔ لیکن، اِس درخت کو دیکھ۔ مَیں نے ایک طویل عرصہ تک اِس کی دیکھ بھال کی ہے، اور یہ بہت زیادہ پھل لایا ہے؛ پس، اِکٹھا کر، اور اِس کو اُس وقت کے لِیے ذخیرہ کر جب موسم جاتا رہے گا، تاکہ مَیں اِس کو اپنے لِیے محفُوظ کروں۔",
                "۲۴": "اور اَیسا ہُوا کہ تاکِستان کے مالِک نے دوبارہ اپنے نوکر سے کہا: یہاں نظر کر، نیز ایک اور شاخ کو دیکھ، جِس کو مَیں نے لگایا ہے؛ دیکھ کہ مَیں نے اِس کی دیکھ بھال بھی کی ہے، اور یہ بُہت زیادہ پھل لائی ہے۔",
                "۲۵": "اور اُس نے نوکر سے کہا: اِدھر نظر کر اور آخِری کو دیکھ۔ دیکھ، اِس کو مَیں نے زمِین کے اچّھے حِصّہ میں لگایا؛ اور مَیں نے طویل عرصہ تک اِس کی دیکھ بھال کی ہے، اور درخت کا صِرف ایک حِصّہ اصلی پھل لایا ہے، اور درخت کا دوسرا حِصّہ جنگلی پھل لایا ہے؛ دیکھ، مَیں نے اِس کی دیکھ بھال بھی دُوسرے درختوں کی طرح کی ہے۔",
                "۲۶": "اور اَیسا ہُوا کہ تاکِستان کے مالِک نے نوکر سے کہا: درخت کی وہ شاخیں کاٹ جو اچھّا پھل نہیں لائیں اور اُن کو آگ میں ڈال۔",
                "۲۷": "مگر دیکھو، نوکر نے اُس سے کہا: آؤ ہم اِس کو چھانٹیں اور اِس کے گِرد تھالا کھودیں، اور اُس کی تھوڑی دیر اور دیکھ بھال کریں، کہ شاید یہ تیرے لِیے اچھّا پھل لا ئے، تاکہ تُو اِس کو اُس وقت کے لِیے ذخیرہ کر سکے جب موسم جاتا رہے گا۔",
                "۲۸": "اور اَیسا ہُوا کہ تاکِستان کے مالِک اور تاکِستان کے مالِک کے نوکر نے تاکِستان کے سارے پھل کی دیکھ بھال کی۔",
                "۲۹": "اور اَیسا ہُوا کہ ایک طویل عرصہ گزر گیا اور تاکِستان کے مالِک نے اپنے نوکر سے کہا: آو، ہم تاکِستان جائیں، تاکہ ہم پھر تاکِستان میں محنت کریں۔ پَس دیکھو، وقت نزدیک آ پہنچا ہے، اور انجام جلد آنے کو ہے؛ پَس ضرُور ہے کہ مَیں اپنے واسطے اِس کو اُس وقت کے لِیے ذخیرہ کرُوں جب موسم جاتا رہے گا۔",
                "۳۰": "اور اَیسا ہُوا کہ تاکِستان کا مالِک اور اُس کا نوکر تاکِستان میں گئے؛ اور وہ اُس درخت کے پاس آئے جِس کی قُدرتی شاخیں توڑی گئیں، اور جنگلی شاخیں پیوند کی گئی تھیں؛ اور دیکھو ہر قسم کے پھل کے بوجھ سے درخت جُھکا ہُوا تھا۔",
                "۳۱": "اور اَیسا ہُوا کہ تاکِستان کے مالِک نےہر قسم کے پھل کو اُس کے شُمار کے مُطابق چکھا۔ اور تاکِستان کے مالِک نے کہا: دیکھ، اِتنے طویل عرصے تک اِس درخت کی ہم نے دیکھ بھال کی ہے، اور مَیں نے اپنے واسطے بہت سا پھل اُس وقت کے لِیے ذخیرہ کر لِیا ہُوا ہے جب موسم جاتا رہے گا۔",
                "۳۲": "مگر دیکھ، اِس بار یہ زیادہ پھل لایا ہے، اور اِس کا کوئی پھل نہیں جو اچھّا ہے۔ اور دیکھ، اِس میں ہر قسم کا بُرا پھل ہے؛ اور ہماری ساری محنت کے باوجُود، مُجھے اِس کا کوئی فائدہ نہیں ہُوا؛ اور اب یہ بات مُجھے رنجیدہ کرتی ہے کہ مَیں اِس درخت کو کھو دُوں۔",
                "۳۳": "اور تاکِستان کے مالِک نے نوکر سے کہا: ہم اِس درخت کا کیا کریں تاکہ مَیں دوبارہ اِس کا پھل اپنے لِیے محفُوظ کر سکُوں؟",
                "۳۴": "اور نوکر نے اپنے مالِک سے کہا: دیکھ، چُوں کہ تُو نے جنگلی زَیتُون کی شاخوں کو پیوند کِیا اُنھوں نے جڑوں کو تقویت بخشی ہے اِس لِیے وہ تروتازہ ہیں اور بےجان نہیں ہیں: پَس تُو دیکھتا ہے کہ وہ اب تک اچّھی ہیں۔",
                "۳۵": "اور اَیسا ہُوا کہ تاکِستان کے مالِک نے اپنے نوکر سے کہا: مُجھے درخت کا کوئی فائدہ نہیں ہے اور اُس کی جڑوں کا مُجھے اُس وقت تک کوئی فائدہ نہیں جب تک یہ بدی کا پھل لاتی ہیں۔",
                "۳۶": "تو بھی، مَیں جانتا ہُوں کہ جڑیں اچّھی ہیں اور مَیں نے اپنے اِرادہ کے لِیے اُنھیں محفُوظ رکھا ہے؛ اور اپنی نہایت مضبُوطی کے سبب سے اُنھوں نے اب تک جنگلی شاخوں سے اچھّا پھل پَیدا کِیا ہے۔",
                "۳۷": "لیکن دیکھ، جنگلی شاخیں بڑھ گئی ہیں اور اُس کی جڑیں کو کچل ڈالا ہے اور چُوں کہ جنگلی شاخیں اُس کی جڑوں پر غالِب آ گئی ہیں، جِس کی وجہ سے اِس میں بُرا پھل بہت زیادہ لگا ہے؛ اور بہت زیادہ بُرا پھل پَیدا ہونے کے باعث تُم تُو دیکھتا ہے کہ یہ سُوکھنا شُروع ہو گیا ہے؛ اور یہ جلد آگ میں ڈالنے کے لِیے تیار ہو جائے گا، سِوا اِس کے کہ ہم اِس کو بچانے کے لِیے کُچھ کریں۔",
                "۳۸": "اور اَیسا ہُوا کہ تاکِستان کے مالِک نے اپنے نوکر سے کہا: آؤ ہم تاکِستان کے نچلے ترین حِصّے کی طرف جائیں، اور دیکھیں آیا کہ قُدرتی شاخوں نے بھی بُرا پھل پَیدا کِیا ہے۔",
                "۳۹": "اور اَیسا ہُوا کہ وہ تاکِستان کے نچلے ترین حِصّوں کی طرف گئے۔ اور اَیسا ہُوا کہ اُنھوں نے دیکھا کہ قُدرتی شاخوں کا پھل بھی سڑ ا گلا ہو گیا تھا؛ ہاں، پہلا اور دُوسرا اور آخِری بھی اور سارے کا سارا گل سڑ چکا تھا۔",
                "۴۰": "اور آخِری قُدرتی شاخ کا جنگلی پھل اُن حِصّوں پر جو اچھّا پھل لاتے تھے اِس قدر غالِب آ گیا تھا کہ یہ شاخ مُرجھا گئی اور سُوکھ چُکی تھی۔",
                "۴۱": "اور اَیسا ہُوا کہ تاکِستان کا مالِک رویا اور نوکر سے کہنے لگا: میں اپنے تاکِستان کے لِیے اِس سے زیادہ اور کیا کر سکتا تھا؟",
                "۴۲": "دیکھ، مَیں جانتا تھا کہ اِن کے علاوہ تاکِستان کا سارا پھل خراب ہو گیا تھا۔ اور اب یہ بھی جو کسی وقت اچھّا پھل لائے تھے خراب ہو گئے ہیں؛ اور اب میرے تاکِستان کے سب درخت کسی کام کے نہیں رہے سِوا اِس کے کہ کاٹے اور آگ میں ڈالے جائیں۔",
                "۴۳": "اور اِس آخِری کو دیکھ، جِس کی شاخ مُرجھا گئی ہے، مَیں نے اِسے زمِین کے اچّھے حِصّے میں لگایا تھا؛ ہاں، حتیٰ کہ اُس حِصّے میں جو میرے نزدیک تاکِستان کی زمِین کے دُوسرے حِصّوں کی نِسبت سب سے زیادہ عُمدہ تھا۔",
                "۴۴": "اور تُو نے دیکھا کہ مَیں نے اُسے بھی کاٹ ڈالا جِس نے زمِین کے اِس حِصّے کو روکے رکھا تھا، تاکہ اِسے مَیں اُس کی جگہ پر لگاؤں۔",
                "۴۵": "اور تُو دیکھتا ہے کہ اُس کا ایک حِصّہ اچھّا پھل لایا، اور اِس کا ایک حِصّہ جنگلی پھل لایا؛ اور چُوں کہ مَیں نے اُس کی شاخوں کو نہ کاٹا اور نہ آگ میں ڈالا، دیکھ، وہ اچّھی شاخ پر غالِب آ گئے ہیں کہ یہ مُرجھا گئی ہے۔",
                "۴۶": "اور اب دیکھ، اپنے تاکِستان پر کی گئی ہماری اُس ساری دیکھ بھال کے باوجُود، اِس کے سارے درخت خراب ہو گئے ہیں، اور وہ کوئی اچھّا پھل نہیں لاتے؛ اور مَیں نے اِنھیں محفُوظ کرنا چاہا تھا، کہ اِن کا پھل اپنے واسطے اُس وقت کے لِیے ذخیرہ کرُوں جب موسم جاتا رہے گا۔ بلکہ دیکھ، وہ، جنگلی زَیتُون کے درخت کی مانِند ہو گئے ہیں، اوروہ کسی لائق نہیں رہے سِوا اِس کے کہ کاٹےاور آگ میں ڈالے جائیں؛ اور مُجھے یہ بات غمگِین کرتی ہے کہ مَیں اُنھیں تلف کرُوں۔",
                "۴۷": "لیکن مَیں اپنے تاکِستان میں اِس سے زیادہ اور کیا کر سکتا تھا؟ کیا مَیں نے اپنا ہاتھ ڈھِیلا رکھا ہے، اِس وجہ سے کہ مَیں نے اِس کی دیکھ بھال نہیں کی ہے؟ نہیں، مَیں نے اِس کی دیکھ بھال کی ہے، اور مَیں نے اِس کے گِرد تھالا کھودا ہے، اور مَیں نے اِس کو چھانٹا ہے، اور مَیں نے اِس میں کھاد ڈالی ہے؛ اور مَیں نے قریباً سارا سارا دِن اپنا ہاتھ آگے بڑھایا ہے، اور اَنجام نزدیک آتا ہے۔ اور مُجھے یہ بات غمگِین کرتی ہے کہ مَیں اپنے تاکِستان کے تمام درخت کاٹُوں، اور آگ میں ڈالُوں تاکہ وہ جلائے جائیں۔ یہ کون ہے جِس نے میرے تاکِستان کو خراب کر دِیا ہے؟",
                "۴۸": "اور اَیسا ہُوا کہ نوکر نے اپنے مالِک سے کہا: کیا یہ تیرے تاکِستان کا تکبُّر نہیں—کیا اِس کی شاخوں نے اُن جڑوں پر غلبہ نہیں پا لِیا جو اچّھی ہیں؟ اور چُوں کہ اِن شاخوں نے اُس کی جڑوں پر غلبہ پا لِیا ہے، دیکھ وہ جڑوں کی قُوّت کے مقابلے میں زیادہ تیزی سے بڑھیں، اور مضبُوط ہو گئی ہیں۔ دیکھ، مَیں کہتا ہُوں، کیا یہی وجہ نہیں کہ تیرے تاکِستان کے درخت خراب ہُوئے ہیں؟",
                "۴۹": "اور اَیسا ہُوا کہ تاکِستان کے مالِک نے نوکر سے کہا: آؤ ہم جائیں اور تاکِستان کے درخت کاٹیں اور اُنھیں آگ میں ڈالیں، تاکہ وہ میرے تاکِستان کی زمِین کو نہ روکیں رکھیں، پس مَیں نے سب کُچھ کِیا ہے۔ مَیں اپنے تاکِستان کے واسطے اِس سے زیادہ اور کیا کر سکتا تھا؟",
                "۵۰": "بلکہ، دیکھ، نوکر نے تاکِستان کے مالِک سے کہا: اِس کو تھوڑا عرصہ اور رہنے دے۔",
                "۵۱": "اور مالِک نے کہا: ہاں، مَیں اِس کو تھوڑا عرصہ اور رہنے دُوں گا، پس مُجھے یہ بات غمگِین کرتی ہے کہ مَیں اپنے تاکِستان کے درخت تلف کرُوں۔",
                "۵۲": "پس، آؤ ہم اِن کی شاخیں لیں جو مَیں نے اپنے تاکِستان کے نِچلے ترین حِصّوں میں لگائے ہیں، اور آؤ اُنھیں اُن درختوں کے ساتھ پیوند کریں جہاں سے یہ آئی ہیں؛ آؤ ہم اُن درختوں کی وہ شاخیں کاٹیں جِن کا پھل سب سے زیادہ کڑوا ہے، اور اُن کی جگہ درخت کی قُدرتی شاخوں کی پیوند کاری کریں۔",
                "۵۳": "اور مَیں یہ اِس لِیے کرُوں گا کہ یہ درخت تلف نہ ہو جائیں، کہ، شاید، مَیں اِن کی جڑوں کو اپنے اِرادے کی خاطر اپنے واسطے محفُوظ کرُوں۔",
                "۵۴": "اور دیکھ، قُدرتی شاخوں کے درختوں کی اُن جڑوں کو جہاں جہاں مَیں نے چاہا مَیں نے لگایا جو ہنوز سرسبز ہیں؛ پس، اُنھیں بھی مَیں اپنے اِرادے کے واسطے محفُوظ کرُوں گا، مَیں اِس درخت کی شاخیں لُوں گا، اور مَیں اِن کی پیوندکاری اُن کے ساتھ کرُوں گا۔ ہاں، مَیں اِن کی پیوندکاری اُن کے مادری درخت کی شاخوں کے ساتھ کرُوں گا، تاکہ مَیں اِن جڑوں کو بھی اپنے واسطے محفُوظ کرُوں، تاکہ جب وہ کافی تقویت پا لیں گی تو شاید وہ میرے واسطے اچھّا پھل لائیں، اور پھر ہو سکتا ہے مَیں اپنے تاکِستان پر فخر کرُوں۔",
                "۵۵": "اور اَیسا ہُوا کہ اُنھوں نے قُدرتی درخت میں سے شاخیں لیں جو جنگلی بن چُکی تھیں، اور قُدرتی درختوں کے ساتھ پیوند لگایا، جو خُود بھی جنگلی بن گئے تھے۔",
                "۵۶": "اور اُنھوں نے قُدرتی درختوں میں سے بھی لِیں جو جنگلی بن چُکی تھیں، اور اُن کا مادری درخت کے ساتھ پیوند لگایا۔",
                "۵۷": "اور تاکِستان کے مالِک نے نوکر سے کہا: درختوں سے جنگلی شاخیں نہ کاٹنا سِوا اُن کے جو سب سے زیادہ کڑوی ہیں اور اُن کے ساتھ میرے کہنے کے مُطابق تُو پیوند کاری کرنا۔",
                "۵۸": "اور ہم تاکِستان کے درختوں کی پھر سے دیکھ بھال کریں گے، اور اُن شاخوں کی چھانٹ کانٹ کریں گے؛ اور درختوں کی وہ شاخیں جو پک گئی ہیں کاٹ ڈالیں گے، جو ضرُور تلف ہوں گی، اور آگ میں جھونکی جائیں گی۔",
                "۵۹": "اور مَیں اَیسا اِس لِیے کرتا ہُوں، شاید، یہ جڑیں اُن کی اچھّائی کے باعث تقویت پائیں؛ اور شاخوں کی تبدِیلی کی بدولت، اچّھی بُری پر غالِب آئیں۔",
                "۶۰": "اور چُوں کہ مَیں نے قُدرتی شاخوں اور اُن کی جڑوں کو محفُوظ کر لِیا ہے، اور کہ مَیں نے قُدرتی شاخوں کی دوبارہ اُن کی مادری درخت کے ساتھ پیوند کاری کی ہے، اور اُن کے مادری درخت کی جڑوں کو محفُوظ کِیا ہے، کہ، شاید، میرے تاکِستان کے درخت پھر سے اچھّا پھل لائیں؛ اور کہ مَیں اپنے تاکِستان کے پھل پر پھر سے فخر کر سکُوں، اور، شاید، مَیں بڑی خُوشی مناؤں، کہ مَیں نے پہلے پھل کی شاخیں اور جڑیں محفُوظ کر لی ہیں—",
                "۶۱": "پس، جا، اور نوکروں کو بُلا، تاکہ ہم اپنی پُوری طاقت اور جاں فشانی کے ساتھ تاکِستان میں مُشقّت کریں، تاکہ ہم راہ تیار کریں، کہ مَیں دوبارہ قُدرتی پھل لا سکُوں، وہ قُدرتی پھل جو اچھّا ہے اور دُوسرے تمام پھلوں سے زیادہ خُوش نُما ہے۔",
                "۶۲": "پس، آؤ اور اِس آخِری بار اپنی ساری جان لگا کر مُشقّت کریں، کیوں کہ دیکھ اَنجام نزدیک ہے، اور یہ آخِری موقع ہے کہ مَیں اپنے تاکِستان کی چھانٹ کانٹ کرُوں گا۔",
                "۶۳": "شاخوں کے ساتھ پیوند کاری کر؛ آخِر سے شُروع کر تاکہ وہ اَوّل ہوں، اور جو اَوّل ہیں وہ آخِر ہوں، درختوں کے گِرد تھالا کھود، ہر دو بُوڑھے اور نوخیز، اَوّل اور آخِر؛ اور آخِر اور اَوّل، تاکہ آخِری بار سب کی ایک دفعہ پھر دیکھ بھال کی جائے۔",
                "۶۴": "پس، اُن کے گِرد تھالے کھود، اور اُن کو تراش، اور ایک بار پھر اُن میں کھاد ڈال، پس آخِری بار، کیوں کہ اَنجام نزدیک ہے۔ اور اگر اَیسا ہو کہ یہ آخِری پیوند کاریاں پروان چڑھیں، اور قُدرتی پھل پَیدا کریں، پھر تُو اُن کے واسطے راہ تیار کرنا، تاکہ وہ پروان چڑھ سکیں۔",
                "۶۵": "اور جب وہ پروان چڑھنا شُروع کریں تو تُو اُن شاخوں کو کاٹ ڈالنا جو کڑوا پھل لاتی ہیں، اُن کی جسامت اور قُوّت کے مُطابق جو اچّھی ہیں؛ اور تُو اُن کی ساری ناکارہ کو ایک ہی بار میں کاٹ نہ ڈالنا، مبادا پیوندکاری کے لِیے اُن کی جڑیں بہت زیادہ قَوِی ہوں، اور اُن کی پیوند سڑ جائے، اور مَیں اپنے تاکِستان کے درخت تلف کرُوں۔",
                "۶۶": "پس مُجھے یہ بات غمگِین کرتی ہے کہ مَیں اپنے تاکِستان کے درختوں کو تلف کر دُوں؛ پس تُو ناکارہ کو اچّھی کی بڑھوتی کے لحاظ سے کاٹ ڈالے گا، تاکہ جڑیں اور شاخیں مضبُوطی میں یکساں ہوں، جب تک اچّھی ناکارہ پر غالِب نہ آ جائیں، اور ناکارہ کاٹی اور آگ میں ڈالی جائیں، تاکہ وہ میرے تاکِستان کی زمِین کو روکے نہ رکھیں، اور یُوں مَیں ناکارہ کو اپنے تاکِستان سے تلف کرُوں گا۔",
                "۶۷": "اور مَیں قُدرتی درخت کی شاخوں کو پھر سے قُدرتی درخت کے ساتھ پیوند کرُوں گا۔",
                "۶۸": "اور قُدرتی درخت کی شاخوں کو مَیں درخت کی قُدرتی شاخوں کے ساتھ پیوند کرُوں گا؛ اور یُوں مَیں اُن کو پھر سے اِکٹھا کرُوں گا، کہ وہ قُدرتی پھل لائیں اور وہ ایک ہوں۔",
                "۶۹": "اور ناکارہ پھینک دی جائیں گی، ہاں، یعنی میرے تاکِستان کی ساری زمِین سے باہر؛ پس دیکھ، صِرف اِسی ایک بار مَیں اپنے تاکِستان کو تراشُوں گا۔",
                "۷۰": "اور اَیسا ہُوا کہ تاکِستان کے مالِک نے اپنے نوکر کو بھیجا؛ اور نوکر گیا اور وَیسا ہی کِیا جَیسا مالِک نے اُسے حُکم دِیا تھا، اور دُوسرے نوکروں کو لایا؛ اور وہ تھوڑے تھے۔",
                "۷۱": "اور تاکِستان کے مالِک نے اُن سے کہا: جاؤ اور جان لگا کر تاکِستان میں محنت کرو۔ پَس دیکھو، یہ آخِری مرتبہ ہے کہ مَیں اپنے تاکِستان کی پرورش کرُوں گا؛ چُوں کہ انجام نزدیک ہے، اور موسم جلد آتا ہے؛ اور اگر تُم میرے ساتھ پُوری جان کے ساتھ محنت کرو گے تو تُم اِس پھل سے خُوشی پاؤ گے جو مَیں اپنے واسطے اُس وقت کے لِیے رکھُوں گا جو جلد آنے کو ہے۔",
                "۷۲": "اور اَیسا ہُوا کہ نوکر گئے اور اُنھوں نے اپنی پُوری جان سے مزدُوری کی اور تاکِستان کے مالِک نے بھی اُن کے ساتھ مُشقّت کی؛ اور اُنھوں نے سب باتوں میں تاکِستان کے مالِک کے حُکموں کی فرماں برداری بجا لائی۔",
                "۷۳": "اور تاکِستان میں دوبارہ قُدرتی پھل پَیدا ہونا شُروع ہُوا؛ اور قُدرتی شاخیں بڑھنے لگیں اور نہایت شاداب ہونے لگیں؛ اور جنگلی شاخوں کو کاٹنا اور پھینکنا شُروع کِیا گیا؛ اور اُنھوں نے جڑوں اور اُن کے تنوں کو اُن کی قُوّت کے مُطابق برابر رکھا۔",
                "۷۴": "اور یُوں تاکِستان کے مالِک کے حُکموں کے مُطابق اُنھوں نے پُوری جاں فشانی سے محنت و مُشقّت انجام دی، حتیٰ کہ اُس وقت تک جب ناکارہ شاخیں تاکِستان سے کاٹ نہ ڈالی گئیں، اور مالِک نے اپنے واسطے محفُوظ کر لِیا کہ درختوں نے دوبارہ قُدرتی پھل دینا شُروع کر دِیا تھا؛ اور وہ ایک بدن کی مانِند ہو گئے، اور پھل ایک جَیسے ہو گئے؛ اور تاکِستان کے مالِک نے اپنے لِیے قُدرتی پھل محفُوظ کر لِیے تھے، جو اِبتدا سے اُس کے نزدیک گراں قدر تھا۔",
                "۷۵": "اور اَیسا ہُوا کہ جب تاکِستان کے مالِک نے دیکھا کہ اُس کا پھل اچھّا تھا، اور کہ اُس کا تاکِستان اب سڑا گلا نہیں رہا، اُس نے اپنے نوکروں کو بُلایا، اور اُن سے کہا: دیکھو، اِس آخِری مرتبہ ہم نے اپنے تاکِستان کی دیکھ بھال کی ہے؛ اور تُم دیکھتے ہو کہ مَیں نے اپنے اِرادے کے مُطابق کِیا ہے؛ اور مَیں نے قُدرتی پھل محفُوظ کر لِیا ہے، چُوں کہ یہ اچھّا ہے، اُسی طرح جِس طرح یہ اِبتدا میں تھا۔ اور تُم مُبارک ہو؛ اِس سبب سے کہ تُم میرے ساتھ میرے تاکِستان میں جاں فشانی سے محنت و مُشقّت کرتے رہے ہو، اور میرے حُکموں کو مانا ہے، اور میرے پاس دوبارہ قُدرتی پھل لائے ہو، کہ میرا تاکِستان اب سڑا گلا نہیں رہا، اور ناکارہ کاٹ ڈالا گیا ہے، دیکھو، میرے تاکِستان کے پھل کے سبب سے تُم میرے ساتھ خُوشی مناؤ گے۔",
                "۷۶": "پَس دیکھو، اور مَیں اپنے تاکِستان کے پھل کو بڑی طویل مُدت کے لِیے اپنے واسطے ذخِیرہ کرُوں گا جب موسم جاتا رہے گا، جو جلد آتا ہے؛ اور مَیں نے آخِری مرتبہ اپنے تاکِستان کی دیکھ بھال کی ہے، اور اِسے تراشا ہے، اور اِس کے گِرد تھالے کھودے ہیں، اور اِسے کھاد ڈالی ہے؛ پَس، اُس کے مُطابق جو مَیں نے فرمایا ہے مَیں طویل مُدت کے لِیے پھل میں سے اپنے واسطے ذخِیرہ کرُوں گا۔",
                "۷۷": "اور جب وقت آئے گا کہ بُرا پھل دوبارہ میرے تاکِستان میں آئے، تب میں اچّھے اور بُرے کو اِکٹھا ہونے دُوں گا؛ اور اچھّا اپنے لِیے محفُوظ کر لُوں گا اور بُرے کو اُس کی جگہ پر پھینک دُوں گا۔ اور تب موسم اور انجام آتا ہے؛ اور مَیں اپنے تاکِستان کو آگ سے جلا دُوں گا۔"
            },
            "6": {
                "۱": "اور اب، میرے بھائیو، دیکھو، جیسا کہ مَیں نے تُم سے کہا کہ مَیں نبُوّت کرُوں گا، دیکھو، میری نبُوّت یہ ہے—کہ وہ باتیں جو اِس زینوس نبی نے اِسرائیل کے گھرانے کی بابت فرمائی ہیں، جِس میں اُس نے اُنھیں زَیتُون کے اَصلی درخت سے تشبِیہ دی ہے، یقِیناً رونُما ہوں گی۔",
                "۲": "اور جِس دِن وہ دُوسری مرتبہ پھر اپنے لوگوں کو اِکٹھا کرنے کے لِیے ہاتھ بڑھائے گا، وہی دِن ہو گا، ہاں، یعنی آخِری بار، کہ خُداوند کے خادِم اُس کے اِختیار کے ساتھ اُس کے تاکِستان کی دیکھ بھال کرنے اور آراستا بنانے کے لِیے جائیں گے؛ اور اُس کے بعد انجام جلد آئے گا۔",
                "۳": "اور کس قدر مُبارک ہیں وہ جِنھوں نے اُس کے تاکِستان میں جان فشانی سے محنت و مُشقت کی؛ اور کتنے ملعُون ہیں وہ جنھیں باہر اپنے اصل مقام پر پھینک دِیا جائے گا! اور دُنیا آگ سے بھسم کر دی جائے گی۔",
                "۴": "اور ہمارا خُدا ہم پر کتنا مہربان ہے کیوں کہ وہ اِسرائیل کے گھرانے کی جڑوں اور شاخوں، دونوں کو یاد رکھتا ہے؛ اور وہ دِن بھر اپنا ہاتھ اُن کے لِیے بڑھائے رکھتا ہے؛ اور وہ سرکش اور تکراری لوگ ہیں؛ بلکہ جِتنے لوگ اپنے دِل سخت نہیں کریں گے خُدا کی بادِشاہی میں بچائے جائیں گے۔",
                "۵": "پَس، میرے پیارے بھائیو، مَیں متانتِ کلمات میں تُم سے اِلتجا کرتا ہُوں کہ تُم تَوبہ کرو، اور دِل کے کامل اِرادہ سے، خُدا کے ساتھ جُڑے رہو جَیسے وہ تُمھارے ساتھ جُڑا رہتا ہے۔ اور اُس کے رحم کا بازُو جب کہ دِن کے اُجالے میں تُمھاری طرف بڑھا ہُوا ہے، اپنے دِل سخت نہ کرو۔",
                "۶": "ہاں، آج، اگر تُم اُس کی آواز غور سے سُنو، اپنے دِل سخت نہ کرو؛ تو پھر تُم کیوں کر مَرو گے؟",
                "۷": "پَس دیکھو، خُدا کے خُوش کُن کلام سے دِن بھر تقویت پانے کے بعد، کیا تُم بُرا پھل لاؤ گے، تاکہ تُم ضرُور کاٹے اور آگ میں ڈالے جاؤ؟",
                "۸": "دیکھو، کیا تُم اِس کلام کو رَدّ کرو گے؟ کیا تُم نبِیوں کے کلام کو رَدّ کروگے؛ اور کیا تُم اُس سارے کلام کو رَدّ کر دو گے جو مسِیح کی بابت فرمایا گیا ہے، اور اُس کی بابت بُہتیروں کے کلام کرنے کے بعد؛ اور مسِیح کے خُوش کُن کلام، اور خُدا کی قُدرت، اور رُوحُ القُدس کی نعمت کا اِنکار کرو گے، اور پاک رُوح کو بُجھاؤ گے، اور مُخلصی کے عظیم اُلشان نظام کا تمسخر اُڑاؤ گے، جو تُمھارے لِیے تیار کِیا گیا ہے؟",
                "۹": "کیا تُم نہیں جانتے کہ اگر تُم اَیسی حرکتیں کرو گے تو مُخلصی اور قیامت کی قُدرت، جو مسِیح میں ہے، تُمھیں شرمندگی اور بےحد پشیمانی کے ساتھ خُدا کی بارگاہ میں لاکھڑا کرے گی؟",
                "۱۰": "اور اِنصاف کی قُدرت کے مُطابق، پَس اِنصاف سے اِنکار نہیں کِیا جا سکتا، لہٰذا ضرُور ہے کہ تُم اُس آگ اور گندھک کی جھیل میں جاؤ جِس کے شُعلوں کو بُجھایا نہیں جا سکتا اور جِس کا دُھواں ہمیشہ سے ہمیشہ تک اُوپر کی جانب اُٹھتا ہے، اَیسی جھیل جو آگ اور گندھک کا دائمی عذاب ہے۔",
                "۱۱": "تو پھر، میرے پیارے بھائیو، تُم تَوبہ کرو، اور تنگ دروازے سے داخل ہو، اور جب تک تُم اَبَدی زِندگی نہیں پاتے، اُس راستے پر چلتے رہو جو سُکڑا ہے۔",
                "۱۲": "دانش مند بنو؛ اِس سے زیادہ مَیں کیا کہہ سکتا ہوں؟",
                "۱۳": "بِلآخِر، مَیں تُمھیں اَلوداع کہتا ہُوں، جب تک خُدا کی بار گاہِ پسندیدہ میں مُلاقات نہ ہو، اَیسی بارگاہ جو بدکاروں پر بے حد خوف اور دہشت طاری کرتی ہے۔ آمین۔"
            },
            "7": {
                "۱": "اور اب اَیسا ہُوا کہ چند برس گُزرنے کے بعد، بنی نِیفی کے درمیان میں آدمی آیا، جِس کا نام شیرم تھا۔",
                "۲": "اور اَیسا ہُوا کہ اُس نے لوگوں کے درمیان میں مُنادی کرنا شُروع کی، اور اُن میں اِعلان کرنے لگا کہ کوئی مسِیح نہیں ہے۔ اور اُس نے کئی باتوں کی مُنادی کی جِن سے لوگوں کی چاپلُوسی مقصُود تھی؛ اور اُس نے اَیسا کِیا تاکہ وہ مسِیح کی تعلِیم کو کُچل سکے۔",
                "۳": "اور اُس نے بڑی کوشِش کی کہ لوگوں کے دِل گُم راہ کر سکے، اِس قدر کہ اُس نے بہت سارے دِل گُم راہ کر دیے؛ اور یہ جان کر کہ مُجھ، یعقُوب، کا اِیمان اُس مسِیح پر تھا جو آنے والا ہے، اُس نے کئی بار موقع تلاش کِیا کہ مُجھ سے مُلاقات کرے۔",
                "۴": "اور وہ عالم فاضل تھا، چُوں کہ اُسے لوگوں کی زبان کے بارے میں مُکَمَّل سمجھ بُوجھ تھی؛ پَس، اِبلِیس جیسی طاقت سے شدِید زورِ کلام، اور چِکنی چُپڑی باتوں کا اِستعمال کر سکتا تھا۔",
                "۵": "اور اُسے اُمِید تھی کہ وہ مُجھے میرے اِیمان سے ہِلا دے گا، اِن کئی مُکاشفوں اور کئی چیزوں کے باوجُود جو اِن باتوں سے مُتعلق مَیں دیکھ چُکا تھا؛ حالاں کہ حقیقی طور پر، مَیں فرِشتوں کو دیکھ چُکا تھا، اور اُنھوں نے میری خِدمت کی تھی۔ اور وقتاً فوقتاً مَیں نے خُداوند کی آواز کو اپنے ساتھ فی الحقِیقت کلام کرتے سُنا تھا، پَس، مُجھے ہِلایا نہیں جا سکتا تھا۔",
                "۶": "اور اَیسا ہُوا کہ وہ میرے پاس آیا، اور اِس اَنداز سے وہ یہ کہہ کر مُجھ سے مُخاطب ہُوا: بھائی یعقُوب، مَیں نے کئی بار موقع تلاش کِیا کہ تُجھ سے بات کر سکُوں؛ چُوں کہ مَیں سُن چُکا ہُوں اور جانتا بھی ہُوں کہ تُو اُس کی مُنادی کے لِیے خُوب دوڑدھوپ کرتا ہے جِس کو تُو اِنجِیل، یا مسِیح کی تعلِیم کہتا ہے۔",
                "۷": "اور تُو نے اِن لوگوں میں سے بُہتوں کو گُم راہ کِیا ہے کہ وہ خُدا کی سِیدھی راہ کو بِگاڑتے ہیں، اور وہ مُوسیٰ کی شریعت پر نہیں چلتے جو سِیدھی راہ ہے؛ اور مُوسیٰ کی شریعت کو اُس ہستی کی عِبادت میں تبدیل کرتا ہے جو تُو کہتا ہے کہ وہ اب سے کئی سَو برسوں کے بعد آئے گا۔ اور اب دیکھ، مَیں، شیرم، تُجھ پر واضح کرتا ہُوں کہ یہ کُفر ہے؛ چُوں کہ اَیسی باتوں کا کسی شخص کو عِلم نہیں؛ چُناں چہ وہ آنے والی باتوں کی بابت نہیں بتا سکتا۔ اور اِس طریقے سے شیرم نے میرے ساتھ تکرار کی۔",
                "۸": "اَلبتہ دیکھو، خُداوند خُدا نے میری جان پر اپنا رُوح اُنڈیلا، میری جان میں، اِس حد تک کہ مَیں نے اُس کی ساری باتوں میں اُسے شرمندہ کِیا۔",
                "۹": "اور مَیں نے اُس سے کہا: تُو اُس مسِیح کا اِنکار کرتا ہے جو آنے والا ہے؟ اور اُس نے کہا: اگر مسِیح ہوتا تو مَیں اُس کا اِنکار نہ کرتا؛ بلکہ مَیں جانتا ہُوں کہ مسِیح نہیں ہے، نہ پہلے تھا، نہ کبھی آیندہ ہو گا۔",
                "۱۰": "اور مَیں نے اُس سے کہا: تیرا صحائف پر اِیمان ہے؟ اور اُس نے کہا، ہاں۔",
                "۱۱": "اور مَیں نے اُس سے کہا: پِھر تُو اُنھیں سمجھتا نہیں؛ پَس وہ حقیقت میں مسِیح کی گواہی دیتے ہیں۔ دیکھ، مَیں تُجھ سے کہتا ہُوں کہ نبِیوں میں سے ہر ایک نے اِس مسِیح کی بابت کلام کرنے کے سِوا، نہ لِکھا ہے، نہ نبُوّت فرمائی ہے",
                "۱۲": "اور یہی سب کُچھ نہیں—مُجھ پر یہ آشکار کِیا جا چُکا ہے، پَس مَیں سُن اور دیکھ چُکا ہُوں؛ اور مُجھ پر یہ رُوحُ القُدس کی قُدرت کے وسِیلہ سے بھی آشکار کِیا جا چُکا ہے؛ پَس، مَیں جانتا ہُوں اگر کَفارہ ادا نہ کِیا جاتا تو تمام بنی نوع اِنسان یقِیناً کھو جاتے۔",
                "۱۳": "اور اَیسا ہُوا کہ اُس نے مُجھ سے کہا: مُجھے اِس رُوحُ القُدس کی قُدرت کے وسِیلہ سے نِشان دِکھا، جِس کے بارے میں تُو بُہت زیادہ جانتا ہے۔",
                "۱۴": "اور مَیں نے اُس سے کہا: میری کیا مجال کہ مَیں تُجھے اُس بات کے بارے میں نِشان دِکھانے کی خاطر خُدا کو آزماؤں جِس کے برحق ہونے کی بابت تُو جانتا ہے؟ تُو پِھر بھی اِس کا اِنکار کرے گا، کیوں کہ تُو اِبلِیس سے ہے۔ تو بھی، میری مرضی پُوری نہ ہو؛ بلکہ اگر خُدا تُجھے غارت کرے، تو تیرے لِیے یہی نِشان ہوگا کیوں کہ وہ آسمان پر اور زمِین پر صاحبِ قُدرت ہے؛ اور یہ بھی، کہ مسِیح آئے گا۔ اور اَے خُداوند، تیری مرضی، پُوری ہو، گویا میری نہیں۔",
                "۱۵": "اور اَیسا ہُوا کہ جب مَیں، یعقُوب، یہ باتیں کہہ چُکا تو خُداوند کی قُدرت اُس پر اِتنی شِدت سے اُتری کہ وہ زمِین پر گِر گیا۔ اور اَیسا ہُوا کہ کئی دِنوں تک اُس کی خبر گِیری کی گئی تھی۔",
                "۱۶": "اور اَیسا ہُوا کہ اُس نے لوگوں سے کہا: کل اِکٹھے ہو جاؤ، چُوں کہ مَیں مر جاؤں گا؛ پَس، اِس سے پہلے کہ مَیں مر جاؤں لوگوں سے مَیں بات کرنا چاہتا ہُوں۔",
                "۱۷": "اور اَیسا ہُوا کہ اَگلے دِن ہجوم اِکٹھا ہُوا؛ اور اُس نے اُن کے ساتھ صراحت کے ساتھ کلام کِیا اور اُن باتوں سے اِنکار کِیا جو اُس نے اُنھیں سِکھائی تھیں اور مسِیح اور رُوحُ القُدس کی قُدرت اور فرِشتوں کی خِدمت گُزاری کا اِقرار کِیا۔",
                "۱۸": "اور اُس نے اُن سے وضاحت و صراحت کے ساتھ کلام کِیا، کہ اِبلِیس کے اَثرورُسُوخ کے باعث اُس نے فریب کھایا تھا۔ اور اُس نے جہنم، اور اَبَدیت، اور اَبَدی سزا کی بابت کلام کِیا۔",
                "۱۹": "اور اُس نے کہا: مَیں ڈرتا ہُوں کہیں اَیسا تو نہیں کہ مَیں ناقابلِ تلافی گُناہ کا مُرتکَب ہُوا ہُوں، کیوں کہ مَیں نے خُدا کی بابت جُھوٹ بولا ہے؛ کیوں کہ مَیں نے مسِیح کا اِنکار کِیا ہے، اور کہا ہے کہ مَیں صحائف پر اِیمان لایا ہُوں؛ اور وہ درحقیقت اُس کی گواہی دیتے ہیں۔ اور مَیں نے خُدا سے یُوں جُھوٹ بولا ہے جِس کے سبب سے بُہت زیادہ ڈرتا ہُوں کہیں اَیسا نہ ہو کہ میرا مُعاملہ بے حدخوف ناک ہو جائے؛ لیکن مَیں خُدا کے حُضُور اِعتراف کرتا ہُوں۔",
                "۲۰": "اور اَیسا ہُوا کہ جب وہ یہ باتیں کہہ چُکا، تو مزید کُچھ نہ بول سکا، اور وہ مر گیا۔",
                "۲۱": "اور جب ہجوم دیکھ چُکا کہ جب وہ مرنے کے قریب تھا اُس نے یہ باتیں کہیں، تو وہ نہایت حیرت زدہ ہوئے؛ اِس قدر کہ خُدا کی قُدرت اُن پر طاری ہُوئی، اور وہ اَیسے مغلُوب ہُوئے کہ زمِین پر گِر پڑے۔",
                "۲۲": "اب، مُجھ، یعقُوب، کے لِیے یہ پسندِیدہ بات تھی، کیوں کہ مَیں نے اپنے باپ کو جو آسمان پر ہے اَیسا کرنے کی اِلتجا کی تھی؛ پَس اُس نے میری فریاد سُنی اور میری دُعا کا جواب دِیا۔",
                "۲۳": "اور اَیسا ہُوا کہ لوگوں کے درمیان میں خُدا کا اَمن اور محبّت دوبارہ بحال ہُوئی؛ اور اُنھوں نے صحائف پر فِکر و تحقِیق کی، اور اِس بدکار آدمی کی باتوں پر پھر دھیان نہ دِیا۔",
                "۲۴": "اور اَیسا ہُوا کہ عِرفانِ حق کی طرف لامنوں کی واپسی اور بحالی کے لِیے کئی وسائل کو بروئے کار لایا گیا؛ لیکن سب کُچھ بےسُود تھا، چُوں کہ وہ جنگوں اور خُون ریزی میں مست تھے، اور اپنے بھائیوں، یعنی ہمارے خِلاف اُن میں دائمی نفرت پائی جاتی تھی۔ اور وہ اپنے ہتھیاروں کے زور پر ہمیں تباہ و برباد کرنے کے پیہم خواہاں تھے۔",
                "۲۵": "پَس، خُدا اور اپنی نجات کی چٹان پر توکّل کرتے ہُوئے، بنی نِیفی نے خُود کو اپنے ہتھیاروں کے ساتھ، اور اپنی ساری طاقت کے ساتھ، اُن کے خِلاف مضبُوط بنایا؛ پَس، اب تک وہ اپنے دُشمنوں پر فاتح ہی رہے تھے۔",
                "۲۶": "اور اَیسا ہُوا کہ مَیں، یعقُوب، بُوڑھا ہونے لگا؛ اور کیوں کہ اِن لوگوں کی رُوداد نِیفی کے دُوسرے اَوراق پر ہے، پَس، مَیں یہ رُوداد اِس اِعلان کے ساتھ لِکھنا تمام کرتا ہُوں کہ یہ مَیں نے اپنے حتی المقدُور عِلم کے مُطابق لِکھی ہے، یہ کہتے ہُوئے کہ ہمارا وقت گُزر گیا اور ہماری زِندگیاں بھی کسی خواب کی مانِند گُزر گئیں، ہم تنہا اور سنجِیدہ لوگ، خانہ بدوش ہو کر یروشلِیم سے نِکالے گئے، بیابان کی مُصِیبتوں میں پَیدا ہُوئے، اور ہمارے بھائی ہم سے نفرت کرتے، جِس کے سبب سے جنگیں اور جھگڑے ہُوئے؛ پَس، ہم اپنی ساری زِندگی نوحہ کرتے رہے۔",
                "۲۷": "اور مُجھ، یعقُوب، نے دیکھا کہ مُجھے جلد ہی اپنی قبر میں اُترنا پڑے گا؛ پَس، مَیں نے اپنے بیٹے انوس سے کہا: یہ اَوراق لے۔ اور مَیں نے اُسے وہ باتیں بتائیں جِن کا میرے بھائی نِیفی نے مُجھے حُکم دِیا تھا، اور اُس نے اِن حُکموں کی فرماں برداری کا وعدہ کِیا۔ اور مَیں اِن اَوراق پر لِکھنا تمام کرتا ہُوں، نوِشتے جو مُختصر ہیں؛ اور مَیں پڑھنے والوں کو اِس اُمِید پر اَلوداع کہتا ہُوں، کہ میرے بُہت سے بھائی میرا کلام پڑھیں گے۔ بھائیو، اَلوداع۔"
            }
        }
    },
    "enos": {
        "meta": {
            "slug": "enos",
            "name": "انوس کی کِتاب",
            "chapterWord": "باب"
        },
        "chapters": {
            "1": {
                "۱": "دیکھو اَیسا ہُوا کہ مَیں، انوس، یہ جانتے ہُوئے کہ میرا باپ راست آدمی تھا—کیوں کہ اُس نے مُجھے اپنی زبان میں سِکھایا، اور خُداوند کی طرف سے تربِیّت اور تنبیِہ بھی فرمائی—اور اِس کے لِیے میرے خُدا کا نام مُبارک ہو—",
                "۲": "اور مَیں تُمھیں اُس کُشتی کی بابت بتاؤں گا جو مَیں نے اپنے گُناہوں کی مُعافی پانے سے پہلے خُدا کے حُضُور لڑی۔",
                "۳": "دیکھو، مَیں جنگل میں جانوروں کا شِکار کرنے گیا؛ اور وہ باتیں جو میں نے اکثر اپنے باپ کو اَبَدی زِندگی اور مُقدّسِین کی خُوشی کی بابت کہتے سُنیں میرے دِل میں گہرائی تک اُتر گئیں۔",
                "۴": "اور میری جان کو بھُوک لگی؛ اور مَیں نے اپنے خالق کے حُضُور گُھٹنے ٹیکے، اور اپنی جان کی خاطِر فریاد اور دِل سوز دُعا میں اُس کے سامنے گِڑگڑایا؛ اور سارا دِن اُس کے حُضُور مِنّتیں کرتا رہا؛ ہاں، جب رات اُتری تو پھر بھی مَیں بُلند آواز سے چِیختا چِلاتا رہا کہ یہ اَفلاک تک جا پُہنچی۔",
                "۵": "اور ایک آواز مُجھ تک پُہنچی، فرمایا: انوس، تُجھے تیرے گُناہ مُعاف ہُوئے، اور تُو برکت پائے گا۔",
                "۶": "اور مَیں، انوس جانتا تھا کہ خُدا جُھوٹ نہیں بول سکتا؛ پَس، میرا احساسِ گُناہ پُوری طرح سے مِٹ گیا۔",
                "۷": "اور مَیں نے کہا: خُداوند، یہ کیوں کر ہُوا؟",
                "۸": "اور اُس نے مُجھ سے فرمایا: مسِیح پر تیرے اِیمان کے سبب سے، جِسے تُو نے پہلے نہ کبھی سُنا نہ دیکھا۔ اور کئی برس گُزر جانے کے بعد وہ مُجسّم ہو کر اپنے آپ کو ظاہر کرے گا؛ پَس، جا، تیرے اِیمان نے تُجھے اچھّا کِیا ہے۔",
                "۹": "اب، اَیسا ہُوا کہ جب مَیں نے یہ باتیں سُنیں تو مُجھے اپنے، نِیفی، بھائیوں کی بھلائی کی تمنا محسُوس ہونے لگی؛ پَس، مَیں نے اُن کی خاطر اپنی ساری جان خُدا کے حُضُور اُنڈیل دی۔",
                "۱۰": "اور جب مَیں رُوح میں اِس طرح چارا جوئی کر رہا تھا، دیکھو، خُداوند کی آواز دوبارہ میری عقل پر نازِل ہُوئی، فرمایا: مَیں تیرے بھائیوں کو اپنے حُکموں کی اَطاعت میں اُن کی جان فشانی کے مُطابق عطا کرُوں گا۔ مَیں نے اُنھیں یہ مُلک بخشا ہے؛ اور یہ پاک زمِین ہے؛ اور مَیں اِس پر لعنت نہیں بھیجتا مبادا بدی اِس کا باعث بنے، پَس، مَیں تیرے بھائیوں کو اپنے فرمان کے مُطابق عطا کرُوں گا؛ اور مَیں دِل گیری سے اُن کی خطائیں اُن کے اپنے سروں پر لاؤں گا۔",
                "۱۱": "اور اِن باتوں کو مَیں، انوس، سُن چُکا تو، اِس کے بعد، خُداوند پر میرا اِیمان اَٹل ہونا شُروع ہوگیا؛ اور اپنے لامنی بھائیوں کی خاطر لمبی لمبی ریاضتوں کے ساتھ اُس سے دُعا کرتا رہا۔",
                "۱۲": "اور اَیسا ہُوا کہ جب مَیں پُوری مُستَعِدی سے دُعا اور محنت و مُشقّت کر چُکا تو، خُداوند نے مُجھ سے فرمایا: مَیں تیرے اِیمان کی بدولت، تیرے دِل کی مُرادیں پُوری کرُوں گا۔",
                "۱۳": "اور اب دیکھو، یہی مُراد تھی جو مَیں نے اُس سے مانگی تھی—کہ اگر اَیسا ہوتا ہے، کہ میری اُمّت، نِیفی، آزمایش میں پڑتی ہے، اور کسی بھی سبب سے تباہ و برباد کی جاتی ہے، اور لامنی تباہ و برباد نہیں کِیے جاتے، تو خُداوند میری اُمّت، نِیفیوں کی روداد محفُوظ رکھے گا؛ یعنی اپنے پاک بازُو کی قُدرت سے، تاکہ یہ لامنوں کے لِیے مُستقبل میں کسی روز سامنے لائی جائے، کہ شاید وہ نجات کی طرف لائے جائیں—",
                "۱۴": "پَس اِس وقت اُنھیں برحق اِیمان پر بحال کرنے کے لِیے ہماری کاوِشیں بے فائدہ رہی تھیں۔ اور اُنھوں نے اپنے غضب کی شِدت میں قسم کھائی تھی کہ، اگر مُمکن ہوتا تو وہ ہمیں اور ہماری رُوداد، اور ہمارے باپ دادا کی ساری روایات کو بھی تباہ و برباد کر دیتے۔",
                "۱۵": "پَس، مَیں یہ جانتے ہُوئے کہ خُداوند خُدا ہماری رُوداد محفُوظ کر سکتا ہے، مَیں اُس کے حُضُور مُسلسل فریاد کرتا رہا، کیوں کہ اُس نے مُجھ سے کہا تھا: جو کُچھ بھی تُو اِیمان کے ساتھ مانگے گا، اِس اعتقاد کے ساتھ کہ تُو مسِیح کے نام پر پائے گا، تُو ضرُور اُسے پائے گا۔",
                "۱۶": "اور میرا اِیمان تھا، اور مَیں نے خُدا سے فریاد کی تھی کہ وہ رُوداد کو محفُوظ کرے؛ اور اُس نے مُجھ سے عہد کِیا کہ وہ اپنے مُقرّر شُدہ وقت پر اُنھیں لامنوں پر ظاہر کرے گا۔",
                "۱۷": "اور مَیں، انوس، جانتا تھا کہ اَیسا اُس عہد کے مُطابق ہو گا جو اُس نے باندھا ہے؛ پَس میری جان نے تسلی پائی۔",
                "۱۸": "اور خُداوند نے مُجھ سے فرمایا: تیرا باپ دادا بھی اِس بات کی فریاد کر چُکا ہے؛ اور اُن کے ساتھ اَیسا اُن کے اِیمان کے مُوافِق ہوگا؛ پَس اُن کا اِیمان تیرے اِیمان کی مانِند تھا۔",
                "۱۹": "اور اب اَیسا ہُوا کہ مَیں، انوس، آنے والی باتوں کی نبُوّت کرتے، اور جو باتیں میں نے سُنی اور دیکھی تھیں اُن کی گواہی دیتے ہُوئے بنی نِیفی کے درمیان میں گیا۔",
                "۲۰": "اور مَیں گواہی دیتا ہُوں کہ بنی نِیفی نے مُستَعِدی سے لامنوں کو خُدا پر برحق اِیمان میں بحال کرنے کی سعی کی تھی۔ بلکہ ہماری ریاضتیں اور مُشقّتیں بے فائدہ رہیں؛ اُن کی نفرت بےلوچ تھی، اور وہ اپنی بُری فطرت کے پیرو تھے کہ وہ جنگلی، وحشی، اور خُون خوار لوگ بن گئے تھے، بت پرستی اور نجاست سے بھرے، جنگلی درِندوں کا شِکار کھاتے؛ خیموں میں رہتے، اپنی کمر کے گِرد کھال کے چھوٹے پٹکے باندھتے اور اپنے سر مُنڈوا کر بیابان میں اِدھر اُدھر آوارہ پھرتے؛ اور اُن کی مہارت کُمان میں، اور بُغدے میں، اور کلہاڑے میں تھی۔ اور اُن میں سے کئی کچے گوشت کے سِوا کُچھ نہ کھاتے؛ اور وہ مُسلسل ہمیں تباہ و برباد کرنے کی تاک میں رہتے تھے۔",
                "۲۱": "اور اَیسا ہُوا کہ بنی نِیفی زمِین کاشت کرتے، ہر قِسم کا اَناج اور پھل اُگاتے، ریوڑوں کے غول، اور ہر طرح کے مویشیوں کی اِقسام کے غول، بکریوں، اور جنگلی بکریوں، اور بُہت سے گھوڑوں کو بھی پالتے تھے۔",
                "۲۲": "اور ہمارے درمیان میں بُہت سے نبی تھے۔ لوگ کُند ذہن، اور گردن کش قَوم تھے۔",
                "۲۳": "اور شدِید سنگ دِلی کے سِوا کُچھ نہ تھا، جنگوں، اور جھگڑوں، اور تباہ کاریوں کی نبُوّت اور مُنادی، نیز اُن کو مُتواتر موت، اور اَبَدیت کی مُدّت، اور خُدا کی قُدرت اور سزائیں، اور اَیسی سب باتیں، یاد کرائی جاتی تھیں—اُنھیں خوفِ خُداوند کے ماتحت رکھنے کے لِیے اِن باتوں کی ترغیب دی جاتی تھی۔ مَیں کہتا ہُوں اِن باتوں کی بالکل کمی نہ تھی، اور کلام اِنتہائی واضح تھا، تاکہ اُنھیں تیزی سے بربادی کی طرف جانے سے روک سکے۔ اور اُن کی بابت مَیں اِسی انداز سے لِکھتا ہُوں۔",
                "۲۴": "اور مَیں نے اپنے ایّام کے دوران میں نِیفیوں اور لامنوں کے درمیان جنگیں دیکھیں۔",
                "۲۵": "اور اَیسا ہُوا کہ مَیں بُوڑھا ہونے لگا، اور میرے باپ کو یروشلِیم سے ہجرت کِیے ہُوئے ایک سَو اُناسی برس بِیت چُکے تھے۔",
                "۲۶": "اور مَیں نے دیکھا کہ مَیں یقِیناً جلد قبر میں اُتر جاؤں گا، اور خُدا کی قُدرت کے اَثر سے مُجھے اِس قَوم میں مُنادی اور نبُوّت کرنا ضرُور تھا، اور اُس سچائی کے مُطابق کلام کا پرچار کرنا تھا جو مسِیح میں ہے۔ اور عُمر بھر مَیں نے اِس کی مُنادی کی ہے، اور دُنیا کی چِیزوں سے بڑھ کر اِس میں شادمان ہُوا ہُوں۔",
                "۲۷": "اور جلد مَیں اپنی آرام گاہ میں جاتا ہُوں، جو میرے مُخلصی دینے والے کے پاس ہے؛ پَس مَیں جانتا ہُوں کہ مَیں اُسی میں آرام پاؤں گا۔ اور مَیں اُس دِن کے لِیے شادمان ہوتا ہُوں جب میری فنا بقا پہنے گی، اور اُس کے حُضُور کھڑی ہوگی؛ تب مَیں اُس کا دِیدار خُوشی و خُرمی کے ساتھ کرُوں گا، اور وہ مُجھے کہے گا: میرے پاس آ، تُو مُبارک ہے، میرے باپ کے محلات میں تیرے لِیے جگہ تیار کی گئی ہے۔ آمین۔"
            }
        }
    },
    "jarom": {
        "meta": {
            "slug": "jarom",
            "name": "یروم کی کتاب",
            "chapterWord": "باب"
        },
        "chapters": {
            "1": {
                "۱": "اَب دیکھو، مَیں، یروم، اپنے باپ، انوس، کے حُکم کے مُطابق چند باتیں لِکھتا ہُوں تاکہ ہمارا نسب نامہ محفُوظ رکھا جا سکے۔",
                "۲": "اور جیسا کہ یہ اَوراقِ صغیرہ ہیں، اور چُوں کہ یہ باتیں ہمارے بھائی لامنوں کی بھلائی کی نیت سے لِکھی گئی ہیں، پَس، لازم ہے کہ مَیں مُختصر لِکھوں؛ بلکہ نہ مَیں اپنی پیش گوئیوں کی باتیں، نہ اپنے مُکاشفے لِکھوں گا۔ چُناں چہ اُس سے زیادہ اور کیا لِکھ سکتا ہُوں جو میرے باپ دادا نے لِکھا ہے؟ پَس کیا اُنھوں نے نجات کا منصُوبہ آشکارا نہیں کِیا؟ مَیں تُم سے کہتا ہُوں، ہاں؛ اور میرے لِیے یہی کافی ہے۔",
                "۳": "دیکھو، اُن کے دِلوں کی سنگِینی، اور اُن کے کانوں کے بہرے پن، اور اُن کی عقلوں کے اندھے پن، اور اُن کی گردنوں کے اکڑ پن کے باعث اِس قَوم کے درمیان میں بُہت کُچھ عمل میں لایا جانا ضرُوری ہے؛ پھر بھی، خُدا اُن پر نہایت رحیم ہے، اور اُنھیں ابھی تک رُویِ زمِین سے نابُود نہیں کِیا۔",
                "۴": "اور ہمارے درمیان میں کئی ہیں جِنھوں نے بُہت سے مُکاشفے پائے ہیں، کیوں کہ وہ سب گردن کش نہیں ہیں۔ اور جِتنے گردن کش نہیں اور اِیمان لاتے ہیں، رُوحُ القُدس کی رفاقت پاتے ہیں، جو بنی نوع اِنسان پر اُن کے اِیمان کے مُوافِق آشکار کرتا ہے۔",
                "۵": "اور اب، دیکھو، دو سَو برس بِیت گئے تھے، اور بنی نِیفی مُلک میں بڑی طاقت بن گئے تھے۔ وہ مُوسیٰ کی شریعت پر عمل کرتے اور خُداوند کے لِیے سبت کے دِن کو پاک مانتے۔ اور وہ نہ بےحُرمتی کرتے؛ نہ اِہانت کرتے تھے۔ اور مُلک کے قوانین اِنتہائی سخت تھے۔",
                "۶": "اور وہ مُلک کے بیشتر حِصّے پر پھیل گئے تھے، اور لامنی بھی۔ اور وہ شُمار میں نِیفیوں سے بُہت زیادہ تھے؛ اور وہ قتل و غارت پسند کرتے اور جانوروں کا خُون پیتے تھے۔",
                "۷": "اور اَیسا ہُوا کہ وہ کئی مرتبہ ہم نِیفیوں کے خِلاف لڑنے آئے۔ لیکن ہمارے بادِشاہ اور سردار خُداوند کے اِیمان میں قوی آدمی تھے؛ اور اُنھوں نے لوگوں کو خُداوند کی راہیں سِکھائیں؛ پَس، ہم لامنوں کے خِلاف ڈٹے رہے اور اُنھیں اپنے عِلاقوں سے باہر نِکال دِیا، اور اپنے شہروں کی قلعہ بندی شُروع کر دی، یا جو بھی ہماری وِراثت کی جگہیں تھیں۔",
                "۸": "اور ہم بکثرت بڑھے، اور پُورے مُلک میں پھیلے، اور سونے، اور چاندی میں، اور تمام قِیمتی چِیزوں میں مالا مال ہُوئے، اور لکڑی کے کام کی عُمدہ مہارت میں، اور فنِ تعمیر میں، اور کُل پُرزے بنانے میں، پیتل اور فولاد، اور لوہے اور تانبے میں بھی، اور کھیتی باڑی کے ہر قسم کے اَوزاروں، اور جنگی ہتھیاروں کو بنانے میں—ہاں، تیز دھار نوکِیلے تِیر، اور ترکش، اور برچھیاں اور نیزے اور ساری جنگی تیاریوں میں۔",
                "۹": "اور اِس طرح لامنوں سے مُقابلہ کرنے کے لِیے تیار ہُوئے، وہ ہمارے خِلاف کامیاب نہ ہو پائے۔ بلکہ خُداوند کا وہ نوِشتہ پُورا ہُوا، جو اُس نے ہمارے باپ دادا سے یہ کہتے ہُوئے فرمایا: جَیسے جَیسے تُم میرے حُکموں کو مانو گے تُم مُلک میں خُوش حال ہو گے۔",
                "۱۰": "اور اَیسا ہُوا کہ خُداوند کے نبِیوں نے خُدا کے کلام کے مُطابق بنی نِیفی کو تنبیِہ فرمائی، کہ اگر اُنھوں نے خُدا کے حُکموں کو نہ مانا، بلکہ خطا میں گِرے تو، وہ رُویِ زمِین سے نیست و نابُود کر دیے جائیں گے۔",
                "۱۱": "پَس، نبِیوں، اور کاہنوں، اور مُعلموں نے مُستَعِدی سے محنت و مُشقّت لگائی، پُوری تحمل مزاجی کے ساتھ لوگوں کو صاحبِ شعور ہونے کی ہدایت فرمائی؛ مُوسیٰ کی شریعت سِکھاتے ہُوئے، اور وہ اِرادہ جِس کے واسطے یہ عطا کی گئی تھی؛ اُنھیں ممسُوح کا مُنتظر ہونے، اور اُس پر اِیمان لانے کے لِیے قائِل کرتے ہُوئے جَیسے کہ وہ پہلے ہی آ چُکا ہو۔ اور اِس طریقے سے اُنھوں نے اُنھیں تعلِیم دی۔",
                "۱۲": "اور اَیسا ہُوا کہ اِس طرح کرنے سے اُنھوں نے اُنھیں رُویِ زمِین پر سے نیست و نابُود ہونے سے بچائے رکھا؛ کیوں کہ اُنھیں تَوبہ کے لِیے پیہم مائِل کرتے ہُوئے اُنھوں نے کلام سے اُن کے دِل کو چھیدا۔",
                "۱۳": "اور اَیسا ہُوا کہ دو سَو اَڑتِیس برس گُزر گئے—اِس دوران میں زیادہ تر وقت جنگوں، اور جھگڑوں، اور اختلافات میں گُزرا۔",
                "۱۴": "اور مَیں، یروم، زیادہ نہیں لِکھتا کیوں کہ اَوراق چھوٹے ہیں۔ بلکہ دیکھو، میرے بھائیو، تُم نِیفی کے دُوسرے اَوراق سے رُجُوع کر سکتے ہو؛ پَس دیکھو، بادِشاہوں یا اُن کی تحریروں کے مُطابق جو اُنھوں نے لِکھوائیں، اُن پر ہماری جنگوں کی سرگُزشت کُندہ ہے۔",
                "۱۵": "اور مَیں یہ اَوراق اپنے بیٹے اومنی کے ہاتھوں میں دیتا ہُوں، تاکہ یہ میرے باپ دادا کے حُکموں کے مُوافِق محفُوظ رکھے جائیں۔"
            }
        }
    },
    "omni": {
        "meta": {
            "slug": "omni",
            "name": "اومنی کی کِتاب",
            "chapterWord": "باب"
        },
        "chapters": {
            "1": {
                "۱": "دیکھو، اَیسا ہُوا کہ، مُجھ، اومنی، نے اپنے باپ، یروم، سے حُکم پایا، کہ اپنے نسب نامے کو محفُوظ کرنے کے لِیے اِن اَوراق پر کُچھ نہ کُچھ لِکھوں—",
                "۲": "پَس، مَیں چاہتا ہُوں، کہ تُم یہ جان لو، کہ اپنے ایّامِ عُمری میں، اپنے لوگوں، نِیفیوں کو اُن کے دُشمنوں، لامنوں کے ہتھے چڑھنے سے بچانے کے واسطے تلوار سے بُہت زیادہ لڑتا رہا۔ بلکہ دیکھو، مَیں خُود بُرا شخص ہُوں، اور مَیں نے خُداوند کے آئین اور اَحکام کو نہ مانا جِس طرح مُجھے چاہیے تھا۔",
                "۳": "اور اَیسا ہُوا کہ دو سَو چھہتر برس بِیت چُکے تھے، اور ہم اَمن کی کئی بہاریں، اور شدِید جنگ اور خُون ریزی کے کئی دَور دیکھ چُکے تھے۔ ہاں، مُختصِر یہ کہ دو سَو بیاسی برس گُزر گئے، اور مَیں نے اپنے باپ دادا کے احکام کے مُطابق اِن اَوراق کو محفُوظ رکھا تھا، اور مَیں نے اُنھیں اپنے بیٹے عیمرون کے سپرد کِیا۔ اور مَیں ختم کرتا ہُوں۔",
                "۴": "اور اب مَیں، عمیرون، اپنے باپ کی کِتاب میں ساری باتیں لِکھتا ہُوں، جو بھی لِکھتا ہُوں وہ مُختصِر ہیں۔",
                "۵": "دیکھو، اَیسا ہُوا کہ تین سَو بیس برس گُزر گئے، اور نِیفی کے بُہت زیادہ بدکار حِصّے کو نیست و نابُود کر دِیا گیا تھا۔",
                "۶": "پَس خُداوند، اُنھیں یروشلِیم کی سر زمِین سے اُنھیں نِکالنے اور اُنھیں اُن کے دُشمنوں کے ہتھے چڑھنے سے بچانے کے بعد، اَیسا نہ ہونے دے گا، ہاں، وہ اَیسا نہ ہونے دے گا کہ وہ نوِشتے پُورے نہ ہوں، جو اُس نے ہمارے باپ دادا سے یہ کہہ کر فرمائے تھے: چُوں کہ تُم میرے حُکموں کو نہ مانو گے تُم اِس مُلک میں خُوش حال نہ رہو گے۔",
                "۷": "پَس، خُداوند نے اُن پر بڑا قہر نازِل کِیا؛ تو بھی، اُس نے راست بازوں کو بخش دِیا کہ وہ ہلاک نہ ہوں، بلکہ اُن کے دُشمنوں کے ہاتھوں سے اُنھیں چھڑایا۔",
                "۸": "اور اَیسا ہُوا کہ مَیں نے یہ اَوراق اپنے بھائی کمیس کے حوالے کِیے۔",
                "۹": "اب مَیں، کمیس، جو بھی چند باتیں لِکھتا ہُوں، اپنے بھائی کے ساتھ ایک ہی کِتاب میں لِکھتا ہُوں؛ پَس دیکھو، مَیں نے وہ آخِری دیکھیں جو اُس نے لِکھیں، جو کہ اُس نے اپنے ہاتھ سے لِکھیں؛ اور اُس نے یہ اُس روز رقم کِیا جب اُس نے اُنھیں میرے سُپرد کِیا، اور اِس طریق سے ہم سرگُزشت رقم کرتے ہیں، پَس یہ ہمارے باپ دادا کے حُکموں کے عین مُطابق ہے۔ اور مَیں ختم کرتا ہُوں۔",
                "۱۰": "دیکھو مَیں، ابی نیدوم، کمیس کا بیٹا ہُوں۔ دیکھو، اَیسا ہُوا کہ مَیں نے اپنے لوگوں، نِیفیوں، اور لامنوں کے بیچ میں بُہت زیادہ جنگیں اور جھگڑے دیکھے؛ اور مَیں نے اپنی تلوار سے اپنے بھائیوں کے دِفاع میں بُہت سارے لامنوں کی جانیں لی ہیں۔",
                "۱۱": "اور دیکھو، اِن لوگوں کی رُوداد اُن اَوراق پر کُندہ ہے جو بادِشاہوں کی ملکیت میں، اُن کے اَدوار کے مُطابق، دی جاتی ہے؛ اور مَیں کسی اور مُکاشفہ کی بابت نہیں جانتا سِوا اُس کے جو لِکھا جا چُکا ہے، نہ کسی نبُوّت کی بابت؛ پَس، جتنی ضرُورت ہے وہ لِکھا ہُوا ہے۔ اور مَیں ختم کرتا ہُوں۔",
                "۱۲": "دیکھو، مَیں ابی نیدوم کا بیٹا عیمالیقی ہُوں۔ دیکھو، مَیں تُم سے مضایاہ کی بابت کسی حد تک کلام کرُوں گا جو ضریملہ کے مُلک پر بادِشاہ مُقرّر کِیا گیا؛ کیوں کہ دیکھو، خُداوند نے اُس کو تنبیِہ فرمائی کہ وہ نِیفی کے مُلک سے نِکل جائے، اور جِتنے بھی خُداوند کی آواز پر کان لگائیں گے، اُس کے ساتھ مُلک سے نِکل کر، بیابان میں چلے جائیں—",
                "۱۳": "اور اَیسا ہُوا کہ جَیسا خُداوند نے اُسے حُکم دِیا تھا اُس نے اُس کے عین مُطابق عمل کِیا۔ اور جِتنوں نے خُداوند کی آواز پر کان لگایا، وہ اِس مُلک سے نِکل کر بیابان میں جا پُہنچے؛ اور بُہت سارے وعظوں اور نبُوّتوں کے وسِیلہ سے اُن کی ہدایت فرمائی گئی۔ اور خُدا کے کلام کے وسِیلہ سے اُن کو مُسلسل تادیب کی جاتی رہی؛ اور اُس کے بازو کی قُدرت کے وسِیلہ سے اُن کی ہدایت فرمائی گئی، بیابان میں سے ہو کر اُس مُلک میں پُہنچنے تک جو ضریملہ کا مُلک کہلاتا تھا۔",
                "۱۴": "اور اُنھوں نے ایک اَیسی قَوم کا سُراغ لگایا، جو ضریملہ کے لوگ کہلاتے تھے۔ اب، ضریملہ کے لوگوں میں نہایت خُوشی منائی گئی؛ اور ضریملہ اِس بات سے بھی نہایت خُوش ہُوا تھا کہ خُداوند نے مضایاہ کے لوگوں کو پیتل کے اَوراق کے ساتھ بھیجا تھا جِن میں یہودیوں کی شرگُزشت شامِل تھی۔",
                "۱۵": "دیکھو اَیسا ہُوا کہ مضایاہ نے دریافت کِیا کہ ضریملہ کے لوگ یروشلِیم سے اُس وقت آئے جب یہودیہ کے بادِشاہ صدقیاہ کو اسِیر کر کے کسدستان لے جایا گیا۔",
                "۱۶": "اور اُنھوں نے بیابان میں سفر کِیا، اور خُداوند کے ہاتھ کے وسِیلہ سے بڑے پانیوں کے پار اُس ملک میں لائے گئے تھے، جہاں سے مضایاہ نے اُن کا سُراغ لگایا؛ اور وہ اُسی وقت سے وہیں قیام پذیر تھے۔",
                "۱۷": "اور جِس وقت مضایاہ نے اُنھیں کھوجا تو، وہ شُمار میں بُہت بڑھ چُکے تھے۔ تو بھی، وہ بُہت سی جنگوں اور شدِید جھگڑوں میں شریک ہو چُکے تھے، اور بسا اَوقات تہِ تیغ ہُوئے تھے؛ اور اُن کی زبان بِگڑ چُکی تھی؛ اور وہ اپنے ساتھ کوئی سرگُزشت نہیں لائے تھے؛ اور اُنھوں نے اپنے خالِق کے وُجُود کا اِنکار کِیا؛ مضایاہ، اور نہ مضایاہ کی قَوم اُنھیں سمجھ پائی تھی۔",
                "۱۸": "بلکہ اَیسا ہُوا کہ مضایاہ نے حُکم دِیا کہ اُس کی زبان میں اُنھیں تعلِیم دی جائے گی۔ اور اَیسا ہُوا کہ مضایاہ کی زبان میں تعلِیم پانے کے بعد، ضریملہ نے اپنے باپ دادا کا نسب نامہ اپنی یاداشت کے مُطابق پیش کِیا؛ اور اُنھیں قلم بند کرایا گیا، مگر اِن اَوراق پر نہیں۔",
                "۱۹": "اور اَیسا ہُوا کہ ضریملہ اور مضایاہ کی قَومیں آپس میں مُتحد ہُوئیں؛ اور مضایاہ اُن کا بادِشاہ مُقرّر ہُوا۔",
                "۲۰": "اور اَیسا ہُوا کہ مضایاہ کے ایّام میں کُھدی ہُوئی خطاطی کا بُہت بڑا پتھر اُس کے پاس لایا گیا؛ اور اُس نے خُدا کی نعمت اور قُدرت سے کُھدی ہُوئی خطاطی کا ترجمہ کِیا۔",
                "۲۱": "اور اُن میں کسی کوری عنتمر، اور اُس کی قَوم کی ہلاکت کا حال بیان کِیا گیا تھا۔ اور ضریملہ کی قَوم نے کوری عنتمر کا سُراغ لگایا تھا؛ اور وہ اُن کے ساتھ نو چاندوں کے عرصہ تک رہا۔",
                "۲۲": "اِس میں اُس کے باپ دادا کی بابت بھی چند باتوں کا ذِکر تھا۔ اور اُس کے اَوّلین آباواَجداد بُرج سے اُس وقت روانہ ہُوئے جب خُداوند نے لوگوں کی زبان میں اِختلاف ڈالا؛ اور خُداوند کا قہر اُس کی سزاوں کے مُطابق اُن پر نازل ہُوا، جو کہ راست ہیں؛ اور اُن کی ہڈیاں مُلک کے شِمال میں پراگندہ کی گئیں۔",
                "۲۳": "دیکھو، مَیں، عیمالیقی، مضایاہ کے ایّام میں پَیدا ہُوا؛ اور اُس کی وفات دیکھنے کے لِیے مَیں جیتا رہا؛ اور اُس کا بیٹا، بِنیامین، اُس کی جگہ حُکم رانی کرتا ہے۔",
                "۲۴": "اور دیکھو، مَیں، بِنیامین بادِشاہ کے ایّام میں، نِیفیوں اور لامنوں کے درمیان میں شدِید جنگ اور نہایت خُون ریزی دیکھ چُکا ہُوں۔ بلکہ دیکھو، نِیفیوں نے اُن پر بڑی برتری حاصل کِیے رکھی؛ ہاں، اِس قدر کہ بِنیامین بادِشاہ نے اُنھیں ضریملہ کے مُلک سے باہر دھکیل دِیا۔",
                "۲۵": "اور اَیسا ہُوا کہ مَیں عُمر رسیدہ ہو گیا؛ چُوں کہ، میری کوئی اَولاد نہ تھی، اور یہ جان کر کہ بِنیامین بادِشاہ خُداوند کے حُضُور راست آدمی ہے، چُناں چہ، مَیں یہ اَوراق اُس کو سونپ دُوں گا، اور مَیں سب اِنسانوں کو خُدا، اِسرائیل کے قُدُّوس، کی طرف رُجُوع لانے، اور نبُوّتوں پر، اور مُکاشفوں پر، اور فرِشتوں کی خِدمت گُزاری پر، زبانیں بولنے کی نعمت پر، اور زبانوں کے ترجُمے کی نعمت پر، اور ہر اُس شے پر اِیمان لانے کی نصِیحت کرتا ہُوں جو نیک ہے؛ پَس کوئی شے نیک نہیں سِوا اُس کے جو خُداوند سے آتی ہے؛ اور جو بُری ہے وہ اِبلِیس سے آتی ہے۔",
                "۲۶": "اور اب، میرے پیارے بھائیو، مَیں چاہُوں گا کہ تُم بھی مسِیح کی طرف رُجُوع لاؤ، جو اِسرائیل کا قُدُّوس ہے، اور اُس کی نجات، اور اُس کی مُخلصی دینے والی قُدرت میں شریک ہو۔ ہاں، اُس کے پاس آؤ، اور اپنی ساری جان کو ہدیے کے طور پر اُس کی نذر گُزرانو، اور دُعا اور روزے میں قائم رہو، اور آخِر تک برداشت کرو؛ اور خُداوند کی حیات کی قَسم تُم نجات پاؤ گے۔",
                "۲۷": "اور اب مَیں اُس مُخصوص تعداد کے بارے میں کُچھ کہوں گا جو نِیفی کے مُلک میں واپس جانے کے لِیے بیابان میں گئے؛ پَس لوگوں کی ایک بڑی تعداد اپنی وراثت کی سر زمِین کی ملکیت کی خواہاں تھی۔",
                "۲۸": "پَس، وہ بیابان میں گئے۔ اور چُوں کہ اُن کا سرغنہ مضبُوط اور زبردست آدمی تھا، اور گردن کش اِنسان تھا، پَس اُس نے اُن میں جھگڑا برپا کِیا؛ اور پچاس کے عِلاوہ سب بیابان میں ہلاک کِیے گئے، اور وہ دوبارہ ضریملہ کے مُلک میں واپس آئے۔",
                "۲۹": "اور اَیسا ہُوا کہ اُنھوں نے دُوسری بڑی تعداد کو بھی اپنے ساتھ لِیا، اور دوبارہ بیابان کی طرف روانہ ہُوئے۔",
                "۳۰": "اور مُجھ، عیمالیقی، کا ایک بھائی تھا، وہ بھی اُن کے ساتھ گیا؛ اور مُجھے اُس وقت سے اُن کے بارے میں کوئی عِلم نہیں۔ اور مَیں اپنی قبر میں اُترنے والا ہُوں؛ اور یہ اَوراق بھر گئے ہیں۔ اور مَیں اپنا کلام تمام کرتا ہُوں۔"
            }
        }
    },
    "w-of-m": {
        "meta": {
            "slug": "w-of-m",
            "name": "مورمن کا کلام",
            "chapterWord": "باب"
        },
        "chapters": {
            "1": {
                "۱": "اور اب مَیں، مورمن، اِس سرگُزشت کو اپنے بیٹے مرونی کے ہاتھوں میں دینے کو ہُوں جِس کی مَیں تالیف کرتا رہا ہُوں۔ دیکھو، مَیں نے اپنے لوگوں، نِیفیوں، کی قریب قریب ساری تباہی دیکھی ہے۔",
                "۲": "اور یہ مسِیح کی آمد کے کئی سَو سال بعد کی بات ہے کہ مَیں اِس سرگُزشت کو اپنے بیٹے کے ہاتھوں میں دیتا ہُوں؛ اور مُجھے یہ گُمان ہوتا ہے کہ وہ میرے لوگوں کو یکسر نیست و نابُود ہوتا دیکھے گا۔ بلکہ خُدا کرے کہ وہ اَیسی تباہی سے بچا رہے، تاکہ وہ تھوڑا سا اُن کی بابت، اور تھوڑا سا مسِیح کی بابت لِکھ سکے، تاکہ کسی روز وہ اِس سے فیض یاب ہو سکیں۔",
                "۳": "اور اب، مَیں اُس کی بابت تھوڑا سا ذِکر کرتا ہُوں جو مَیں نے لِکھا ہے؛ کیوں کہ نِیفی کے اَوراق سے لے کر بِنیامین بادِشاہ کے عہدِ حُکُومت تک کا خُلاصہ لِکھنے کے بعد، جِس کا ذِکر عمالیقی نے کِیا، مَیں نے اُس سرگُزشت کا بغور مُطالعہ کِیا جو میرے ہاتھوں میں سونپی گئی تھی، اور مَیں نے مذکُورہ اَوراق کو دریافت کِیا، جِس میں یعقُوب سے لے کر اِس بِنیامین بادِشاہ تک، نبِیوں کی یہ مُختصِر سرگُزشت، اور نِیفی کی بُہت ساری باتیں بھی شامِل تھیں۔",
                "۴": "اور جو باتیں اِن اَوراق پر ہیں مُجھے تَشَفِی عطا کرتی ہیں، جِس کی وجہ مسِیح کی آمد کی نبُوّتیں ہیں؛ کیوں کہ وہ مسِیح کی آمد کی نبُوّتیں ہیں؛ اور میرے باپ دادا جانتے تھے کہ اُن میں سے اکثر پُوری ہو چُکی ہیں؛ ہاں، اور مَیں بھی جانتا ہُوں کہ جتنی باتوں کی نبُوّت آج کے دِن تک ہماری بابت کی گئی تھی پُوری ہو چُکی ہے، اور جتنی بھی آج کے دِن کے بعد کی ہیں یقِیناً پُوری ہوں گی—",
                "۵": "پَس، اُن پر اپنی سرگُزشت کو مُکَمَّل کرنے کے لِیے مَیں نے اِن باتوں کو چُنا، جِس کا آخِری حِصّہ مَیں نِیفی کے اَوراق سے لُوں گا؛ اور مَیں اپنے لوگوں کے حال و احوال کا سَواں حِصّہ بھی نہیں لِکھ سکتا۔",
                "۶": "بلکہ دیکھو، مَیں اِن اَوراق کو لُوں گا، جِن میں یہ نبُوّتیں اور مُکاشفے شامِل ہیں، اور اُنھیں اپنی سرگُزشت کے آخِری حِصّے کے ساتھ مرتب کرُوں گا، پَس وہ میرے لِیے برگُزیدہ ہیں؛ اور مَیں جانتا ہُوں وہ میرے بھائیوں کے واسطے برگُزیدہ ہوں گے۔",
                "۷": "اور مَیں اَیسا کسی دانا اِرادہ کے لِیے کرتا ہوں؛ پَس یُوں یہ مُجھے سرگوشی کرتا ہے، خُداوند کے رُوح کی تاثِیر کے مُوافِق جو مُجھ میں ہے۔ اور اب، مَیں ساری باتیں نہیں جانتا؛ بلکہ خُداوند سب باتیں جانتا ہے جنھیں رُو نما ہونا ہے؛ پَس، اُس کی مرضی پُوری کرنے کے لِیے وہ مُجھے ہدایت دیتا ہے۔",
                "۸": "اور خُدا سے میری دُعا میرے بھائیوں کی بابت ہے، کہ وہ ایک بار پھر خُدا کی معرفت پائیں، ہاں، مسِیح کی مُخلصی؛ تاکہ پھر سے دِل کش قَوم بن جائیں۔",
                "۹": "اور اب، مَیں مورمن اپنی سرگُزشت کو پایہِ تکمیل تک پہنچاتا ہُوں، جِس کو مَیں نِیفی کے اَوراق سے لیتا ہُوں؛ اور مَیں اِس کو اُس عِرفان اور فہم کے مُوافِق مرتب کرتا ہُوں جِس سے خُدا نے مُجھے نوازا ہے۔",
                "۱۰": "پَس، اَیسا ہُوا کہ جب عیمالیقی اِن اَوراق کو بِنیامین بادِشاہ کے ہاتھوں میں سونپ چُکا تھا، تو اُس کے بعد اُس نے اُنھیں لے کر دُوسرے اَوراق کے ساتھ مرتب کِیا، جِن میں اَیسی رُودادیں شامِل تھیں جِنھیں بادِشاہان نسل در نسل بِنیامین بادِشاہ کے دَور تک مُنتقِل کرتے رہے۔",
                "۱۱": "اور وہ بِنیامین بادِشاہ سے لے کر میرے ہاتھوں میں پہنچنے تک پُشت در پُشت مُنتقِل ہوتی رہی تھیں۔ اور مَیں، مورمن، خُدا سے دُعا کرتا ہُوں کہ اِس کے بعد سے وہ محفُوظ رکھی جائیں۔ اور مَیں جانتا ہُوں کہ اُنھیں محفُوظ رکھا جائے گا؛ کیوں کہ اُن پر اَفضل باتیں لِکھی ہیں، جِن میں سے میری قَوم اور اُن کے بھائیوں کی یومِ آخِر اور عظیم عدالت ہو گی، خُدا کے اِس کلام کے مُوافِق جِس کو رقم کِیا گیا ہے۔",
                "۱۲": "اور اب، اِس بِنیامین بادِشاہ کی بابت—اُس کے اپنے لوگوں میں تھوڑے سے جھگڑے تھے۔",
                "۱۳": "اور اَیسا بھی ہُوا کہ لامنوں کی فَوجیں نِیفیوں کے مُلک سے نِکل کر اُس کے لوگوں کے خِلاف لڑائی کے لِیے آئیں۔ بلکہ دیکھو، بِنیامین بادِشاہ نے اپنی فَوجوں کو اِکٹھا کِیا، اور اُن کے خِلاف کھڑا ہُوا تھا، اور وہ لابن کی تلوار اور اپنے زورِ بازو سے لڑا۔",
                "۱۴": "اور اُنھوں نے خُداوند کی قُدرت سے اپنے دُشمنوں کا مُقابلہ کِیا، یہاں تک کہ اُنھوں نے کئی ہزار لامنوں کو قتل کر دِیا۔ اور اَیسا ہُوا کہ وہ لامنوں کے خِلاف اِس حد تک لڑے کہ اُنھوں نے اُن کو اپنی ساری مُوروثی سر زمِین سے باہر نِکال دِیا۔",
                "۱۵": "اور اَیسا ہُوا کہ جُھوٹے مسِیح برپا ہو چُکے تھے، اور اُن کے مُنہ بند کِیے جا چُکے تھے، اور اپنے جرائم کے مُوافِق سزا پانے کے بعد؛",
                "۱۶": "اور اِس اُمت کے درمیان میں اِن جُھوٹے نبِیوں، اور جُھوٹے مُنادوں، اور اُستادوں کے برپا ہونے، اور اِن سب کو اُن کے جرائم کے مُوافِق سزا مِلنے کے بعد؛ اور لامنوں میں بُہت سارے جھگڑے پھیلنے اور بُہت زیادہ پُھوٹ پڑ جانے کے بعد، دیکھو، اَیسا ہُوا کہ بِنیامین بادِشاہ، اُن پاک نبِیوں کی مدد سے جو اُس کی اُمّت میں موجُود تھے—",
                "۱۷": "پَس دیکھو، بِنیامین بادِشاہ نیک اِنسان تھا، اور اُس نے اپنی اُمّت پر راستی سے حُکُومت کی تھی؛ اور مُلک میں بُہت سارے نیک اِنسان تھے، اور وہ قُدرت اور اِختیار کے ساتھ خُدا کا کلام سُناتے تھے؛ اور لوگوں کی سرکشی کے باعث اُن کا کلام نہایت تیز دھار ہوتا تھا—",
                "۱۸": "پَس، اِن کی مدد کے ساتھ، بِنیامین بادِشاہ نے، اور نبِیوں نے بھی، اپنے جِسم کی ساری طاقت اور ساری رُوح کی لیاقت کے ساتھ محنت کر کے، ایک بار پھر مُلک میں اَمن قائم کِیا۔"
            }
        }
    },
    "mosiah": {
        "meta": {
            "slug": "mosiah",
            "name": "مُضایاہ کی کِتاب",
            "chapterWord": "باب"
        },
        "chapters": {
            "1": {
                "۱": "اور اب ضریملہ کے پُورے مُلک میں اُن سب لوگوں کے درمیان میں مزید کوئی جھگڑا نہ رہا، جِن کا تعلُق بِنیامِین بادِشاہ سے تھا، سو بِنیامِین بادِشاہ کے باقی ایّام میں مُسلسل اَمن رہا۔",
                "۲": "اور اَیسا ہُوا کہ اُس کے تین بیٹے تھے؛ اور اُس نے اُن کے نام مضایاہ، حلورم، اور ہیلیمن رکھے۔ اور اُس نے حُکم دِیا کہ اُنھیں اپنے باپ دادا کی زبان میں ساری تعلِیم دی جائے، تاکہ اِس کی بدولت وہ دانش مند مرد بنیں؛ اور کہ وہ اُن نبُوّتوں کی بابت جانیں جو اُن کے باپ دادا کے مُنہ سے نِکلی تھیں جو اُنھیں دستِ خُداوند کے وسِیلہ سے عطا ہُوئیں۔",
                "۳": "اور اُس نے پیتل کے اَوراق پر کُندہ نوِشتوں کی بابت بھی اُنھیں یہ کہتے ہُوئے تعلِیم دی، میرے بیٹو، مَیں چاہتا ہُوں کہ تُم یاد رکھو کہ اگر یہ اَوراق نہ ہوتے، جِن میں یہ نوِشتے اور یہ احکام شامِل ہیں، تو ہم ضرُور جہالت میں مُبتلا رہتے، حتیٰ کہ اِس موجُودہ دَور میں بھی، خُدا کے بھیدوں کو جان نہ پاتے۔",
                "۴": "پَس ہمارے باپ، لحی کے لِیے اِن اَوراق کی مدد کے بغیر اَیسا مُمکن نہ تھا کہ اپنے بچّوں کو سِکھانے کے لِیے یہ ساری باتیں یاد رکھتا؛ چُوں کہ اُس نے مِصریوں کی زبّان میں تعلِیم پائی تھی پَس وہ اِن نقوش کو پڑھ سکا، اور اِنھیں اپنی اَولاد کو سِکھا سکا، تاکہ اِن کی بدولت وہ اپنی اَولاد کو سِکھا سکیں، اور یُوں تب سے موجُودہ دَور تک خُدا کے حُکموں کو پُورا کِیا جاتا رہا ہے۔",
                "۵": "میرے بیٹو، مَیں تُم سے کہتا ہُوں، آیا اَیسا اِن باتوں کے سبب سے نہ تھا، جنھیں دستِ خُدا کے وسِیلہ سے محفُوظ اور قائم و دائم رکھا گیا ہے، تاکہ ہم پڑھیں اور اُس کے بھیدوں کو سمجھیں، اور اُس کے حُکموں کو ہمیشہ اپنی نظروں کے سامنے رکھیں، وگرنہ ہمارے باپ دادا بےدینی میں بھٹک گئے ہوتے، اور ہم اپنے بھائی لامنوں کی مانِند ہو چُکے ہوتے، جنھیں اِن باتوں کی بابت بالکل عِلم نہیں، یا جب اُنھیں یہ باتیں سِکھائی جاتی ہیں تو وہ اِن کا یقِین نہیں کرتے، اپنے باپ دادا کی روایات کے سبب سے، جو دُرست نہیں ہیں۔",
                "۶": "اَے میرے بیٹو مَیں چاہتا ہُوں کہ تُم یاد رکھو کہ یہ باتیں سچّ ہیں، اور یہ نوِشتے بھی سچّے ہیں۔ اور دیکھو، نِیفی کے اَوراق بھی جِن میں ہمارے باپ دادا کی سرگُزشت اور فرمُودات، یروشلِیم سے ہجرت کے وقت سے لے کر اب تک، شامِل ہیں، اور وہ برحق ہیں؛ اور ہم اُن کی حقیقت جان سکتے ہیں کیوں کہ وہ ہماری نظروں کے سامنے ہیں۔",
                "۷": "اور اب، میرے بیٹو، مَیں چاہتا ہُوں کہ تُم مُستعِدی سے اِن کا مُطالعہ کرنا یاد رکھنا، تاکہ تُم اِن سے فیض پا سکو؛ اور مَیں چاہتا ہُوں کہ تُم خُدا کے حُکموں کو ماننا، تاکہ اُن وعدوں کے مُطابق جو خُداوند نے تُمھارے باپ دادا سے کِیے تُم اِس مُلک میں خُوش حال ہو سکو۔",
                "۸": "اور بِنیامِین بادِشاہ نے اپنے بیٹوں کو اور بُہت ساری باتیں سِکھائیں، جو اِس کِتاب میں مرقُوم نہیں۔",
                "۹": "اور اَیسا ہُوا کہ جب بِنیامِین بادِشاہ اپنے بیٹوں کو تعلِیم دے چُکا تو، چُوں کہ وہ بُوڑھا ہو رہا تھا، اور اُس نے دیکھا کہ یقِیناً اُس کو جلد خاک کا پیوند ہونا ہے؛ چُناں چہ اُس نے یہ واجب سمجھا کہ وہ اپنے بیٹوں میں سے کسی ایک کو سلطنت عطا کر دے۔",
                "۱۰": "پَس، اُس نے مضایاہ کو اپنے حُضُور پیش ہونے کا حُکم دِیا؛ اور یہ وہ باتیں ہیں جو اِس نے اُس سے کہیں، فرمایا: میرے بیٹے، مَیں چاہتا ہُوں کہ تُو اِس پُورے مُلک میں اِن سب لوگوں کے درمیان میں فرمان جاری کرنا، یعنی ضریملہ کے لوگوں، اور مُضایاہ کے لوگوں میں جو اِس مُلک میں بستے ہیں، جِس سے کہ وہ اِکٹھے ہوں، کیوں کہ کل میں اپنے لوگوں میں اپنے مُنہ سے فرمان جاری کرُوں گا کہ تُو اِن لوگوں پر بادِشاہ اور حاکم ہو جو خُداوند خُدا نے ہمیں عطا کِیا ہے۔",
                "۱۱": "اور مزید یہ کہ، مَیں اِن لوگوں کو اَیسا نام دُوں گا تاکہ اُس سے وہ اِن تمام لوگوں سے مُمتاز ہوں جنھیں خُداوند خُدا یروشلِیم کے مُلک سے نِکال لایا؛ اور مَیں یہ اِس لِیے کرتا ہُوں کیوں کہ یہ خُداوند کے احکام ماننے میں مُستِعد اُمت رہے ہیں۔",
                "۱۲": "اور مَیں اُنھیں اَیسا نام دیتا ہُوں جو کبھی نہ مِٹایا جائے گا، سِوا خطا کے باعث۔",
                "۱۳": "ہاں مَیں تُم سے یہ بھی کہتا ہُوں کہ اگر خُداوند کے یہ نہایت مقبُولِ نظر لوگ خطا میں گِریں، اور بدکار اور زنا کار لوگ بن جائیں تو خُداوند اُنھیں چھوڑ دے گا تاکہ اِس سبب سے وہ اپنے بھائیوں کی مانِند کم زور ہو جائیں؛ اور وہ اپنی بے مِثل اور حیرت انگیز قُدرت سے اُنھیں پھر محفُوظ نہیں کرے گا جِس طرح کہ اُس نے اب تک ہمارے باپ دادا کو محفُوظ رکھا ہے۔",
                "۱۴": "پَس میں تُم سے کہتا ہُوں کہ اگر اُس نے ہمارے باپ دادا کی حفاظت کے لِیے اپنا بازُو بڑھایا نہ ہوتا تو وہ یقِیناً لامنوں کے ہاتھوں میں گِر چُکے ہوتے اور اُن کی نفرت کا شِکار بن گئے ہوتے۔",
                "۱۵": "اور اَیسا ہُوا کہ جب بِنیامِین بادِشاہ اپنے بیٹے کو یہ ساری باتیں بتا چُکا تو اِس کے بعد، اُس نے سلطنت کے سارے امُور کی بابت ذمہ داری اُس کو سونپ دی۔",
                "۱۶": "اور مزید برآں، اُس نے پیتل کے اَوراق پر کُندہ سرگُزشت کی بابت فرائض بھی اُس کو سونپ دیے؛ اور نِیفی کے اَوراق بھی؛ اور لابن کی تلوار بھی، اور وہ گیند یعنی راہ نما کی حفاظت کی ذمہ داری بھی اُسے دی جِس نے بیابان میں ہمارے باپ دادا کی راہ نمائی کی، جِسے خُداوند کے ہاتھ نے اُن سب کی راہ نمائی کے لِیے تیار کِیا تھا، ہر کسی کی توجہ اور مُستعدی کے مُطابق جو وہ خُدا کو دیتے تھے۔",
                "۱۷": "پَس جب وہ بے اعتقاد ہو جاتے نہ تو اُن پر خُوش حالی رہتی اور نہ وہ اپنے سفر میں آگے بڑھ سکتے بلکہ پِیچھے دھکیل دِیے جاتے اور اپنے واسطے خُدا کی ناراضی مُول لیتے؛ اور پَس وہ قحط اور شدید ایذا سے مارے جاتے، کہ وہ اپنے فرائض کو یاد کرنے کے لِیے اُبھارے جائیں۔",
                "۱۸": "اور اب اَیسا ہُوا کہ مضایاہ گیا اور وہ کِیا جو اُس کے باپ نے حُکم دِیا تھا، اور اُن تمام لوگوں میں اِعلان کِیا جو ضریملہ کے مُلک میں تھے، کہ وہ ہَیکل میں جانے اور وہ باتیں سُننے کے لِیے خُود کو اِکٹھا کریں جو اُس کا باپ اُن سے کہنے والا تھا۔"
            },
            "2": {
                "۱": "اور اَیسا ہُوا، کہ جیسا اُس کے باپ نے حُکم دِیا ویسا کرنے کے بعد مضایاہ نے تمام مُلک میں اِعلان کِیا، کہ سب لوگ مُلک میں باہم اِکٹھے ہوں، تاکہ وہ ہَیکل کو جائیں کہ اِس فرمان کو سُنیں جو بِنیامِین بادِشاہ اُن سے کہنے کو تھا۔",
                "۲": "اور وہاں ایک بڑی تعداد تھی، اِتنے زیادہ کہ اُنھوں نے اُن کا شُمار نہ کِیا؛ کیوں کہ وہ مُلک میں کثرت سے بڑھ چُکے تھے اور تعداد میں بُہت تھے۔",
                "۳": "اور اُنھوں نے اپنے گلّوں کے پہلوٹھوں کو بھی لِیا تاکہ وہ مُوسیٰ کی شریعت کے مُطابق قُربانی اور سوختنی قُربانیاں چڑھائیں؛",
                "۴": "اور اِس لِیے بھی کہ خُداوند اپنے خُدا کے شُکر گُزار ہوں جو اُنھیں یروشلِیم کے مُلک سے باہر نِکال لایا، اور جِس نے اُنھیں اُن کے دُشمنوں کے ہاتھوں سے چُھڑایا اور عادل آدمیوں کو اُن کے مُعلم مُقرّر کِیا اور ایک راست آدمی کو اُن کا بادِشاہ مُقرّر کِیا، جِس نے ضریملہ کے مُلک میں امن قائم کِیا اور جِس نے اُنھیں خُدا کے حُکموں کو ماننا سکھایا، تاکہ وہ شادمان ہوں اور خُدا اور تمام آدمیوں کی محبّت سے معمُور ہوں۔",
                "۵": "اور اَیسا ہُوا کہ جب وہ ہَیکل تک آئے، اُنھوں نے اُس کے گِرد خیمے لگائے، ہر ایک آدمی نے اپنے خاندان کے مُطابق، جو اُس کی بیوی اور اُس کے بیٹوں اور اُس کی بیٹیوں اور اُن کے بیٹوں اور بیٹیوں پر مُشتمل تھے، بڑے سے چھوٹے تک ہر ایک خاندان دُوسرے سے علیحدہ تھا۔",
                "۶": "اور اُنھوں نے اپنے خیمے ہَیکل کے اِردگِرد لگائے، ہر ایک آدمی نے اپنے خیمے کا دروازہ ہَیکل کی طرف رکھا تاکہ وہ اپنے خیموں میں رہ کر وہ باتیں سُنیں جو بِنیامِین بادِشاہ اُن سے کہنے کو تھا؛",
                "۷": "پَس ہجوم اِتنا بڑا تھا کہ بِنیامِین بادِشاہ اُن سب کو ہَیکل کی چار دِیواری کے اندر تعلِیم نہ دے سکتا تھا، پَس اُس نے ایک بُرج بنوایا تاکہ اُس کے لوگ وہ باتیں سُن سکیں جو وہ اُن سے کہنے کو تھا۔",
                "۸": "اور اَیسا ہُوا کہ اُس نے اپنے لوگوں سے بُرج پر سے کلام کرنا شُروع کِیا؛ اور بُہت بڑا ہجوُم ہونے کے باعث وہ سب اُس کی باتوں کو نہ سُن سکتے تھے؛ پَس اُس نے وہ باتیں جو اُس نے کہیں لِکھوا کر اُن لوگوں میں بھجوائیں جو اُس کی آواز نہ سُن سکتے تھے تاکہ وہ بھی اُس کا کلام پائیں۔",
                "۹": "اور یہ وہ باتیں ہیں جو اُس نے کہیں اور لِکھوائیں، فرمایا: میرے بھائیو تُم سب جِنھوں نے خُود کو یہاں اِکٹھے کِیا ہے، تُم جو میری باتیں سُن سکتے ہو جو مَیں تُم سے آج کے دِن کہنے کو ہُوں؛ پَس مَیں نے تُمھیں یہاں آنے کا حُکم اِس لِیے نہیں دِیا کہ تُم اِن باتوں کی تحقیر کرو جو مَیں کہُوں گا بلکہ اِس لِیے کہ تُم میری باتوں پر کان لگاؤ اور اپنے کان کھولو تاکہ تُم سُنو، اور اپنے دِل تاکہ تُم سمجھ سکو، اور اپنی عقل کو بھی تاکہ خُدا کے بھید تُمھارے دیکھنے کے واسطے آشکارہ کِیے جائیں۔",
                "۱۰": "مَیں نے تُمھیں یہاں آنے کا حُکم اِس لِیے نہیں دِیا کہ تُم مُجھ سے ڈرو، یا کہ تُم سوچو کہ مَیں کسی فانی اِنسان سے بڑھ کر ہُوں۔",
                "۱۱": "بلکہ مَیں تُمھاری مانِند جِسم اور عقل میں ہر طرح کی خامی کے تحت ہُوں؛ پھر بھی اِن لوگوں نے مُجھے چُنا اور میرے باپ نے مُجھے مخصُوص کِیا اور خُداوند کے ہاتھ نے مُجھے اِن لوگوں پر حاکم اور بادِشاہ ہونا قبُول فرمایا؛ اور اِس کی بے مِثل قُدرت کے وسِیلہ سے میری حِفاظت اور رکھوالی کی گئی، تاکہ مَیں اپنی ساری جان، عقل اور طاقت سے تُمھاری خِدمت کرُوں جو خُداوند نے مُجھے بخشی ہے۔",
                "۱۲": "مَیں تُم سے کہتا ہُوں، کہ جب سے اپنی عُمر تُمھاری خِدمت میں گُزارتا رہا ہُوں، یعنی اب تک، اور مَیں تُم سے سونا نہ چاندی اور نہ کسی قسم کی دولت کا طلب گار ہُوا ہُوں؛",
                "۱۳": "نہ ہی مَیں نے تُمھیں تہ خانوں میں قید ہونے دِیا ہے نہ یہ کہ تُم ایک دُوسرے کو اپنا غُلام بناؤ، کہ نہ خُون کرو، یا لُوٹ مار یا چوری یا زِنا کاری؛ اور نہ تُمھیں کسی قسم کی بدکاری کرنے دی ہے اور تُمھیں یہ سِکھایا ہے کہ تُم سب باتوں میں خُداوند کے حُکم مانو، جِن کا اُس نے تُمھیں حُکم دِیا ہے—",
                "۱۴": "اور یہاں تک کہ مَیں نے خُود اپنے ہاتھوں سے محنت کی ہے تاکہ تُمھاری خِدمت کر سکُوں اور کہ تُم پر محصُولات کا بوجھ نہ ہو، اور تُم پر کوئی اَیسی چیز نہ آئے جو برداشت کرنے کے لِیے مُشکل ہو—اور یہ تمام باتیں جو مَیں نے کہی ہیں، آج کے دِن تُم خُود ہی اِس کے گواہ ہو۔",
                "۱۵": "پھر بھی، میرے بھائیو، مَیں نے یہ کام اِس لِیے نہیں کِیے کہ شیخی بگھارُوں، نہ یہ باتیں بتاتا ہُوں کہ تُم پر اِلزام لگا سکُوں؛ بلکہ مَیں یہ باتیں اِس لِیے بتاتا ہُوں تاکہ تُم جانو کہ مَیں آج کے دِن خُدا کے رُوبرو صاف ضمیر کے ساتھ جواب دے سکتاہُوں۔",
                "۱۶": "دیکھو مَیں تُم سے کہتا ہُوں، چُوں کہ مَیں نے تُم سے کہا کہ مَیں نے اپنی عُمر تُمھاری خِدمت میں گُزاری ہے، میری خواہش نہیں کہ شیخی بگھارُوں، پَس مَیں تو صِرف خُدا کی خِدمت میں رہا ہُوں۔",
                "۱۷": "اور دیکھو مَیں یہ باتیں تُمھیں اِس لِیے بتاتا ہُوں تاکہ تُم حِکمت سِیکھو؛ کہ تُم سِیکھو کہ جب تُم اپنے ہم عصروں کی خِدمت کرتے ہو تو تُم فقط اپنے خُدا کی خِدمت کرتے ہو۔",
                "۱۸": "دیکھو تُم نے مُجھے اپنا بادِشاہ سمجھا ہے؛ اور اگر مَیں، جِسے تُم اپنا بادِشاہ کہتے ہو تُمھاری خِدمت کے لِیے محنت کرتا ہُوں تو کیا تُم پر لازم نہیں کہ تُم بھی ایک دُوسرے کی خِدمت کے لِیے محنت کرو؟",
                "۱۹": "اور دیکھو یہ بھی، کہ اگر مَیں جِسے تُم اپنا بادِشاہ کہتے ہو جِس نے اپنے ایّام تُمھاری خِدمت میں صِرف کِیے، اور پھر بھی خُدا کی خِدمت میں رہا ہُوں، تُمھاری طرف سے کسی قسم کی شُکر گُزاری کا مستحق ہُوں تو پھر تُمھیں اپنے آسمانی بادِشاہ کا کس قدر شُکر گُزار ہونا چاہیے!",
                "۲۰": "میرے بھائیو، مَیں تُم سے کہتاکہ اگر تُم وہ تمام شُکر گُزاری اور تمجید ادا کر دو جِسے تُمھاری ساری جان ملکیت میں رکھنے کی قُوّت رکھتی ہے، اُس خُدا کے لِیے جِس نے تُمھیں خلق کِیا، اور بچا رکھا اور تُمھاری حفاظت کی، اور تُمھاری شادمانی کا سبب بنا، اور اُس نے بخش دِیا کہ تُم ایک دُوسرے کے ساتھ سلامتی سے رہو—",
                "۲۱": "مَیں تُم سے کہتا ہُوں کہ اگر تُم اُس کی خِدمت کرو جِس نے اِبتدا سے تُمھیں خلق کِیا اور جو روز بروز تُمھیں سانس دے کر پیہم تُمھاری حفاظت کرتا ہے تاکہ تُم زِندہ رہو اور چلو پِھرو اور اپنی مرضی کے کام کرو اور حتیٰ کہ ایک لمحے سے دُوسرے تک تُمھاری مدد کرتا ہے—مَیں کہتا ہُوں، اگر تُم اپنی اپنی ساری جان سے اُس کی خِدمت کرو تو بھی تُم بے فائدہ نوکر ہو گے۔",
                "۲۲": "اور دیکھو، وہ سب جو کہ وہ تُم سے چاہتا ہے یہ ہے کہ اُس کے حُکموں کو مانو؛ اور اُس نے تُم سے وعدہ کِیا ہے کہ اگر تُم اُس کے حُکموں کو مانو گے تو تُم مُلک میں خُوش حال ہو گے؛ اور جو وہ فرماتا ہے، وہ اُس سے کبھی نہیں بدلتا؛ پَس اگر تُم اُس کے حُکموں کو مانتے ہو تو وہ تُمھیں برکت دیتا ہے اور تُمھیں خُوش حال رکھتا ہے۔",
                "۲۳": "اور اب، سب سے پہلے تو یہ کہ اُس نے تُمھیں خلق کِیا، اور تُمھیں تُمھاری زِندگیاں بخشیں، جِس کے لِیے تُم اُس کے مقرُوض ہو۔",
                "۲۴": "اور دُوسرا، وہ چاہتا ہے کہ تُم اِس طرح عمل کرو جِس طرح اُس نے تُمھیں حُکم دِیا ہے؛ جو کہ اگر تُم عمل کرتے ہو، تو وہ فی اَلفور تُمھیں برکت دیتا ہے؛ اور پَس وہ تُمھیں ادا کر چُکا ہے۔ اور تُم اب تک اُس کے مقرُوض تھے، اور ہو، اور ہمیشہ اور ہمیشہ تک رہو گے، پَس تُمھارے پاس فخر کرنے کے لِیے کیا ہے؟",
                "۲۵": "اور اب مَیں پُوچھتا ہُوں کہ کیا تُم اپنی بابت کہہ سکتے ہو کہ تُم کُچھ ہو؟ مَیں تُمھیں جواب دیتا ہُوں، نہیں۔ تُم یہ بھی نہیں کہہ سکتے کہ تُم زمِین کی خاک ہو؛ چُوں کہ تُم زمِین کی خاک سے خلق کِیے گئے تھے؛ بلکہ دیکھو یہ بھی اُسی کی ہے جِس نے تُمھیں خلق کِیا۔",
                "۲۶": "اور مَیں، حتیٰ کہ مَیں، جِسے تُم اپنا بادِشاہ کہتے ہو، تُم سے بہتر نہیں ہُوں؛ کیوں کہ مَیں بھی خاک میں سے ہُوں۔ اور تُم دیکھتے ہو کہ مَیں بُوڑھا ہُوں اور اِس فانی جِسم کو اِس کی ماں زمِین کے حوالے کرنے والا ہُوں۔",
                "۲۷": "پَس جیسا کہ مَیں نے تُم سے کہا کہ خُدا کے حُضُور صاف ضمیر کے ساتھ چلتے ہُوئے مَیں نے تُمھاری خِدمت کی ہے، سو اُسی طرح مَیں نے اِس وقت تُمھیں کہلوا بھیجا کہ تُم خُود کو یہاں اِکٹھا کرو، کہ جب خُدا کے سامنے عدالت کے لِیے کھڑا ہُوں تو اِن باتوں میں جو اُس نے تُمھاری بابت مُجھے حُکم دِیا، مَیں بے قُصور ٹھہرُوں اور تُمھارا خُون مُجھ پر نہ آئے۔",
                "۲۸": "مَیں تُم سے کہتا ہُوں کہ مَیں نے تُمھیں کہلوا بھیجا کہ تُم خُود کو یہاں اِکٹھا کرو تاکہ اِس وقت جب کہ مَیں اپنی قبر میں جانے کو ہُوں، اپنی پوشاک تُمھارے خُون سے پاک کرُوں، کہ مَیں اِطمینان سے جا سکُوں اور میری غیر فانی رُوح عالمِ بالا پر عادِل خُدا کی تمجید گانے والی جماعتوں میں شامِل ہو سکے۔",
                "۲۹": "اور مزید مَیں تُم سے کہتا ہُوں کہ مَیں نے تُمھیں اِس لِیے کہلوا بھیجا کہ تُم خُود کو یہاں اِکٹھا کرو تاکہ یہ اِعلان کرُوں کہ مَیں اب مزید تُمھارا اُستاد نہیں رہ سکتا، نہ ہی تُمھارا بادِشاہ رہ سکتا ہُوں۔",
                "۳۰": "حتی کہ اِس وقت بھی جب مَیں تُم سے کلام کرنے کی کوشِش کر رہا ہُوں، میرا تمام جِسم شِدت سے کانپ رہا ہے؛ لیکن خُداوند خُدا میری مدد کرتا ہے اور اُس نے مُجھے اِجازت دی ہے کہ تُم سے کلام کرُوں، اور مُجھے حُکم دِیا ہے کہ مَیں آج کے دِن تُم میں یہ اِعلان کرُوں کہ میرا بیٹا مضایاہ تُم پر بادِشاہ اور حاکم ہے۔",
                "۳۱": "اور اب، میرے بھائیو، مَیں چاہتا ہُوں کہ تُم ایسے ہی کرو جَیسے اب تک کرتے آئے ہو۔ جِس طرح تُم نے میرے حُکموں اور میرے باپ کے حُکموں کو مانا ہے اور خُوش حال رہے ہو اور اپنے دُشمنوں کے ہاتھوں میں گِرنے سے بچے رہے ہو، اگر اِسی طرح تُم میرے بیٹے کے حُکموں یا خُدا کے حُکموں کو مانو گے جو اُس کے وسِیلہ سے تُمھیں دِیے جائیں گے، تُم مُلک میں خُوش حال ہو گے اور تُمھارے دُشمنوں کا تُم پر کوئی اِختیار نہ ہو گا۔",
                "۳۲": "بلکہ، اَے میرے لوگو، خبردار رہنا مبادا تُم میں جھگڑے پَیدا ہوں اور تُم اُس رُوحِ بد کی پیروی میں لگ جاؤ جِس کے متعلق میرے باپ مضایاہ نے کہا تھا۔",
                "۳۳": "پس دیکھو اُس پر اَفسوس کِیا گیا ہے جو اُس رُوح کی پیروی کرتا ہے؛ کیوں کہ اگر وہ اس کی پیروی کرتا اور اپنے گُناہوں میں رہتا اور مرتا ہے، تو وہ اپنی جان کے لِیے عذاب پیتا ہے؛ کیوں کہ وہ اپنی ہی خِرد کے برعکس خُدا کی شریعت کا خطاوار ہو کر اپنے لِیے دائمی سزا کا اجر پاتا ہے۔",
                "۳۴": "مَیں تُم سے کہتا ہُوں، تُمھارے چھوٹے بچّوں کے سِوا تُم میں کوئی اَیسا نہیں جِسے اِن چیزوں کی بابت سِکھایا نہ گیا ہو، بلکہ کون نہیں جانتاکہ تُم اپنے آسمانی باپ کے اَبَدی مقرُوض ہو کہ جو کُچھ تُم ہو اور جو کُچھ تُمھارے پاس ہے اِس کو اُسے واپس کرنا ہے؛ اور اُن نوِشتوں کی بابت بھی سِکھایا جا چُکا ہے، جو اُن نبُوّتوں پر مُشتمل ہیں جو پاک نبِیوں کی معرفت ہمارے باپ لحی کے یروشلِیم چھوڑنے کے وقت تک کہی گئی تھیں۔",
                "۳۵": "اور وہ سب بھی جو کہ اب تک ہمارے باپ دادا نے کہیں۔ اور دیکھو، اُنھوں نے وہ کہا جِس کا خُداوند نے اُنھیں حُکم دِیا؛ پَس وہ راست اور سچّی ہیں۔",
                "۳۶": "اور اب میرے بھائیو مَیں تُم سے کہتا ہُوں یہ سب سِیکھنے اور جاننے کے بعد اگر تُم خطا کرتے اور اِس کے برعکس چلتے ہو جو کہا گیا ہے تو پھر تُم خُداوند کے رُوح سے خُود کو دُور کرتے ہو کہ اِس کے لِیے تُم میں کوئی جگہ نہ رہے کہ یہ دانائی کی راہوں میں تُمھاری راہ نمائی کرے کہ تُم برکت پاؤ اور خُوش حال ہو، اور محفُوظ رہو—",
                "۳۷": "مَیں تُم سے کہتا ہُوں کہ وہ آدمی جو اَیسا کرتا ہے، وہ خُدا کے خِلاف کُھلی بغاوت کرتا ہے؛ پَس، وہ رُوحِ بد کی تابع داری کرتا ہے، اور وہ ساری راست بازی کا دُشمن بن جاتا ہے؛ پَس اُس میں خُداوند کے لِیے جگہ نہیں کیوں کہ وہ ناپاک ہَیکلوں میں قیام نہیں کرتا۔",
                "۳۸": "پَس، اگر وہ اِنسان تَوبہ نہیں کرتا، اور خُدا کا دُشمن رہتا اور مر جاتا ہے تو، اِنصاف کے اِلہٰی تقاضے اُس کی غیر فانی رُوح کو اُس کے اپنے احساسِ جُرم کے باعث بیدار کرتے ہیں، جِن کے باعث وہ خُدا کے حُضُور حاضر ہونے میں خَوف زدہ ہوتا ہے، اور اُس کے سِینے کو احساسِ جُرم، درد اور غمگِینی سے بھر دیتے ہیں جو کبھی نہ بُجھنے والی آگ کی مانِند ہے، جِس کا شُعلہ ہمیشہ سے ہمیشہ تک اُوپر اُٹھتا رہتا ہے۔",
                "۳۹": "اور اب مَیں تُم سے کہتا ہُوں کہ رحم کو اِس اِنسان پر کوئی حق حاصل نہیں ہے؛ پَس اُس کی قطعی سزا کبھی نہ ختم ہونے والا عذاب برداشت کرنا ہے۔",
                "۴۰": "اَے تمام عُمر رسیدو تُم، اور نوجوان مردو تُم بھی، اور تُم چھوٹے بچّو جو میری باتیں سمجھ سکتے ہو، پَس مَیں نے تُم سے واضح طور پر کہہ دِیا ہے تاکہ تُم سمجھ سکو، میری دُعا ہے کہ تُم اُن کی خَوف ناک حالت کی یاد سے باخبر رہو جو خطا میں گِر گئے ہیں۔",
                "۴۱": "اور مزید برآں، مَیں یہ بھی چاہتا ہُوں کہ تُم اِن کی بابرکت اور مسرُور حالت پر غَور کرو جو خُدا کے حُکموں کو مانتے ہیں۔ پَس دیکھو، وہ ساری باتوں میں مُبارک ہیں، رُوحانی اور دُنیاوی دونوں میں؛ اور اگر وہ آخِر تک وفادار رہیں گے تو آسمان پر اُن کا اِستقبال ہوگا، تاکہ وہ کبھی نہ ختم ہونے والی اِقبال مندی کی حالت میں خُدا کے ساتھ قیام کریں۔ آہ تُم یاد رکھو، یاد رکھو کہ یہ باتیں سچّ ہیں کیوں کہ یہ خُداوند خُدا نے فرمائی ہیں۔"
            },
            "3": {
                "۱": "اور میرے بھائیو مَیں پھر تُمھاری توجہ چاہتا ہُوں، کیوں کہ مَیں تُم سے مزید چند اور باتیں کہنا چاہتا ہُوں؛ پَس دیکھو، مَیں آیندہ رُونما ہونے والی باتوں کی بابت تُمھیں بتانا چاہتا ہُوں۔",
                "۲": "اور وہ باتیں جو مَیں تُمھیں بتاؤں گا خُدا کے فرِشتہ کے وسِیلہ سے مُجھ پر آشکارہ کی گئیں۔ اور اُس نے مُجھ سے کہا: جاگ اور مَیں جاگا، اور دیکھو وہ میرے سامنے کھڑا ہو گیا۔",
                "۳": "اور اُس نے مُجھ سے کہا: جاگ اور وہ باتیں سُن جو مَیں تُجھے بتاؤں گا؛ پَس دیکھ مَیں تیرے واسطے بڑی خُوشی کی بشارت کا اِعلان کرنے آیا ہُوں۔",
                "۴": "پَس خُداوند نے تیری دُعائیں سُنی ہیں اور تیری راست بازی کو جانچا ہے اور مُجھے تیرے واسطے یہ اِعلان کرنے بھیجا ہے تاکہ تُو شادمان ہو؛ اور کہ تُو اپنی اُمت میں اِعلان کر تاکہ وہ بھی خُوشی سے معمُور ہو۔",
                "۵": "پَس دیکھو وقت آتا ہے، اور یہ زیادہ دُور نہیں ہے کہ خُداوند قادرِ مُطلق جو قُدرت کے ساتھ حُکُومت کرتا ہے، جو تھا اور جو تمام اَبَدیت سے اَبَدیت تک ہے، آسمان سے بنی آدم کے درمیان آئے گا، اور مٹی کے مَقدّس میں قیام کرے گا اور لوگوں میں جا کر بڑے بڑے مُعجزے کرے گا، جَیسے کہ بِیماروں کو شِفا دینا، مُردوں کو زِندہ کرنا، لنگڑوں کو چلانا، اَندھوں کو بِینائی دینا، بہروں کو سماعت دینا اور ہر قسم کی بِیماریوں سے شِفا دینا۔",
                "۶": "اور وہ شیاطین یا بدرُوحوں کو جو بنی آدم کے دِلوں میں رہتی ہیں نِکال ڈالے گا۔",
                "۷": "اور دیکھو وہ اِس قدر آزمایشوں کو برداشت کرے گا، اور جِسمانی اَذیت، بُھوک، پیاس، اور ماندگی، جو کہ کوئی اِنسان برداشت نہیں کر سکتا، سِوا اِس کے کہ وہ مر جائے؛ پَس دیکھو وہ اپنے لوگوں کی بدکاریوں اور مکرُوہات کے باعث اِس قدر جانکنی میں ہو گا کہ اِس کے ہر مسام سے خُون بہہ نِکلے گا۔",
                "۸": "اور وہ یِسُوع مسِیح کہلائے گا، خُدا کا بیٹا، آسمان اور زمِین کا باپ، اِبتدا سے تمام چیزوں کا خالق؛ اور اُس کی ماں کا نام مریم ہو گا۔",
                "۹": "اور دیکھو، وہ اپنوں کے پاس آتا ہے تاکہ نجات بنی آدم تک پُہنچ سکے حتیٰ کہ اُس کے نام پر اِیمان کی بدولت؛ اور حتیٰ کہ اِس سب کے باوجُود وہ اُسے فقط اِنسان سمجھیں گے اور کہیں گے اُس میں رُوحِ بد ہے اور وہ اُسے کوڑے ماریں گے اور مصلُوب کریں گے۔",
                "۱۰": "اور وہ تِیسرے روز مُردوں میں سے جی اُٹھے گا؛ اور دیکھو وہ دُنیا کی عدالت کرنے کے لِیے کھڑا ہوتا ہے؛ اور دیکھو یہ سب باتیں اِس لِیے انجام پائِیں کہ بنی آدم کی راست عدالت ہو۔",
                "۱۱": "پَس دیکھو اُس کا خُون اُن کا کَفارہ بھی ادا کرتا ہے جو آدم کی خطا سے زوال پذیر ہُوئے اور جو اپنی بابت خُدا کی مرضی جانے بغیر مر گئے یا جِنھوں نے نادانی میں گُناہ کِیا۔",
                "۱۲": "لیکن اَفسوس اَفسوس اُس پر جو جانتا ہے کہ وہ خُدا کے خِلاف بغاوت کرتا ہے! پَس اَیسوں کے لِیے نجات نہیں، سِوا اِس کے کہ وہ خُداوند یِسُوع مسِیح پر اِیمان لائیں اور تَوبہ کریں۔",
                "۱۳": "اور خُداوند خُدا اِن باتوں کے اِعلان کے لِیے ہر قَوم اور قبِیلہ اور اُمّت اور اہلِ زُبان میں کُل بنی آدم کے درمیان اپنے پاک نبی بھیجتا ہے، تاکہ اِس کے وسِیلہ سے جو کوئی اِیمان لائے گا کہ مسِیح آئے گا وہی اپنے گُناہوں کی مُعافی پا سکتا ہے اور نہایت خُوشی کے ساتھ شادمان ہو گا حتیٰ کہ جَیسے وہ اُن کے درمیان آ چُکا ہو۔",
                "۱۴": "اِس کے باوجُود خُداوند خُدا نے دیکھا کہ اُس کی اُمت سرکش اُمت ہے، اور اُس نے اُن کے لِیے شریعت یعنی مُوسیٰ کی شریعت مُقرّر کر دی۔",
                "۱۵": "اور اُس نے اُنھیں اُس کی آمد کی بابت بُہت سے نِشان اور عجائب اور علامتیں اور شبِیہیں دِکھائیں؛ اور پاک نبِیوں نے بھی اُس کی آمد سے متعلق اُن سے کلام کِیا؛ اور پھر بھی اُنھوں نے اپنے دِلوں کو سخت کِیا اور نہ سمجھا کہ اُس کے خُون کے کَفارہ کے سِوا مُوسیٰ کی شریعت کا کُچھ حاصل نہیں۔",
                "۱۶": "اور حتیٰ کہ اگر یہ ممکن بھی ہوتاکہ چھوٹے بچے گُناہ کرتے تو وہ بچائے نہ جا سکتے؛ بلکہ مَیں تُم سے کہتا ہُوں کہ وہ مُبارک ہیں؛ پَس دیکھو جَیسے آدم میں یا فطرت کے اعتبار سے وہ زوال پذیر ہوتے ہیں ویسے ہی مسِیح کا خُون اُن کے گُناہوں کا فِدّیہ دیتا ہے۔",
                "۱۷": "اور مزید مَیں تُم سے کہتا ہُوں کہ کوئی اور نام یا راہ یا وسِیلہ نہیں ہو گا جِس سے بنی آدم میں نجات آ سکے، صِرف مسِیح خُداوند قادرِ مُطلق کے نام پر اور اُسی کے وسِیلہ سے ہے۔",
                "۱۸": "پَس دیکھو وہ اِنصاف کرتا ہے اور اُس کی عدالت راست ہے؛ اور شِیر خوار جو اپنی شِیر خواری میں مر جاتا ہے وہ ہلاک نہیں ہوتا، لیکن اِنسان اپنی جان کے لِیے عذاب پیتے ہیں، سِوا اِس کے کہ وہ خُود کو فروتن کریں اور چھوٹے بچّوں کی مانِند بنیں اور اِیمان لائیں کہ نجات مسِیح خُداوند قادِرِ مُطلق کے کَفّارہ بخش خُون میں اور وسِیلہ سے تھی اور ہے اور ہو گی۔",
                "۱۹": "پَس نفسانی اِنسان خُدا کا دُشمن ہے، اور آدم کی زوال پذیری کے وقت سے رہا ہے، اور ہمیشہ سے ہمیشہ تک، رہے گا، سِوا اِس کے کہ وہ پاک رُوح کی ترغیبات کے حوالے ہو جائے، اور نفسانی آدمی کو ترک کر دے، اور مسِیح خُداوند کے کَفارہ کے وسِیلہ سے مُقدّس بن جائے، اور بچّے کی مانِند مُنکسر، حلیم، فروتن، صابر، محبّت سے معمُور، خُود کو اُن تمام چیزوں کے حوالے کرنے کے لِیے رضامند جو خُداوند اُس پر لانا واجب سمجھتا ہے، یعنی جَیسے کوئی بچّہ خُود کو باپ کے حوالے کرتا ہے۔",
                "۲۰": "اور مَیں مزید تُم سے کہتا ہُوں کہ وقت آئے گا جب نجات دہندہ کا علم ہر ایک قَوم اور قبِیلہ اور اُمّت اور اہلِ زُبان میں پھیلے گا۔",
                "۲۱": "اور دیکھو وہ وقت آئے گا، جب صِرف تَوبہ کرنے اور خُداوند خُدا قادرِ مُطلق کے نام پر اِیمان لانے کے علاوہ کوئی بھی، سِوا چھوٹے بچّوں کے، خُدا کے حُضُور بے گُناہ نہ پایا جائے گا۔",
                "۲۲": "اور حتیٰ کہ اِس وقت جب تُم اپنے لوگوں کو اِن باتوں کی تعلِیم دے چُکو جِن کا خُداوند تُمھارے خُدا نے تُمھیں حُکم دِیا، تب بھی وہ خُدا کی نظر میں بے قُصور نہ ہوں گے، صِرف اِن باتوں کے مُوافِق جو مَیں نے تُم سے کہی ہیں۔",
                "۲۳": "اور اب مَیں نے وہ باتیں کہی ہیں جِن کا خُداوند خُدا نے مُجھے حُکم دِیا۔",
                "۲۴": "اور خُداوند یُوں فرماتا ہے: یومِ عدالت وہ اِس اُمت کے خِلاف ٹھوس گواہی کے طور پر کھڑی ہوں گی، پَس اُن کی عدالت ہوگی؛ ہر اِنسان کی اُس کے کاموں کے مُطابق، خواہ وہ اچّھے ہوں یا بد۔",
                "۲۵": "اور اگر وہ بد ہُوئے تو اُنھیں اُن کے احساسِ گُناہ اور مکرُوہات کے ہولناک منظر کے سپُرد کِیا جائے گا جو اُنھیں خُداوند کی حُضُوری سے خَوف زدہ کرے گا، بدحالی اور دائمی عذاب کی حالت میں لے جانے کا سبب ہو گا، جہاں سے وہ واپس نہیں آ سکتے؛ کیوں کہ اُنھوں نے اپنی جانوں کے لِیے دائمی سزا پی ہے۔",
                "۲۶": "پَس اُنھوں نے خُدا کے غضب کے پیالے میں سے پیا ہے جِس سبب سے اِنصاف اُن کے واسطے اِس سے زیادہ دست بردار نہیں کِیا جا سکتا جِتنا کہ آدم کو مُمنوعہ پھل کھانے کے سبب سے زوال پذیر ہونا پڑا، پَس رحم کا اُن پر ہمیشہ کے لِیے کوئی دعویٰ نہیں رہ سکتا۔",
                "۲۷": "اور اُن کا عذاب آگ اور گندھک کی جھِیل کی ماننِد ہے جِس کے شُعلے بُھجنے کے نہیں اور جِس کا دُھواں ہمیشہ سے ہمیشہ تک اُوپر اُٹھتا رہتا ہے۔ خُداوند نے مُجھے یُوں حُکم دِیا ہے۔ آمین۔"
            },
            "4": {
                "۱": "اور اب اَیسا ہُوا کہ جب بِنیامِین بادِشاہ اُن باتوں کی بابت کلام کر چُکا جو خُداوند کے فرِشتہ نے اُس سے کہی تھیں، اُس نے اِرد گِرد ہجُوم پر نظر ڈالی اور دیکھو وہ زمِین پر گِر گئے تھے پَس خُداوند کا خَوف اُن پر چھا گیا تھا۔",
                "۲": "اور اُنھوں نے خُود کو اپنی بشری حالت میں زمِین کی خاک سے بھی کم تر جانا۔ اور وہ سب ایک آواز ہو کر یہ کہہ کر زور سے چِلائے:آہ ہم پر رحم کر اور مسِیح کے کَفارہ بخش خُون کو وسِیلہ بنا کہ ہم اپنے گُناہوں کی مُعافی پائیں اور ہمارے دِل پاک کِیے جا سکیں؛ کہ ہم خُدا کے بیٹے یِسُوع مسِیح پر اِیمان لاتے ہیں جِس نے زمِین اور آسمان خلق کِیے، اور ہر شَے؛ وہی بنی آدم کے درمیان میں آئے گا۔",
                "۳": "اور اَیسا ہُوا کہ اُن کے یہ باتیں کہنے کے بعد خُداوند کا رُوح اُن پر نازِل ہُوا اور وہ اپنے گُناہوں کی مُعافی پا کر اور ضمیر کا اِطمینان پا کر خُوشی سے بھر گئے، اُس نہایت اِیمان کی بدولت جو یِسُوع مسِیح پر تھا جو آنے والا تھا، بِنیامِین بادِشاہ کے اُس کلام کے مُطابق جو اُن سے کِیا گیا تھا۔",
                "۴": "اور بِنیامِین بادِشاہ نے دوبارہ اپنی زبان کھولی اور یہ کہہ کر اُن سے مُخاطب ہُوا: میرے دوستو اور میرے بھائیو، میرے قبِیل دارو اور میرے اُمّتِیو، مَیں دوبارہ تُمھاری توجہ دِلاؤں گا، تاکہ تُم میری باقی باتیں جو مَیں تُم سے کہنے والا ہُوں سُنو اور سمجھو۔",
                "۵": "پَس دیکھو اگر فضِیلتِ یزداں کی معرفت نے اِس وقت تُمھیں تُمھاری کم مایگی، اور تُمھاری بے ثباتی اور زوال پذیر حالت کے شعُور میں تُمھیں بیدار کِیا ہے—",
                "۶": "مَیں تُم سے کہتا ہُوں کہ اگر تُم فضِیلتِ یزداں کی معرفت کی پہچان پا گئے ہو، اور اُس کی بے مِثال قُدرت، اور اُس کی حِکمت، اور اُس کے صبر، اور بنی آدم کے لِیے اُس کے تحمل؛ اور اُس کے کَفارہ کو بھی جو بِنائے عالم سے تیار کِیا گیا ہے، تاکہ اِس سے اُس کو نجات مِلے جو اپنا توکّل خُداوند پر رکھتا ہے، اور مُستَعِدی کے ساتھ اُس کے حُکموں کو مانتا، اور اپنی زِندگی کے آخِر تک اِیمان پر قائم و دائم رہتا ہے، میری مُراد فانی حِیات ہے—",
                "۷": "مَیں کہتا ہُوں کہ یہی وہ اِنسان ہیں جو نجات پاتے ہیں اُس کَفّارے کے وسِیلہ سے جو کُل بنی نوع اِنسان کے لِیے بنائے عالم سے تیار کِیا گیا تھا، جو آدم کے زوال سے رہی تھی، یا جو ہے، اور جو آیندہ بھی ہو گی، حتیٰ کہ دُنیا کے آخِر تک۔",
                "۸": "اور یہی وہ وسِیلہ ہے جِس سے نجات آتی ہے۔ اور کوئی دُوسری نجات نہیں سِوا اِس کے جِس کی بابت کہا گیا ہے؛ نہ کوئی اور شرائط ہیں جِن سے کہ اِنسان نجات پا سکتا ہے، سِوا اِن شرائط کے جو مَیں تُمھیں بتا چُکا ہُوں۔",
                "۹": "خُدا پر اِیمان لاؤ؛ اِیمان لاؤ کہ وہ ہے، اور یہ کہ اُس نے آسمان اور زمِین دونوں میں ہر شَے خلق کی؛ اِیمان لاؤ کہ وہ آسمان اور زمِین دونوں کی ساری حِکمت اور ساری قُدرت اُس کے پاس ہے؛ اِیمان لاؤ کہ اِنسان اُن سب باتوں کو نہیں سمجھ پاتا جِنھیں خُداوند سمجھ سکتا ہے۔",
                "۱۰": "اور پھر، اِیمان لاؤ کہ اپنے گُناہوں سے تَوبہ کرنا اور اُنھیں ترک کرنا تُم پر فرض ہے، اور خُدا کے حُضُور اپنے تئِیں فروتن کرنا اور خلُوصِ دِل سے مانگنا کہ وہ تُمھیں مُعاف کرے؛ اور اب، اگر تُم اِن سب باتوں پر اِیمان لاتے ہو تو دیکھو تُم اِن پر عمل کرنا۔",
                "۱۱": "اور مَیں تُم سے پھر کہتا ہُوں جیسا کہ مَیں پہلے کہہ چُکا ہُوں کہ جب تُم شانِ یزداں کی معرفت کی پہچان پا گئے ہو، یا اگر تُم اُس کی فضِیلت جان چُکے ہو اور اُس کی محبّت کا ذائقہ چکھ چُکے ہو، اور اپنے گُناہوں کی مُعافی پا چُکے ہو، جو تُمھاری جانوں کے لِیے نہایت خُوشی کا سبب بنتا ہے، اِسی طرح مَیں چاہُوں گا کہ تُم یاد رکھو، اور ہمیشہ اپنے حافِظہ میں محفُوظ کرو، خُدا کی بُزرگی، اور اپنی اپنی کم مایگی، اور اپنے واسطے، نامعقُول خلقت، اُس کی فضِیلت اور تحمل، اور خُود کو حلیمی کی اَتھاہ گہرائیوں تک فروتن کرو، روزانہ خُداوند کا نام پُکارو، اور ثابت قدمی سے اُس پر بااِیمان کھڑے رہو جو آنے والا ہے جِس کا ذِکر فرِشتہ کی زبانی ہُوا تھا۔",
                "۱۲": "اور دیکھو مَیں تُم سے کہتا ہُوں کہ اگر تُم اَیسا کرو گے تو ہمیشہ شادمان رہو گے اور خُدا کی محبّت سے معمُور کِیے جاؤ گے، اور ہمیشہ اپنے گُناہوں کی مُعافی کو قائم رکھو گے؛ اور تُم اُس کے جلال کی معرفت میں بڑھتے جاؤ گے جِس نے تُمھیں خلق کِیا یا اُس کی معرفت میں جو عادِل اور صادِق ہے۔",
                "۱۳": "اور تُم ایک دُوسرے کو ضرر پہنچانے کا اِرادہ نہ رکھو گے بلکہ صُلح و سلامتی سے رہو گے اور ہر اِنسان کا جِتنا حق بنتا ہے اُسے اُس کے مُطابق دو گے۔",
                "۱۴": "اور تُم اپنے بچّوں کو بھُوکا یا ننگا نہ رہنے دو گے؛ نہ ہی اَیسا ہونے دو گے کہ وہ خُدا کے قوانین کی حُکم عدولی کریں اور ایک دُوسرے کے ساتھ لڑیں اور جھگڑیں اور اُس اِبلِیس کی خِدمت کریں جو گُناہ کا آقا ہے یا جو رُوحِ بد ہے، جِس کی بابت ہمارے باپ دادا نے کہا ہے کہ وہ ساری راست بازی کا دُشمن ہے۔",
                "۱۵": "بلکہ تُم اُنھیں سچّائی اور ہوش مندی کی راہوں پر چلنا سِکھاؤ گے؛ تُم اُنھیں ایک دُوسرے سے محبّت رکھنا، اور ایک دُوسرے کی خِدمت کرنا سِکھاؤ گے۔",
                "۱۶": "اور تُم خُود بھی اُن کی مدد کرو گے جِنھیں تُمھاری مدد کی ضرُورت ہو گی؛ تُم اپنے مال سے اُس کی خِدمت گُزاری کرو گے جو ضرُورت مند ہے؛ اور تُم اَیسا نہ ہونے دینا کہ کوئی بھکاری تُم سے فریاد کرے اور رائیگاں جائے، اور اِسے ہلاک ہونے کے لِیے چھوڑ دِیا جائے۔",
                "۱۷": "شاید تُم کہو: یہ اِنسان اپنے اُوپر اپنی بدحالی خُود لایا ہے؛ پَس مَیں اپنا ہاتھ روک رکھُوں گا اور نہ اپنے اَناج میں سے اُسے دُوں گا، نہ اپنے مال میں سے اُسے دُوں گا کہ وہ تکلیف نہ اُٹھائے، کیوں کہ اُس کی سزائیں راست ہیں—",
                "۱۸": "اَلبتہ مَیں تُم سے کہتا ہُوں، اَے اِنسان جو کوئی اَیسا کرتا ہے اُسی کے لِیے تَوبہ کرنے کے واسطے یہی ایک بڑی وجہ ہے؛ اور اگر وہ تَوبہ نہیں کرتا تو اُس کے باعث جِس کا وہ مُرتکب ہُوا ہے ہمیشہ کے لِیے نابُود ہو گا اور خُدا کی بادِشاہی میں اُس کا کوئی حِصّہ نہ ہو گا۔",
                "۱۹": "پَس دیکھو کیا ہم سب بھکاری نہیں ہیں؟ کیا ہم سب اُسی ایک ہستی یعنی خُدا کے مُحتاج نہیں ہیں، اپنے سارے مال و اسباب کے واسطے جو ہمارے پاس ہے، اَناج اور پوشاک دونوں کے واسطے، اور سونے کے واسطے، اور چاندی کے واسطے، اور ہر طرح کی مال و دولت کے واسطے جو ہمارے پاس ہے؟",
                "۲۰": "اور دیکھو حتیٰ کہ اِس وقت تُم اُس کا نام پُکارتے اور اپنے گُناہوں کی مُعافی مانگ رہے ہو اور کیا اُس نے اَیسا ہونے دِیا ہے کہ تُمھاری فریاد رائیگاں جائے؟ نہیں؛ اُس نے تُم پر اپنا رُوح اُنڈیلا ہے اور تُمھارے دِلوں کو خُوشی سے معمُور کِیا ہے اور تُمھارے مُنہ بند کِیے ہیں کہ تُم بات نہ کر سکو، تُمھاری خُوشی اَیسی بڑی تھی۔",
                "۲۱": "اور اب اگر خُدا، جِس نے تُمھیں خلق کِیا ہے، جِس کے تُم اپنی زِندگیوں کے واسطے اور ہر اُس شَے کے واسطے مُحتاج ہو جو تُمھارے پاس ہے اور جو کُچھ تُم ہو، تُمھیں وہ سب کُچھ عطا کرتا ہے جو راست ہے جِس کی تُم فریاد کرتے ہو، اِیمان کے ساتھ، یہ یقِین رکھتے ہوئے کہ تُم پاؤ گے، آہا تو پھر تُمھیں اپنا مال و اَسباب جو تُمھارے پاس ہے کس طرح ایک دُوسرے سے بانٹنا چاہیے۔",
                "۲۲": "اور اگر تُم اُس اِنسان کو پرکھتے ہو، اور اُسے مُجرم ٹھہراتے ہو جو تُمھارے مال کے لِیے تُم سے فریاد کرتا ہے تاکہ وہ ہلاک نہ ہو، تو اپنا مال نہ دینے پر تُمھارا جُرم کِتنا بڑا ہوگا کیوں کہ مال تُمھارا نہیں بلکہ خُدا کا ہے، جو تُمھاری زِندگی کا مالِک بھی ہے؛ اور پھر بھی تُم کوئی فریاد نہیں کرتے، اور نہ اپنے کِیے پر تَوبہ کرتے ہو۔",
                "۲۳": "مَیں تُم سے کہتا ہُوں، اُس اِنسان پر اَفسوس، کیوں کہ اُس کا مال اُس کے ساتھ غارت ہو جائے گا؛ اور اب، یہ باتیں میں اُن سے کہتا ہُوں جو دُنیاوی دولت سے مالا مال ہیں۔",
                "۲۴": "اور پھر، مَیں مُحتاجوں سے کہتا ہُوں، جِن کے پاس کُچھ نہیں اور پھر بھی کافی ہے، کہ روز کے روز گُزر بسر ہوتی ہے؛ میری مُراد تُم سب سے ہے جو بھکاری سے جان چُھڑاتے ہو، چُوں کہ تُمھارے پاس نہیں ہے؛ مَیں چاہتا ہُوں کہ تُم اپنے دِلوں میں اَیسا کہو: مَیں نہیں دے پاتا کیوں کہ میرے پاس نہیں ہے، البتہ اگر میرے پاس ہوتا تو مَیں ضرُور دیتا۔",
                "۲۵": "اور اب اگر تُم اپنے دِلوں میں یہ کہتے ہو تو تُم بے قصُور پائے جاؤ گے، وگرنہ تُم مُجرم ٹھہرائے جاؤ گے؛ اور تُم پر سزا واجب ہے کیوں کہ تُم نے اُس کا لالچ کِیا ہے جو تُم نے نہیں پایا۔",
                "۲۶": "اور اب، اِن باتوں کے لِیے جو مَیں نے تُم سے کہی ہیں—یعنی کہ روز کے روز اپنے گُناہوں کی مُعافی برقرار رکھنے کے لِیے ہیں تاکہ تُم خُدا کے حُضُور بے قُصور چلو—مَیں چاہتا ہُوں کہ تُم اپنے مال سے جو تُمھارے پاس ہے مُحتاجوں کو دینا، ہر اِنسان اپنی اپنی بساط کے مُطابق، جِیسا کہ بُھوکوں کو کھانا کِھلانا، ننّگوں کو کپڑے پہنانا، بِیماروں کی خبرگیری کرنا اور اُنھیں تسلّی و تشفی دینا، دُنیاوی اور رُوحانی دونوں لحاظ سے، اُن کی ضرُورتوں کے مُوافِق۔",
                "۲۷": "اور دیکھو کہ یہ سب باتیں حِکمت اور قرِینے سے انجام دی جائیں؛ پَس یہ ضرُوری نہیں کہ اِنسان اپنی قُوّت سے زیادہ دوڑے۔ اور پھر، یہ ضرُوری ہے کہ وہ مُستعد ہو تاکہ اِس سے وہ اِنعام جیتے؛ پَس ضرُور ہے کہ سارے اُمُور قرِینے سے انجام دِیے جائیں۔",
                "۲۸": "اور مَیں چاہتا ہُوں کہ تُم یاد رکھو کہ تُم میں سے کوئی بھی اپنے پڑوسی سے اُدھار لے تو وہ وعدے کے مُطابق اُسے واپس کرے جو چیز اُس نے اُدھار لی تھی ورنہ تُم گُناہ کا اِرتکاب کرتے ہو، اور پھر شاید تُم اپنے پڑوسی سے گُناہ کرانے کا باعث بھی بنو۔",
                "۲۹": "اور بالآخِر مَیں تُمھیں وہ سب باتیں نہیں بتا سکتا جِن سے تُم گُناہ کے مُرتکِب ہو سکتے ہو؛ کیوں کہ بے شُمار طریقے اور ذریعے ہیں، حتیٰ کہ اِتنے زیادہ کہ مَیں اُنھیں شُمار نہیں کر سکتا۔",
                "۳۰": "بلکہ مَیں تُمھیں صِرف اِتنا بتا سکتا ہُوں کہ اگر تُم اپنے آپ پر، اور اپنے خیالات پر، اور اپنے کلام پر، اور اپنے اَعمال پر پَہرہ نہیں دیتے، اور خُدا کے حُکموں کو نہیں مانتے، اور اپنے خُداوند کی آمد پر اپنے مرنے تک اِیمان نہیں لاتے، جِس کا تُم سُن چُکے ہو، تو پھر یقِیناً تُم ہلاک ہو گے۔ اور اب، اَے اِنسان، یاد رکھ، اور ہلاک نہ ہو۔"
            },
            "5": {
                "۱": "اور اب اَیسا ہُوا کہ جب بِنیامِین بادِشاہ اپنے لوگوں سے یُوں کلام کر چُکا تو اُس نے اُن کے درمیان میں، اپنے لوگوں کی بابت یہ معلُوم کرنے کے اِرادہ سے خادِم بھیجے کہ آیا وہ اِس کلام کا یقِین کرتے ہیں جو اُس نے اُن سے کِیا ہے، اُن کے درمیان خادِموں کو بھیجا۔",
                "۲": "اور وہ سب یہ کہہ کر ایک آواز ہو کر چِلائے: ہاں، ہم اُن سب باتوں کا جو تُو نے ہم سے کہی ہیں یقِین کرتے ہیں؛ اور ہم اُن کی حقیقت اور صداقت بھی خُداوند قادِرِ مُطلق کے رُوح کے وسِیلہ سے جانتے ہیں، جو ہم میں یا ہمارے دِلوں میں ایک بُہت بڑی تبدیلی کا سبب ہیں، کہ ہم میں بدی کرنے کا بالکُل کوئی رُجحان نہیں رہا بلکہ پیہم نیکی کرنا ہے۔",
                "۳": "اور ہم نے خُود بھی لامحدُود فضِیلتِ یزداں، اور اُس کے رُوح کے ظہُور کے وسِیلہ سے اُن باتوں کا جو رُونُما ہونے والی ہیں بڑی معرفتیں پائی ہیں اور اگر یہ واجب ہوتا تو ہم سب باتوں کی بابت نبُوّت کر سکتے تھے۔",
                "۴": "اور یہ اُن باتوں پر اِیمان ہے جو ہمارے بادِشاہ نے ہمیں بتائی ہیں جو اِس عِلمِ جلِیل تک لایا ہے جِس کی وجہ سے ہم اَیسی نہایت عظیم خُوشی سے شادمان ہوتے ہیں۔",
                "۵": "اور ہم اپنے خُدا کے ساتھ اُس کی مرضی پُوری کرنے اور ہر اُس بات میں اُس کے حُکموں کے تابع ہونے اور عہد میں داخل ہونے کے لِیے راضی ہیں جِن کا وہ ہمارے باقی دِنوں میں ہمیں حُکم دے گا، تاکہ ہم خُود پر لامتناہی عذاب نہ لائیں جیسا کہ فرِشتہ کے وسِیلہ سے فرمایا گیا ہے کہ ہم خُدا کے غضب کے پیالہ میں سے نہ پِیئں۔",
                "۶": "اور اب یہی وہ باتیں ہیں جِن کا بِنیامِین بادِشاہ اُن سے آرزُو مند تھا؛ اور پَس اُس نے اُن سے کہا: تُم نے وہ باتیں کہی ہیں جِن کا مَیں آرزُو مند تھا اور وہ عہد جو تُم نے کِیا ہے راست عہد ہے۔",
                "۷": "اور اب اِس عہد کے سبب سے جو تُم نے باندھا ہے تُم مسِیح کے بچّے، اُس کے بیٹے اور اُس کی بیٹیاں کہلاؤ گے؛ پَس دیکھو، آج کے دِن تُم رُوحانی طور پر اُس سے پَیدا ہُوئے ہو چُوں کہ تُم کہتے ہو کہ اِس کے نام پر اِیمان کے سبب سے تُمھارے دِل تبدیل ہُوئے ہیں؛ پَس، تُم اُس سے پَیدا ہُوئے ہو اور اُس کے بیٹے اور اُس کی بیٹیاں بن گئے ہو۔",
                "۸": "اور اِسی نام کے وسِیلہ سے تُم آزاد کِیے گئے ہو اور کوئی دُوسرا نام نہیں ہے جِس کے وسِیلہ سے تُم آزاد کِیے جاسکتے۔ کوئی دُوسرا نام نہیں بخشا گیا جِس کے وسِیلہ سے نجات آئے، پَس، مَیں چاہتا ہُوں کہ تُم سب اپنے تئیِں مسِیح کا نام اپنا لو، جو خُدا کے ساتھ عہد میں داخل ہُوئے ہو تُم اپنی زِندگیوں کے آخِر تک فرمان بردار رہو گے۔",
                "۹": "اور اَیسا ہو گا جو کوئی اَیسا کرے گا خُدا کی داہنی طرف پایا جائے گا، پَس وہ جانے گا کہ وہ کس نام سے پُکارا گیا ہے؛ کیوں کہ وہ مسِیح کے نام سے کہلائے گا۔",
                "۱۰": "اور اب اَیسا ہو گا کہ جو کوئی بھی مسِیح کا نام اپنے تیِئں نہیں اپنائے گا یقِیناً کسی دُوسرے نام سے کہلائے گا؛ پَس وہ خُود کو خُدا کے بائیں ہاتھ پائے گا۔",
                "۱۱": "اور مَیں چاہتا ہُوں کہ تُم یہ بھی یاد رکھو کہ یہ وہی نام ہے جِس کا مَیں نے کہا تھا کہ تُمھیں دُوں گا کہ یہ کبھی نہ مٹے گا، سِوا خطا کے سبب سے، پَس مُحتاط رہو اور خطا نہ کرو تاکہ یہ نام تُمھارے دِلوں سے مِٹایا نہ جائے۔",
                "۱۲": "مَیں تُم سے کہتا ہُوں، مَیں چاہتا ہُوں کہ تُم اپنے دِلوں پر لِکھا یہ نام ہمیشہ کے لِیے قائم رکھنا یاد رکھو، تاکہ تُم خُدا کے بائیں ہاتھ نہ پائے جاؤ، بلکہ تُم اُس آواز کو سُنو اور پہچانو جو تُمھیں بُلائے گی اور اُس نام کو بھی جِس سے وہ تُمھیں پُکارے گا۔",
                "۱۳": "پَس اِنسان اُس مالِک کو کیسے جان سکتا ہے جِس کی اُس نے خِدمت نہ کی ہو، اور جو اُس کے واسطے اجنبی ہو، اور اُس کے دِل کے خیالوں اور اِرادوں سے دُور ہو؟",
                "۱۴": "اور پھر، کیا کوئی اِنسان اپنے پڑوسی کے گدھے کو لیتا، اور اُس کو پالتا ہے؟ مَیں تُم سے کہتا ہُوں نہیں؛ وہ اُس کو اپنے گلّے میں چرنے بھی نہیں دے گا، بلکہ اُسے دُور ہانک دے گا، اور اُسے باہر نِکال دے گا۔ مَیں تُم سے کہتا ہُوں، کہ اِسی طرح تُمھارے درمیان میں ہو گا اگر تُم اُس نام سے واقف نہیں جِس سے تُم پُکارے جاتے ہو۔",
                "۱۵": "پَس مَیں چاہتا ہُوں کہ تُم ہمیشہ نیک کام کرنے میں ثابت قدم اور اَٹل رہو تاکہ مسِیح، خُداوند خُدا قادرِ مُطلق، ہمیشہ کے لِیے تُمھیں اپنی ملکیت بنائے، تاکہ تُم آسمان پر لائے جاؤ تاکہ تُم اُس کی حِکمت اور قُدرت اور اِنصاف اور رحم کے وسِیلہ سے ہمیشہ کی نجات اور اَبَدی زِندگی پاؤ جِس نے آسمان اور زمِین کی سب چیزیں خلق کیں، جو سب سے بالاتر خُدا ہے۔ آمین۔"
            },
            "6": {
                "۱": "اور اب بِنیامِین بادِشاہ نے اپنے لوگوں سے کلام کرنے کے بعد مناسب جانا کہ وہ اُن سب کے نام لِکھے جو خُدا کے ساتھ اُس کے حُکموں کو ماننے کے لِیے عہد میں داخل ہُوئے تھے۔",
                "۲": "اور اَیسا ہُوا کہ سِوا چھوٹے بچّوں کے کوئی بھی جان اَیسی نہ تھی جو عہد میں داخل نہ ہُوئی ہو اور مسِیح کا نام اپنے تئیِں نہ اپنایا ہو۔",
                "۳": "اور پھر، اَیسا ہُوا کہ جب بِنیامِین بادِشاہ یہ سب اُمُور ختم کر چُکا اور اپنے بیٹے مضایاہ کو اپنے لوگوں پر حاکم اور بادِشاہ ہونے کے لِیے مخصُوص کر چُکا اور اُسے سلطنت کا کُل اِختیار دے چُکا اور لوگوں کو تعلِیم دینے کے لِیے کاہنوں کو بھی مُقرّر کر چُکا تاکہ اِس سے وہ خُدا کے احکام سُنیں اور جانیں اور اِس عہد کو یاد رکھنے کے واسطے زور دیں جو اُنھوں نے باندھا تھا، اُس نے ہجُوم کو رُخصت کیا اور وہ سب اپنے اپنے خاندانوں کے ساتھ اپنے اپنے گھروں کو لوٹ گئے۔",
                "۴": "اور مضایاہ اپنے باپ کی جگہ حُکُومت کرنے لگا۔ اور اُس نے لحی کے یروشلِیم سے آنے کے کُل چار سو چھہتّر برس بعد اُس وقت حُکُومت سنبھالی جب اُس کی عمر تیس سال تھی۔",
                "۵": "اور بِنیامِین بادِشاہ تین برس جِیتا رہا اور وہ وفات پا گیا۔",
                "۶": "اور اَیسا ہُوا کہ مضایاہ بادِشاہ خُداوند کی راہوں پر چلا اور اُس کے فیصلوں اور آئین کو مانا اور اُس نے تمام باتوں میں اُس کے حُکموں پر عمل کِیا اُس نے جِس کا بھی اُس کو حُکم دِیا۔",
                "۷": "اور مضایاہ بادِشاہ نے حُکم دِیا کہ اُس کی اُمت زمِین کاشت کرے۔ اور اُس نے خُود بھی زمِین کاشت کی تاکہ اِس طرح وہ اپنی اُمت پر بوجھ نہ بنے بلکہ وہ اُس کے مُطابق کرے جو اُس کے باپ نے سب اُمُور میں کِیا۔ اور تین برس کے عرصہ تک اُس کی ساری اُمت میں کوئی جھگڑا نہ ہُوا۔"
            },
            "7": {
                "۱": "اور اب اَیسا ہُوا کہ مضایاہ بادِشاہ کے مسلسل تین سال اَمن میں رہنے کے بعد، اُسے اُن لوگوں کی بابت جاننے کی خواہش ہُوئی جو لحی-نِیفی کی سر زمِین یعنی لحی-نِیفی کے شہر میں آباد ہونے کے لِیے چلے گئے تھے؛ کیوں کہ اُس کے لوگوں نے جب سے وہ ضریملہ کے مُلک کو چھوڑ کر گئے تھے اُن کے مُتعلق کُچھ نہ سُنا تھا؛ البتہ وہ اپنی چھَیڑخانیوں سے اُس کے ناک میں دم کر دیتے۔",
                "۲": "اَیسا ہُوا کہ مضایاہ بادِشاہ نے اِجازت دی کہ اُن کے سولہ سُورما، لحی-نِیفی کے مُلک میں جا کر اُن کے بھائیوں کی بابت دریافت کریں۔",
                "۳": "اور اَیسا ہُوا کہ وہ اَگلے دِن وہاں جانے کے لِیے روانہ ہُوئے، اُن کے ساتھ عمون نامی شخص تھا، وہ مضبُوط اور قَوی آدمی تھا اور ضریملہ کی نسل سے تھا؛ اور وہ اُن کا سالار بھی تھا۔",
                "۴": "اور اب، اُنھیں بیابان میں راستے کا کوئی عِلم نہ تھا جِس پر سفر کر کے اُنھیں لحی-نِیفی کے مُلک جانا تھا؛ پَس وہ کئی دِن بیابان میں بھٹکتے رہے حتیٰ کہ چالیس دِن تک وہ بھٹکتے رہے۔",
                "۵": "اور چالیس دِن بیابان میں بھٹکنے کے بعد وہ اُس پہاڑی تک آئے جو شلوم کے مُلک کے شِمال میں ہے اور وہاں اُنھوں نے اپنے خیمے لگائے۔",
                "۶": "اور عمون نے اپنے تین بھائیوں کو لِیا، اُن کے نام عیمالیقی، ہیلم اور حام تھے، اور وہ نِیفی کے مُلک میں گئے۔",
                "۷": "اور دیکھو وہ نِیفی کے مُلک اور شلوم کے مُلک کے لوگوں کے بادِشاہ سے ملے؛ اور بادِشاہ کے مُحافظوں نے اُنھیں گھیرے میں لے لِیا اور اُنھیں پکڑا، اور باندھا اور قید خانہ میں ڈال دِیا۔",
                "۸": "اور اَیسا ہُوا جب اُنھیں قید میں دو دِن ہو گئے اُنھیں بادِشاہ کے سامنے لایا گیا، اور اُن کے بند کھول دیے گئے؛ اور وہ بادِشاہ کے حُضُور کھڑے تھے، اور اُنھیں اِجازت بلکہ حُکم دِیا گیا کہ وہ اُس کے سوالوں کا جواب دیں جو وہ اُن سے پُوچھے گا۔",
                "۹": "اور اُس نے اُن سے کہا: دیکھو مَیں لمحی، نوح کا بیٹا ہُوں جو ضینِف کا بیٹا تھا اور جو ضریملہ کے مُلک سے اِس مُلک کو جو اُن کے باپ دادا کی سر زمِین تھی وراثت میں لینے آیا اور جِس کو لوگوں کی آواز سے بادِشاہ بنایا گیا تھا۔",
                "۱۰": "اور اب مَیں وہ وجہ جاننا چاہتا ہُوں جِس سے تُم اِتنے دلیر ہُوئے کہ شہر کی دِیوار کے قریب آئے، جب مَیں پھاٹک کے باہر اپنے مُحافظوں کے ساتھ تھا؟",
                "۱۱": "اور اب، اِس واسطے مَیں نے تُمھیں بچانا چاہا کہ مَیں تُم سے پُوچھ سکُوں ورنہ اگر مَیں حُکم دیتا تو میرے مُحافظ تُمھیں مار دیتے۔ تُمھیں بولنے کی اِجازت ہے۔",
                "۱۲": "اور اب جب عمون نے دیکھا کہ اُسے بولنے کی اِجازت ہے تو وہ آگے بڑھا اور بادِشاہ کے سامنے خُود کو جُھکایا؛ اور دوبارہ اُٹھتے ہُوئے کہا: اَے بادِشاہ مَیں خُدا کے حُضُور آج بُہت شُکر گُزار ہُوں کہ مَیں ابھی تک زِندہ ہُوں اور مُجھے بولنے کی اِجازت ملی ہے؛ اور مَیں پُوری دلیری سے بولنے کی ہمت کرُوں گا۔",
                "۱۳": "پَس مُجھے یقِین ہے کہ اگر تُو مُجھے جان جاتا تو اَیسا نہ ہونے دیتاکہ مُجھے یہ بند پہنائے جاتے۔ کیوں کہ مَیں عمون ہُوں، اور ضریملہ کی نسل سے ہُوں اور ضریملہ کے مُلک سے آیا ہُوں کہ اپنے بھائیوں کا سُراغ لگاؤں جِنھیں ضینِف اُس مُلک سے لے آیا تھا۔",
                "۱۴": "اور اب اَیسا ہُوا کہ عمون کی باتیں سُننے کے بعد لمحی نہایت خُوش ہُوا اور کہنے لگا:اب مَیں یقِین سے جانتا ہُوں کہ میرے بھائی جو ضریملہ کے مُلک میں تھے، ابھی زِندہ ہیں۔ اور اب مَیں شادمان ہُوں گا؛ اور کل مَیں اپنے لوگوں سے کہُوں گا کہ وہ بھی شادمان ہوں۔",
                "۱۵": "پَس دیکھو ہم لامنوں کی غُلامی میں ہیں، اور ہم سے ایسے محصُول لِیے جاتے ہیں جِن کا برداشت کرنا بُہت مُشکل ہے۔ اور اب، دیکھو، ہمارے بھائی ہمیں غُلامی سے، یعنی لامنوں کے ہاتھوں سے چھُڑائیں گے، اور ہم اُن کے غُلام ہوں گے؛ پَس لامنوں کے بادِشاہ کو خراج دینے کے بجائے یہ بہتر ہے کہ ہم نِیفیوں کے غُلام ہوں۔",
                "۱۶": "اور اب، لمحی بادِشاہ نے اپنے مُحافظوں کو حُکم دِیا کہ اب وہ عمون اور اُس کے بھائیوں کو مزید باندھ کر نہ رکھیں، بلکہ حُکم دِیا کہ وہ اُس پہاڑی کی طرف جائیں جو شلوم کے شِمال میں تھی، اور اُن کے بھائیوں کو شہر میں لائیں تاکہ وہ کھائیں اور پِیئں اور سفر کی سختیوں سے آرام پائیں؛ پَس اُنھوں نے بُہت تکلیفیں اُٹھائی تھیں؛ اُنھوں نے بُھوک پیاس اور تھکاوٹ جِھیلی تھی۔",
                "۱۷": "اور اب اگلے دِن اَیسا ہُوا کہ لمحی بادِشاہ نے اپنی ساری اُمت میں فرمان بھیجا کہ وہ یہ باتیں سُننے کے لِیے جو وہ اُن سے کہنے کو تھا، ہَیکل میں خُود کو اِکٹھا کریں۔",
                "۱۸": "اور اَیسا ہُوا کہ جب اُنھوں نے خُود کو اِکٹھا کِیا تو اُس نے اُن سے یُوں مُخاطب ہو کر کلام کیا: اَے میرے لوگو، تُم اپنے سر اُٹھاؤ اور تسلّی پاؤ؛ پَس دیکھو وقت آ گیا ہے یا زیادہ دُور نہیں ہے کہ جب ہم اپنے دُشمنوں کی غُلامی میں مزید نہ رہیں گے، اِس کے باوجُود کہ ہم کئی کاوِشیں کر چُکے ہیں جو بے فائدہ رہی ہیں؛ پھر بھی میرا بھروسا ہے کہ ایک موّثر جدوجہد کرنا باقی ہے۔",
                "۱۹": "پَس اپنے سر بُلند کرو، اور خُوشی مناؤ، اور اپنا توکّل خُدا پر رکھو، اُس خُدا پر جو اَبرہام اور اِضحاق اور یعقُوب کا خُدا ہے؛ اور وہ خُدا بھی جو بنی اِسرائیل کو مُلک مِصر سے نِکال لایا اور اُنھیں بحرہ قُلزم میں خشک زمِین پر سے گُزارا اور اُنھیں کھانے کو مَن دِیا تاکہ وہ بیابان میں ہلاک نہ ہو جائیں؛ اور اُس نے اُن کے لِیے بُہت سے اور کام بھی کِیے۔",
                "۲۰": "اور پھر وہی خُدا ہمارے باپ دادا کو یروشلِیم کے مُلک سے نِکال لایا اور اپنے لوگوں کو بچایا اور حتیٰ کہ اب تک محفُوظ رکھا ہے؛ اور دیکھو یہ ہماری بدیوں اور مکرُوہات کی وجہ سے ہے کہ وہ ہمیں غُلامی میں لایا ہے۔",
                "۲۱": "اور تُم سب اِس دِن گواہ ہو کہ ضینِف جو اِن لوگوں پر بادِشاہ بنایا گیا وہ اپنے باپ دادا کے مُلک کی وراثت پانے کو بُہت مُضطرب تھا، پَس وہ لامن بادِشاہ کی مکاری اور عِیاری سے فریب کھا گیا، جِس نے ضینِف بادِشاہ کے ساتھ مُعاہدہ کِیا اور مُلک کے ایک حِصّے کی ملکیت اُس کے ہاتھوں کے حوالے کر کے یعنی لحی-نِیفی کا شہر اور شلوم کا شہر اور اِردگِرد کی سر زمِین—",
                "۲۲": "اور اُس نے یہ سب کُچھ صِرف اِن لوگوں کو اپنی محکُومی یا غُلامی میں لانے کے لِیے کِیا۔ اور دیکھو، اِس وقت ہم لامنوں کے بادِشاہ کو خراج ادا کرتے ہیں، اپنی مکئی اور اپنے جَو کا آدھا حِصّہ، اور حتیٰ کہ اپنے ہر قسم کے اَناج میں سے، اور اپنے گلّوں اور ریوڑوں میں اِضافے کا آدھا؛ اور یہاں تک کہ جو کُچھ ہمارے پاس ہے یا ہماری ملکیت ہے اُس کے آدھے کا لامنوں کا بادِشاہ تقاضا کرتا ہے، یا پھر ہماری زِندگیوں کا۔",
                "۲۳": "اور اب کیا یہ برداشت کرنا نہایت مُشکل نہیں؟ اور کیا ہماری مُصِیبت بڑی نہیں؟ اب دیکھو ہمارے لِیے ماتم کرنے کی کتنی بڑی وجہ ہے۔",
                "۲۴": "ہاں مَیں تُم سے کہتا ہُوں کہ ہمارے ماتم کرنے کے بڑے بڑے اسباب ہیں؛ پَس دیکھو ہمارے کتنے بھائی قتل ہو چُکے ہیں، اور اُن کا خُون ناحق بہایا گیا ہے، اور یہ سب بدی کے سبب سے ہُوا ہے۔",
                "۲۵": "پَس اگر یہ لوگ خطا میں نہ پڑتے تو خُداوند اُن پر اِتنی بڑی بدی نہ آنے دیتا۔ بلکہ دیکھو وہ اِس کی باتوں پر دھیان نہ دیتے تھے؛ بلکہ اُن میں جھگڑے پَیدا ہُوئے، حتیٰ کہ اِتنے شدِید کہ وہ ایک دُوسرے کا خُون بہانے لگے۔",
                "۲۶": "اور اُنھوں نے خُداوند کے نبی کو قتل کیا؛ ہاں، خُدا کا برگُزیدہ بندہ، جِس نے اُنھیں اُن کی بدیوں اور مکرُوہات کی بابت بتایا، اور بُہت سی باتوں کی نبُوّت کی جو آنے والی ہیں، ہاں، یعنی مسِیح کی آمد کی بابت۔",
                "۲۷": "اور پَس اُس نے اُن سے کہا کہ مسِیح خُدا ہے، ساری چِیزوں کا باپ، اور کہا کہ وہ خُود پر آدمی کی صُورت اپنائے گا اور یہ وہ صُورت ہو گی جِس پر آدمی کو اِبتدا میں پَیدا کِیا گیا؛ یا دُوسرے لفظوں میں، اُس نے یہ کہا کہ آدمی کو خُدا کی صُورت پر بنایا گیا، اور خُدا بنی آدم کے درمیان میں آئے گا، اور خُود پر گوشت اور خُون کا جِسم لے گا اور رُویِ زمِین پر جائے گا—",
                "۲۸": "اور اب چُوں کہ اُس نے یہ کہا تھا، اُنھوں نے اُسے مار دِیا؛ اور بُہت سے اَیسے اور کام کِیے جِس سے خُدا کا غضب اُن پر نازل ہُوا۔ پَس کون حیران ہے کہ وہ غُلامی میں ہیں، اور شدِید مُصائب سے مارے پِیٹے جاتے ہیں؟",
                "۲۹": "پَس دیکھو خُداوند فرماتا ہے: اُن کی خطا کے دِن میں اپنے لوگوں کی کوئی مدد نہیں کرُوں گا؛ بلکہ مَیں اُن کے راستے بند کرُوں گا تاکہ وہ خُوش حال نہ ہوں؛ اور اُن کے کام اُن کے سامنے ٹھوکر کھلانے والے پتھر کی مانِند ہوں گے۔",
                "۳۰": "اور پھر وہ فرماتا ہے: اگر میرے لوگ نجاست بوئیں گے تو وہ بگُولے میں اُس کا بُھوسا کاٹیں گے؛ اور اُس کا اثر زہر ہے۔",
                "۳۱": "اور پھر وہ فرماتا ہے: اگر میرے لوگ نجاست بوئیں گے تو پُوربی ہَوا کاٹیں گے، جو فوری تباہی لاتی ہے۔",
                "۳۲": "اور اب، دیکھو، خُدا کا وعدہ پُورا ہُوا ہے، اور تُم مارے پِیٹے جاتے اور تکلِیف اُٹھاتے ہو۔",
                "۳۳": "بلکہ اگر تُم دِل کے کامل اِرادے سے خُداوند کی طرف رُجُوع لاتے، اور اُسی پر توکّل کرتے، اور اپنی ساری عقل سے مُستَعِدی کے ساتھ اُس کی خِدمت کرتے ہو، اور اگر تُم اَیسا کرتے ہو، تو پھر وہ تُمھیں اپنی مرضی اور خُوشی کے مُوافِق غُلامی سے چُھڑائے گا۔"
            },
            "8": {
                "۱": "اور اَیسا ہُوا کہ لمحی بادِشاہ نے اپنے لوگوں سے کلام کرنا ختم کیا پَس اُس نے اُن سے بُہت سی باتیں کیں اور مَیں نے اُن میں سے چند ہی اِس کتاب میں لِکھی ہیں، اُس نے اپنے لوگوں کو اُن کے بھائیوں کی بابت سب باتیں بتائیں، جو ضریملہ کے مُلک میں تھے۔",
                "۲": "اور اُس نے عمون سے کہا کہ وہ ہجُوم کے سامنے کھڑا ہو، اور ضینِف کے مُلک سے چلے آنے کے وقت سے لے کر اُس وقت تک جب وہ خُود مُلک سے آیا، وہ سب کُچھ بتائے جو اُس کے بھائیوں کے ساتھ پیش آیا۔",
                "۳": "اور اُس نے اُن کے سامنے وہ آخِری باتیں بھی دُہرائیں جو بِنیامِین بادِشاہ نے اُنھیں سِکھائی تھیں، اور لمحی بادِشاہ کے لوگوں کے لِیے اُن کی وضاحت کی تاکہ وہ تمام باتیں سمجھ سکیں جو اُس نے کہیں۔",
                "۴": "اور اَیسا ہُوا کہ یہ سب انجام دینے کے بعد، لمحی بادِشاہ نے ہجُوم کو جانے دِیا کہ ہر کوئی اپنے اپنے گھر واپس جائے۔",
                "۵": "اور اَیسا ہُوا کہ وہ اَوراق جِن پر اُس کے لوگوں کا وہ بیان جو ضریملہ کے مُلک سے نِکلنے کے وقت سے لِکھا گیا تھا، عمون کے سامنے منگوایا، تاکہ وہ اُنھیں پڑھے۔",
                "۶": "اب جُوں ہی عمون رُوداد پڑھ چُکا، تو بادِشاہ نے یہ جاننے کے لِیے اُس سے معلُوم کِیا کہ کیا وہ زبانوں کا ترجمہ کر سکتا ہے، اور عمون نے اُسے بتایا کہ وہ نہیں کر سکتا۔",
                "۷": "اور بادِشاہ نے اُس سے کہا: کیوں کہ مَیں اپنے لوگوں کی مُصِیبتوں سے رنجِیدہ تھا مَیں نے تینتالیس آدمیوں کو بِیابان میں سفر پر بھیجا تاکہ وہ ضریملہ کا مُلک تلاش کریں، تاکہ ہم اپنے بھائیوں سے اِلتجا کریں کہ وہ ہمیں غُلامی سے چھُڑائیں۔",
                "۸": "اور وہ کئی دِنوں تک بیابان میں گُم رہے، پھر بھی وہ مُستِعَد تھے، اور اُنھیں ضریملہ کا مُلک تو نہ مِلا لیکن اُنھوں نے بُہت سے پانیوں کے درمیان کے مُلک میں سفر کِیا اُس عِلاقہ کو دریافت کِیا جہاں اِنسانوں اور جانوروں کی ہڈیاں ہر طرف بِکھری تھیں اور ہر قِسم کی عِمارتوں کے کھنڈر بھی ہر طرف بِکھرے ہُوئے تھے۔ اُس عِلاقہ کو دریافت کِیا جو لوگوں سے آباد تھا اور وہ شُمار میں اِسرائیل کے لشکروں کی مانِند تھے۔",
                "۹": "اور کہ اُن باتوں کی گواہی کے لِیے جو اُنھوں نے کہیں سچّی تھیں وہ اپنے ساتھ چوبِیس اَوراق لائے ہیں جو کُندہ کاری سے بھرے ہیں، اور خالِص سونے کے ہیں۔",
                "۱۰": "اور دیکھو، وہ سِینہ بند بھی لائے ہیں، جو حجم میں بڑے ہیں، اور یہ پِیتل اور تانبے کے ہیں، اور بالکل ٹھیک حالت میں ہیں۔",
                "۱۱": "اور پھر، وہ تلواریں بھی لائے ہیں، اِن کے دستے بوسِیدہ ہو چُکے ہیں، اور اِن کی دھاریں زنگ آلُود ہو چُکی ہیں؛ اور مُلک میں اَیسا کوئی نہیں ہے جو اِن اَوراق پر سے زُبّان یا کُندہ کاری کا ترجُمہ کر سکے۔ اِس لِیے مَیں نے تُجھ سے کہا: کیا تُو ترجُمہ کر سکتا ہے؟",
                "۱۲": "اور مَیں تُجھ سے پھر کہتا ہُوں: کیا تُو کسی کو جانتا ہے جو ترجُمہ کر سکتا ہے؟ پَس مَیں چاہتا ہُوں کہ اِن نوِشتوں کا ترجمہ ہماری زُبّان میں ہو؛ پَس شاید وہ ہمیں اُن لوگوں کے بقیہ کی بابت کوئی سُراغ دیں جو وہاں نیست و نابُود ہُوئے، جہاں سے یہ نوِشتے آئے ہیں؛ یا، شاید اِن لوگوں کا پتا بتائیں جو تباہ و برباد کِیے گئے ہیں؛ مَیں اُن کی تباہی کی وجہ جاننے کا آرزُو مند ہُوں۔",
                "۱۳": "اب عمون نے اُس سے کہا: اَے بادِشاہ، مَیں یقِیناً تُجھے اَیسے آدمی کی بابت بتا سکتا ہُوں جو نوِشتوں کا ترجُمہ کر سکتا ہے؛ کیوں کہ اُس کے پاس کُچھ اَیسا ہے کہ وہ دیکھ سکتا ہے، اور سارے نوِشتوں کا ترجُمہ کر سکتا ہے جو قدِیم زمانوں کے ہیں؛ اور یہ خُدا کی طرف سے نعمت ہے۔ اور یہ چِیزیں ترجُمان کہلاتی ہیں اور اُن میں کوئی نہیں دیکھ سکتا، سِوا اُس کے جِسے حُکم دِیا گیا ہو، کہیں اَیسا نہ ہو کہ وہ دیکھے جو اُسے نہیں دیکھنا چاہیے اور وہ ہلاک ہو۔ اور جِسے اُن میں دیکھنے کا حُکم دِیا جاتا ہے، اُسے رویا بِین کہتے ہیں۔",
                "۱۴": "اور دیکھ اُن لوگوں کا بادِشاہ جو ضریملہ کے مُلک میں ہیں، وہی آدمی ہے جِس کو یہ انجام دینے کا حُکم دِیا گیا ہے، اور جِس کے پاس خُدا کی طرف سے یہ افضل نعمت ہے۔",
                "۱۵": "اور بادِشاہ نے کہا کہ رویا بِین نبی سے افضل ہے۔",
                "۱۶": "اور عمون نے کہا کہ رویا بِین مُکاشفہ بِین ہوتا ہے اور نبی بھی؛ اور اَیسی نعمت جو کہ افضل ہے کوئی آدمی پا نہیں سکتا، سِوا اِس کے کہ اُس کے پاس خُدا کی قُدرت ہو، جو کہ ہر کوئی نہیں پا سکتا؛ پِھر بھی کسی آدمی کو خُدا کی طرف سے بڑی قُدرت عطا ہو سکتی ہے۔",
                "۱۷": "بلکہ رویا بِین وہ باتیں جان سکتا ہے جو ماضی کی ہیں، اور وہ باتیں بھی جو ہونے والی ہیں، اور سب باتیں اُن کے وسِیلہ سے آشکار کی جائیں گی، یا، بلکہ پوشِیدہ باتیں ظاہِر ہوں گی، اور مخفی باتیں عیاں کی جائیں گی، اور وہ باتیں جو نامعلُوم ہیں اُن کے وسِیلہ سے معلُوم ہوں گی، اور اُن کے وسِیلہ سے وہ باتیں بھی معلُوم ہو جائیں گی جو کسی اور طرح سے معلُوم نہیں ہو سکتیں۔",
                "۱۸": "یُوں خُدا نے اِنسان کو وسِیلہ مُہیا کیا ہے، کہ اِیمان کے وسِیلہ سے، بڑے بڑے مُعجزے کرے؛ پَس وہ اپنے ہم عصروں کے لِیے بڑے فیض کا باعث بنتا ہے۔",
                "۱۹": "اور اب جب عمون نے یہ باتیں ختم کیں تو بادِشاہ نہایت شادمان ہُوا، اور یہ کہہ کر خُدا کا شُکر گُزار ہُوا: بے شک اِن اَوراق میں بُہت بڑا بھید پِنہاں ہے، اور بےشک یہ ترجُمان اَیسے تمام بھیدوں کو بنی آدم پر آشکارا کرنے کے اِرادہ کے لِیے تیار کِیے گئے ہیں۔",
                "۲۰": "آہ، خُداوند کے کام کس قدر نِرالے ہیں اور وہ اپنے لوگوں کو کس حد تک برداشت کرتا ہے؛ ہاں، بنی آدم کی خِرد کتنی اَندھی اور غبی ہے؛ چُوں کہ وہ حِکمت کو تلاش نہیں کرتے، نہ طلب گار ہوتے ہیں کہ یہ اُن پر حاکم ہو!",
                "۲۱": "ہاں وہ اَیسے جنگلی گلّے کی مانِند ہیں جو چرواہے سے بھاگتا، اور مُنتشر ہوتا ہے، اور ہانک دِیا جاتا ہے، اور جنگل کے درِندے اُن کو نِگل جاتے ہیں۔"
            },
            "9": {
                "intro": "ضینِف کی سرگزشت—اُس کی اُمّت کی رُوداد، ضریملہ کے مُلک سے روانہ ہونے سے لے کر اُس وقت تک جب تک کہ وہ لامنوں کے ہاتھوں سے چُھڑائے گئے۔",
                "۱": "مُجھ، ضینِف، کو بنی نِیفی کی ساری زُبان سِکھائی گئی تھی۔ اور بنی نِیفی کے مُلک کا یا ہمارے باپ دادا کی پہلی وراثتی سرزمِین کا عِلم تھا، اور جاسُوس کی حیثیت سے لامنوں میں بھیجا گیا، تاکہ مَیں اِن کی فَوجوں کی جاسُوسی کرُوں، تاکہ ہماری فَوج پھر اُن پر چڑھائی کرے اور اُنھیں تباہ کرے—بلکہ جب مَیں نے اُن کے درمیان میں اُس نیکی کو دیکھا تو مَیں نے چاہا کہ اُنھیں تباہ و برباد نہ کیا جائے۔",
                "۲": "پَس، مَیں نے بیابان میں اپنے بھائیوں سے تکرار کی، کیوں کہ مَیں چاہتا تھا کہ ہمارا حاکم اُن سے ایک مُعاہدہ کرے؛ لیکن چُوں کہ وہ دُرشت اور خُون کا پیاسا آدمی تھا، اُس نے حُکم دِیا کہ مُجھے قتل کر دِیا جائے؛ بلکہ بُہتوں کے خُون بہنے کی بدولت مَیں بچایا گیا؛ پَس باپ باپ کے خِلاف لڑا، اور بھائی بھائی کے خِلاف، یہاں تک کہ ہماری فَوج کی بیش تر تعداد بیابان میں ہلاک ہُوئی؛ اور ہم میں سے جو بچ سکے، اپنی بیویوں اور اپنے بچّوں کو یہ واقعات بتانے کے لِیے ضریملہ کے مُلک کو واپس لوٹے۔",
                "۳": "اور پھر بھی، مَیں، جو اپنے باپ دادا کے مُلک کا وارث ہونے کے لِیے نہایت مُضطرب تھا، اُن سب کو اِکٹھا کِیا جو جا کر مُلک کی ملکیت پانے کے خواہش مند تھے، اور اُس مُلک میں جانے کے لِیے دوبارہ بیابان میں سفر شُروع کِیا؛ لیکن ہمیں قحط اور شدِید مُصیبتوں نے مارا؛ کیوں کہ ہم خُداوند اپنے خُدا کو یاد کرنے میں سُست تھے۔",
                "۴": "تاہم بیابان میں کئی دِن بھٹکنے کے بعد ہم نے اِس جگہ اپنے خیمے لگائے جہاں ہمارے بھائی قتل ہُوئے تھے، جو کہ ہمارے باپ دادا کے مُلک کے قریب تھی۔",
                "۵": "اور اَیسا ہُوا کہ مَیں اپنے چار آدمیوں کے ساتھ دوبارہ بادِشاہ کے پاس شہر میں گیا، تاکہ مَیں بادِشاہ کا مزاج جانُوں، اور یہ بھی جانُوں، کہ آیا مَیں اپنے لوگوں کے ساتھ جا کر صُلح سے مُلک پر قبضہ کر سکتا ہُوں۔",
                "۶": "اور مَیں بادِشاہ کے پاس گیا، اور اُس نے میرے ساتھ عہد کیا کہ مَیں لحی-نِیفی کا مُلک، اور شلوم کا مُلک اپنی ملکیت میں لے سکتا ہُوں۔",
                "۷": "اور اُس نے اپنے لوگوں کو اُس مُلک سے نِکل جانے کا حُکم بھی دِیا، اور مَیں اور میرے لوگ مُلک میں گئے کہ اُسے اپنی ملکیت میں لے لِیا۔",
                "۸": "اور ہم عِمارتیں بنانے لگے اور شہر کی فصیلیں، ہاں یعنی لحی-نِیفی کے شہر اور شلوم کے شہر کی فصیلیں مرمت کرنے لگے۔",
                "۹": "اور ہم نے زمِین کاشت کرنا شُروع کی، ہاں، بلکہ تمام قسم کے بِیج، مکئی کے اور گندم کے اور جَو کے اور چنے کے اور سیوم کے بِیج اور پھلوں کی تمام اَقسام کے بِیج؛ اور ہم اِس مُلک میں بڑھنے اور خُوش حال ہونے لگے۔",
                "۱۰": "اب یہ لامن بادِشاہ کی مکاری اور عِیّاری تھی کہ اُس نے یہ مُلک ملکیت کے لِیے ہمارے حوالے کِیا تاکہ وہ میرے لوگوں کو غُلامی میں لائے۔",
                "۱۱": "پَس اَیسا ہُوا کہ ہمارے اُس مُلک میں قیام کے بارہ سال کے عرصے کے بعد لامن بادِشاہ بےچین ہونے لگا، کہیں اَیسا نہ ہو کہ کسی طریقے سے میرے لوگ مُلک میں اِتنے مضبُوط نہ ہو جائیں، کہ وہ اُن پر غالِب نہ آ سکیں، اور اُنھیں اسِیری میں نہ لا سکیں۔",
                "۱۲": "اب وہ کاہل اور بُت پرست لوگ تھے؛ پَس وہ ہمیں غُلامی میں رکھنے کے خواہش مند تھے، تاکہ وہ ہمارے ہاتھوں کی محنت سے خُود مزے لیتے؛ ہاں، تاکہ ہمارے میدانی عِلاقوں کے ریوڑوں پر خُود عَیش و عِشرت کر سکیں۔",
                "۱۳": "پَس اَیسا ہُوا کہ لامن بادِشاہ اپنے لوگوں کو میرے لوگوں کے ساتھ جھگڑوں کے لِیے اُبھارنے لگا؛ چُناں چہ مُلک میں جنگیں اور جھگڑے شُروع ہو گئے۔",
                "۱۴": "پَس نِیفی کے مُلک میں میرے عہدِ حُکُومت کے تیرھویں برس شلوم کے مُلک کے جنُوب کے پرے، جب میرے لوگ اپنے گلّوں کو پانی پِلا اور چرا رہے تھے، اور زمِین میں ہل چلا رہے تھے، تو لامنوں کا بُہت بڑا لشکر اُن پر چڑھ آیا، اور اُنھیں قتل کرنے، اور اُن کے گلّے اور کھیتوں کی مکئی لُوٹنے لگا۔",
                "۱۵": "ہاں، اور اَیسا ہُوا کہ وہ سب جو پکڑے نہ گئے، وہ بھاگے، یعنی نِیفی کے شہر میں آئے، اور مُجھے بچاؤ کے لِیے پُکارا۔",
                "۱۶": "اور اَیسا ہُوا کہ مَیں نے اُنھیں کُمانوں کے ساتھ، اور تِیروں کے ساتھ، تلواروں کے ساتھ، اور بُغدوں کے ساتھ، اور لٹھوں کے ساتھ، اور فلاخنوں کے ساتھ، اور ہر قسم کے ہتھیاروں کے ساتھ جو ہم ایجاد کر سکتے تھے، اُنھیں مسلح کِیا اور مَیں اور میرے لوگ لامنوں کے خِلاف لڑنے نِکل پڑے۔",
                "۱۷": "ہاں، خُداوند کے زور میں ہم بنی لامن کے خِلاف لڑنے نِکلے؛ پَس مَیں اور میرے لوگوں نے جوش سے خُداوند سے فریاد کی کہ وہ ہمیں ہمارے دُشمنوں کے ہاتھوں سے چُھڑائے، کیوں کہ ہم اپنے باپ دادا کی رہائی یاد کر کے بےدار ہو چُکے تھے۔",
                "۱۸": "اور خُدا نے ہماری فریاد سُنی اور ہماری دُعاؤں کا جواب دِیا؛ اور اُس کے زور میں ہم آگے بڑھے؛ ہاں، ہم بنی لامن کے مقابلے میں آگے بڑھے، اور ایک دِن اور ایک رات میں ہم نے تین ہزار تینتالیس کو مارا؛ ہم اُنھیں اپنے مُلک سے نِکالنے تک مارتے رہے۔",
                "۱۹": "اور مَیں نے، خُود، اپنے ہاتھوں سے اُن کی لاشیں دفنانے میں مدد کی تھی۔ اور دیکھو، ہمارے بڑے ماتم اور گری کا سبب ہمارے دو سو اُناسی بھائیوں کا قتال تھا۔"
            },
            "10": {
                "۱": "اور اَیسا ہُوا کہ ہم پھر سے سلطنت قائم کرنے لگے اور ہم پھر سے امن کے ساتھ مُلک پر قابض ہونے لگے۔ اور مَیں نے ہر قسم کے جنگی ہتھیار بنوائے تاکہ اِس طرح میرے پاس میرے لوگوں کے واسطے اُس وقت کے لِیے ہتھیار ہوں، جب بنی لامن میرے لوگوں کے خِلاف دوبارہ جنگ کرنے آئیں۔",
                "۲": "اور مَیں نے مُلک کے گِرد مُحافظ مُقرّر کِیے تاکہ بنی لامن دوبارہ ہم پر بےخبری میں حملہ کر کے ہمیں ہلاک نہ کر دیں؛ اور یُوں مَیں نے اپنے لوگوں اور اپنے گلّوں کی نِگہبانی کی تھی، اور اُنھیں دُشمن کے ہاتھوں میں پڑنے سے بچائے رکھا۔",
                "۳": "اور اَیسا ہُوا کہ ہم نے اپنے باپ دادا کے مُلک کو کئی برسوں تک وراثت میں رکھا، ہاں، بائِیس سال تک۔",
                "۴": "اور مَیں نے حُکم دِیا کہ مرد زمِین پر ہل چلائیں، اور ہر قِسم کا غلّہ اور ہر قِسم کے پھل کی ہر نسل اُگائیں۔",
                "۵": "اور مَیں نے حُکم دِیا کہ عورتیں چرخا کاتیں، اور محنت اور مُشقّت کریں، اور کتانی کپڑے کی عُمدہ قِسمیں تیار کریں، ہاں، اور ہر قؐسم کا کپڑا تیار کریں، جِس سے ہم اپنی برہنگی ڈھانپیں؛ اور یُوں مُلک میں ہم خُوش حال ہُوئے—یُوں بائِیس سال تک ہم نے مُلک میں مُسلسل امن و اَمان قائم رکھا۔",
                "۶": "اور اَیسا ہُوا کہ لامن بادِشاہ مر گیا، اور اُس کی جگہ اُس کا بیٹا حُکُومت کرنے لگا۔ اور وہ اپنی اُمّت کو میری اُمّت کے خِلاف بغاو ت کے لِیے اُبھارنے لگا؛ پَس وہ جنگ کے لِیے اور میری اُمّت کے خِلاف چڑھائی کرنے کے لِیے تیاری کرنے لگے۔",
                "۷": "بلکہ مَیں نے اپنے جاسُوس شملون کے مُلک کے اِرد گِرد بھیجے تاکہ مَیں اُن کی تیاریوں کا کھوج لگا سکُوں، تاکہ اُن کے خِلاف دِفاع کر سکُوں تاکہ وہ میرے لوگوں پر چڑھ نہ آئیں اور اُنھیں ہلاک نہ کر دیں۔",
                "۸": "اور اَیسا ہُوا کہ وہ مُلکِ شلوم کے شِمال میں اپنے بے شُمار لشکروں کے ساتھ کُمانوں سے، اور تِیروں سے، اور تلواروں سے، اور بُغدوں سے، اور پتھروں سے، اور فلاخنوں سے لیس جنگ جُو مردوں کے ساتھ چڑھ آئے؛ اور اُن کے سر مُنڈھے ہُوئے اور وہ ننگے تھے؛ اور اُنھوں نے صِرف چمڑے کے کمر بند اپنی کمروں پر باندھے ہُوئے تھے۔",
                "۹": "اور اَیسا ہُوا کہ مَیں نے حُکم دِیا کہ میری اُمّت کی عورتیں اور بچّے بیابان میں چُھپ جائیں؛ اور مَیں نے یہ حُکم بھی دِیا کہ میرے تمام بُوڑھے مرد جو ہتھیار اُٹھا سکتے تھے اور میرے تمام جوان مرد بھی جو ہتھیار اُٹھا سکتے تھے، بنی لامن کے خِلاف لڑائی پر جانے کے لِیے نِکل کھڑے ہوں؛ اور مَیں نے ہر آدمی کو اُس کی عُمر کے مُطابق صفوں میں مُقرّر کِیا۔",
                "۱۰": "اور اَیسا ہُوا کہ ہم بنی لامن کے خِلاف لڑنے کے لِیے نِکل پڑے؛ اور مَیں، یعنی مَیں، اپنے ایّامِ ضُعیفی میں بنی لامن کے خِلاف لڑائی کے لِیے گیا۔ اور اَیسا ہُوا کہ ہم خُداوند کے زور میں لڑائی کے لِیے نِکل پڑے۔",
                "۱۱": "اب بنی لامن کو نہ خُداوند، نہ خُداوند کے زور کا کُچھ عِلم تھا، پَس اُنھیں اپنی طاقت پر بھروسا تھا۔ اَلبتہ آدمی کی طاقت کے لحاظ سے، وہ طاقت ور قَوم تھی۔",
                "۱۲": "وہ جنگلی، اور وحشی، اور خُون کی پیاسی قَوم تھی، جو اپنے باپ دادا کی روایات پر یقِین رکھتی تھی، جو کہ یہ ہے—وہ یہ یقِین کرتی تھی کہ وہ اپنے باپ دادا کی بدیوں کے سبب سے یروشلِیم سے نِکالی گئی، اور بیابان میں اُن کے بھائیوں نے اُن کے ساتھ نااِنصافی کی، اور پھر سَمُندر پار کرتے ہُوئے بھی اُن کے ساتھ نااِنصافی ہُوئی؛",
                "۱۳": "اور دوبارہ اُن سے نااِنصافی ہُوئی جب سَمُندر پار کرنے کے بعد وہ اپنی پہلی مورُوثی سرزمِین میں تھے، اور یہ سب اِس لِیے ہُوا کہ نِیفی خُداوند کے حُکموں کو ماننے میں زیادہ وفادار تھا—پَس وہ خُداوند کا مقبُولِ نظر تھا، کیوں کہ خُداوند اُس کی دُعائیں سُنتا اور اُن کا جواب دیتا تھا، اور اُسی نے بیابان میں اُن کے سفر کی راہ نمائی کی تھی۔",
                "۱۴": "اور اُس کے بھائی اُس پر برہم تھے کیوں کہ وہ خُدا کی حِکمت کو نہ سمجھتے تھے؛ وہ پانیوں پر بھی اُس پر غضب ناک تھے کیوں کہ اُنھوں نے اپنے دِل خُداوند کے خِلاف سخت کر لِیے تھے۔",
                "۱۵": "اور جب وہ موعودہ مُلک میں پُہنچ چُکے پھر بھی اُس کے ساتھ غضب ناک ہُوئے، کیوں کہ وہ یہ کہتے تھے کہ اُس نے اُن کے ہاتھوں سے لوگوں پر حُکم رانی لے لی تھی؛ اور وہ اُسے ہلاک کرنے کے خواہاں تھے۔",
                "۱۶": "اور پھر وہ اُس پر اِس بات سے بھی خفا تھے چُوں کہ وہ خُداوند کے حُکم کے مُطابق بیابان میں چلا گیا تھا، اور وہ سرگُزشت لے لی تھی جو تانبے کے اَوراق پر کُندہ تھی، چُناں چہ وہ یہ کہتے کہ اُس نے اُنھیں لُوٹا تھا۔",
                "۱۷": "اور یُوں اُنھوں نے اپنے بچّوں کو سِکھایا کہ اُن سے نفرت کریں، اور اُنھیں قتل کریں، اور اُنھیں لُوٹیں، اور اُن سے چِھینیں، اور اُنھیں تباہ و برباد کرنے کے لِیے جو کُچھ کر سکتے ہوں کریں؛ پَس وہ نِیفی کی نسل سے اَبَدی نفرت کرتے ہیں۔",
                "۱۸": "اِسی واسطے لامن بادِشاہ نے، اپنی مکاری، اور فریب و چالاکی سے، اور اپنے پُرکشش وعدوں سے، مُجھے دھوکا دِیا، کہ مَیں اپنے لوگوں کو اِس مُلک میں لایا، کہ وہ اُنھیں ہلاک کریں؛ ہاں، اور ہم نے کئی برسوں تک اِس مُلک میں دُکھ جِھیلے ہیں۔",
                "۱۹": "اور اب مَیں، ضینِف، نے بنی لامن کی بابت یہ سب باتیں اپنے بھائیوں کو بتا کر اُن میں جوش پَیدا کِیا، تاکہ خُداوند پر توکّل کر کے پُوری قُوّت سے لڑائی کے لِیے نِکلیں؛ پَس، ہم نے دُو بہ دُو اُن سے جنگ لڑی۔",
                "۲۰": "اور اَیسا ہُوا کہ ہم نے دوبارہ اُنھیں اپنے مُلک سے نِکال دِیا؛ اور ہم نے بڑی بے رحمی سے اُن کا قتلِ عام کِیا، یعنی نہایت زیادہ کہ ہم نے اُن کا شُمار نہ کِیا۔",
                "۲۱": "اور اَیسا ہُوا کہ ہم دوبارہ اپنے مُلک کو لوٹے، اور میرے لوگ اپنے گلّوں کو سنبھالنے، اور اپنے کھیتوں میں ہل چلانے لگے۔",
                "۲۲": "اور اب چُوں کہ مَیں عُمر رسِیدہ ہو گیا، چُناں چہ مَیں نے اپنی سلطنت اپنے بیٹوں میں سے ایک کے حوالے کر دی؛ پَس مَیں مزید کُچھ نہیں کہتا۔ اور خُداوند میری اُمّت کو برکت دے۔ آمین۔"
            },
            "11": {
                "۱": "اور اب اَیسا ہُوا کہ ضینِف نے سلطنت اپنے بیٹوں میں سے ایک بیٹے، نوح کے حوالے کی، پَس نوح اُس کی جگہ حُکُومت کرنے لگا اور وہ اپنے باپ کی راہوں پر نہ چلا۔",
                "۲": "پَس دیکھو اُس نے خُدا کے حُکموں کو نہ مانا بلکہ وہ اپنے دِل کی خواہشات کے پِیچھے چل پڑا، اور اُس کی بُہت سی بیویاں اور حرمیں تھیں۔ اور اپنے لوگوں سے گُناہ اور وہ کُچھ کروانے کا سبب بنا جو خُداوند کی نظر میں مکُروہ تھا۔ ہاں، اور اُنھوں نے حرام کاری اور ہر طرح کی بدکاری کی۔",
                "۳": "اور اُس نے اُن کی تمام ملکیت پر پانچواں حِصّہ محصّول لگایا، اُن کے سونے اور اُن کی چاندی کا پانچواں حِصّہ، اور اُن کے زِف اور اُن کے تانبے اور اُن کے پِیتل کا پانچواں حِصّہ اور اُن کے لوہے؛ اور اُن کے بچھڑوں کا پانچواں حِصّہ اور اُن کے سارے غلّے کا پانچواں حِصّہ بھی۔",
                "۴": "اور یہ سب کُچھ وہ اپنی بیویوں اور اپنی حرموں اور اپنے کاہنوں اور اُن کی بیویوں اور اُن کی حرموں کو مہیّا کرنے کے لِیے لیتا تھا؛ یُوں اُس نے سلطنت کے مُعاملات تبدیل کر لِیے تھے۔",
                "۵": "پَس اُس نے اپنے باپ کے مخصُوص کِیے ہُوئے تمام کاہنوں کو معزُول کر کے اُن کی جگہ نئے مخصُوص کِیے، اَیسوں کو جو اپنے دِلوں کے غرور کے باعث مُتکبُّر تھے۔",
                "۶": "ہاں اور یُوں وہ اپنی کاہلی اور اپنی بُت پرستی اور اپنی حرام کاریوں میں اُن محصُولات کی وجہ سے جو نوح بادِشاہ نے اپنے لوگوں پر لگائے تھے، کفالت پاتے؛ یوں لوگوں نے سِیہ کاری کی کفالت کے لِیے سخت محنت کی۔",
                "۷": "ہاں، وہ بھی بُت پرست ہو گئے، چُوں کہ وہ بادِشاہ اور کاہنوں کی بےفائدہ اور پُھسلانے والی باتوں سے دھوکا کھا گئے؛ چُناں چہ اُنھوں نے اُن سے پُھسلانے والی باتیں کیں۔",
                "۸": "اور اَیسا ہُوا کہ نوح بادِشاہ نے بُہت سی شان دار اور وسیع عِمارتیں بنوائیں؛ اور اُس نے اُنھیں لکڑی کے عُمدہ و نفیس کام اور قِیمتی چِیزوں کی تمام قِسموں، سونے اور چاندی اور لوہے اور پیتل اور زِف اور تانبے سے آراستا کِیا؛",
                "۹": "اور اُس نے اپنے لِیے بھی ایک وسِیع و عرِیض محل بنوایا، اور اُس کے وسط میں ایک تخت بھی، جو سارا عُمدہ لکڑی کا تھا اور سونے اور چاندی اور قِیمتی چیزوں سے آراستا کِیا گیا تھا۔",
                "۱۰": "اور اُس نے یہ بھی کرایا کہ اُس کے کاری گر ہَیکل کے اندر دیواروں پر عُمدہ لکڑی اور تانبے اور پیتل سے ہر قسم کا بہترین کام کریں۔",
                "۱۱": "جو نشستیں اعلیٰ کاہنوں کے لِیے مخصُوص کی گئی تھیں وہ باقی تمام نشستوں سے اُونچی تھیں، اور وہ اُس نے خالص سونے سے آراستا کیں؛ اور اُس نے اُن نشستوں کے سامنے چھاتی کے برابر کِنگرہ بنوایا تاکہ وہ اپنے لوگوں سے جُھوٹی اور بے فائدہ باتیں کرنے کے دوران میں اِن پر اپنے جِسموں اور بازوؤں کو آرام کے لِیے رکھ سکیں۔",
                "۱۲": "اور اَیسا ہُوا کہ اُس نے ہَیکل کے نزدیک ایک بُرج بنوایا؛ ہاں، بُہت اُونچا بُرج، اِتنا اُونچا کہ وہ اُس کی چوٹی پر کھڑا ہو کر شلوم کا مُلک اور شملون کا مُلک بھی دیکھ سکے، جو لامنوں کے قبضے میں تھا؛ اور حتیٰ کہ وہ اِرد گِرد کے سارے مُلک کو بھی دیکھ سکتا تھا۔",
                "۱۳": "اور اَیسا ہُوا کہ اُس نے شلوم کے مُلک میں بُہت سی عِمارتیں تعمیر کرائیں؛ اور اُس نے شلوم کے مُلک کے شِمال میں اُس پہاڑی پر ایک بُہت بڑا بُرج بھی بنوایا جو بنی نِیفی کے لِیے پناہ گاہ تھی جب وہ مُلک سے بھاگے؛ اور یُوں اُس نے اپنے لوگوں پر محصُول لگا کر حاصل کی ہُوئی دولت سے اَیسا کِیا۔",
                "۱۴": "اور اَیسا ہُوا کہ اُس نے اپنی دولت سے دِل لگا لِیا، اور اُس نے اپنا وقت اپنی بیویوں اور حرموں کے ساتھ بدمستی میں گُزارا؛ اور اَیسے ہی اُس کے کاہنوں نے بھی اپنا وقت کسبیوں کے ساتھ گُزارا۔",
                "۱۵": "اور اَیسا ہُوا کہ اُس نے مُلک میں ہر طرف تاکِستان لگوائے؛ اور اُس نے مَے کے حوض لگوائے اور کثرت سے مَے بنائی؛ اور اِس طرح وہ اور اُس کے لوگ بھی مَے کے متوالے بن گئے۔",
                "۱۶": "اور اَیسا ہُوا کہ لامنی اُس کے لوگوں پر چڑھ آنے لگے، چھوٹے گروہوں پر، اور اُن کے کھیتوں میں اور حتیٰ کہ جب وہ اپنے گلّے چرا رہے ہوتے، اُنھیں قتل کرنے لگے۔",
                "۱۷": "اور نوح بادِشاہ نے اُنھیں دُور رکھنے کے لِیے مُلک کے گرد مُحافظ بھیجے مگر اُس نے کافی تعداد نہ بھیجی تھی، اور لامنی اِن پر چڑھ آئے اور اُنھیں قتل کر ڈالا، اور اُن کے بُہت سے ریوڑ مُلک سے باہر ہانک دِیے؛ یُوں لامن اُنھیں ہلاک کرنے اور اُن کے لِیے اپنی نفرت کو عمل میں لانے لگے۔",
                "۱۸": "اور اَیسا ہُوا کہ نوح بادِشاہ نے اُن کے خِلاف اپنی فَوجیں بھیجیں، اور وہ پِیچھے دھکیل دیے گئے، یعنی اُنھوں نے اُن کو تھوڑے وقت کے لِیے پِیچھے دھکیل دِیا؛ پَس نوح کی فَوج اپنے مالِ غنیمت پر خُوش ہو کر لوٹی۔",
                "۱۹": "اور اب اِس بڑی فتح کی بدولت وہ اپنے دِلوں کے غرور میں مُتکبُّر ہُوئے، اُنھوں نے اپنی طاقت پر یہ کہتے ہُوئے شیخی بگھاری کہ اُن کے پچاس، لامنوں کے ہزاروں پر بھاری تھے؛ اور اِس طرح وہ شیخی بگھارنے اور خُون ریزی اور اپنے بھائیوں کا خُون بہانے پر خُوش ہُوئے اور اَیسا اُن کے بادِشاہ اور اُن کے کاہنوں کی بدکاری کے سبب ہُوا۔",
                "۲۰": "اور اَیسا ہُوا کہ اُن کے درمیان ایک آدمی جِس کا نام ابینادی تھا؛ اور وہ اُن میں گیا اور یہ کہہ کر نبُوّت کرنے لگا: دیکھو خُداوند یُوں فرماتا ہے، اور اِس طرح اُس نے مُجھے حُکم دِیا ہے کہ جاؤ اور اِن لوگوں سے کہو کہ خُداوند یُوں فرماتا ہے—اَفسوس اِن لوگوں پر، پَس مَیں نے اِن کی مکرُوہات اور اِن کی بدکاریاں اور حرام کاریاں دیکھی ہیں اور اگر وہ تَوبہ نہیں کرتے تو مَیں اپنے قہر مِیں اُنھیں سزا دُوں گا۔",
                "۲۱": "اور سِوا اِس کے کہ وہ تَوبہ کریں اور خُداوند اپنے خُدا کی طرف رُجُوع لائیں، دیکھو، مَیں اُنھیں اُن کے دُشمنوں کے ہاتھوں میں دے دُوں گا؛ ہاں، اور وہ غُلامی میں لائے جائیں گے؛ اور وہ اپنے دُشمنوں کے ہاتھوں مُصِیبت اُٹھائیں گے۔",
                "۲۲": "اور اَیسا ہو گا کہ وہ جان لیں گے کہ مَیں خُداوند اُن کا خُدا ہُوں، اور مَیں غیور خُدا ہُوں اپنے لوگوں کی بدکاریوں پر اُنھیں سزا دیتا ہُوں۔",
                "۲۳": "اور اَیسا ہو گا کہ سِوا اِس کے کہ یہ لوگ تَوبہ کریں اور خُداوند اپنے خُدا کی طرف رُجُوع لائیں، وہ غُلامی میں لائے جائیں گے؛ اور کوئی اُنھیں نہیں چُھڑائے گا، سِوا خُداوند خُدا قادِرِ مُطلق۔",
                "۲۴": "ہاں، اور اَیسا ہو گا کہ تب وہ مُجھے پُکاریں گے پر مَیں اُن کی نہ سُنوں گا؛ ہاں، مَیں اُنھیں اُن ہی کے دُشمنوں کے ہاتھوں ہلاک ہونے دُوں گا۔",
                "۲۵": "اور سِوا اِس کے کہ وہ ٹاٹ اوڑھیں اور راکھ میں بیٹھ کر تَوبہ کریں، اور جوش کے ساتھ خُداوند اپنے خُدا سے فریاد کریں، نہ مَیں اُن کی دُعائیں سُنوں گا نہ مَیں اُنھیں اُن کی مُصِیبتوں سے چُھڑاؤں گا؛ اور خُداوند نے یُوں فرماتا ہے، اور یُوں اُس نے مُجھے حُکم دِیا ہے۔",
                "۲۶": "اور اب اَیسا ہُوا کہ جب ابینادی نے اُن سے یہ باتیں کہیں تو وہ اُس پر برہم ہُوئے، اور اُس کی جان لینے کے خواہاں ہُوئے؛ لیکن خُداوند نے اُس کو اُن کے ہاتھوں سے چُھڑایا۔",
                "۲۷": "اب جب نوح بادِشاہ نے وہ باتیں سُنیں جو ابینادی نے لوگوں سے کہیں تھی تو وہ بھی خفا ہُوا؛ اور اُس نے کہا: ابینادی کون ہوتا ہے، جو میری اور میرے لوگوں کی عدالت کرے، یا خُداوند کون ہے، جو میرے لوگوں پر اِتنی بڑی مُصِیبت لائے؟",
                "۲۸": "مَیں تُمھیں ابینادی کو یہاں لانے کا حُکم دیتا ہُوں، تاکہ مَیں اُسے قتل کرُوں، پَس اُس نے یہ باتیں کہیں ہیں تاکہ وہ میرے لوگوں کو ایک دُوسرے کے خِلاف غضب میں بڑھکائے، اور میرے لوگوں کے بِیچ میں جھگڑے بڑھائے؛ اِس لِیے مَیں اُس کو قتل کر دُوں گا۔",
                "۲۹": "اب لوگوں کی آنکھیں اَندھی ہو چُکی تھیں؛ پَس اُنھوں نے ابینادی کے کلام کے خِلاف اپنے دِلوں کو سخت کِیا اور اُس وقت کے بعد سے وہ اُسے پکڑنے کی کوشِش کرنے لگے۔ اور نوح بادِشاہ نے خُداوند کے کلام کے خِلاف اپنا دِل سخت کِیا، اور اپنے بُرے کاموں سے تَوبہ نہ کی۔"
            },
            "12": {
                "۱": "اور اَیسا ہُوا کہ دو سال کے عرصے کے بعد ابینادی اُن میں بَھیس بدل کر آیا، تاکہ وہ اُسے پہچان نہ سکیں اور اُن میں یہ کہہ کر نبُوّت کرنے لگا: خُداوند نے مُجھے یُوں کہہ کر حُکم دِیا—کہ ابینادی جا اور میرے اِن لوگوں میں نبُوّت کر، کیوں کہ اُنھوں نے میرے کلام کے خِلاف اپنے دل سخت کر لِیے ہیں؛ اُنھوں نے اپنے بُرے کاموں سے تَوبہ نہیں کی ہے؛ پَس، مَیں اپنے قہر میں اِن کے خِلاف آؤں گا، ہاں، مَیں اپنے قہرِ شدِید میں اُن کی بدیوں اور مکرُوہات کی سزا دُوں گا۔",
                "۲": "ہاں، اَفسوس اِس نسل پر! اور خُداوند نے مُجھ سے فرمایا: اپنا ہاتھ بڑھا، اور یہ کہہ کر نبُوّت کر: خُداوند یُوں فرماتا ہے، اَیسا ہو گا کہ یہ نسل اپنی بدیوں کے سبب سے غُلامی میں لائی جائے گی، اور گالوں پر طمانچے کھائے گی؛ ہاں، اور، لوگ اُنھیں ہانک دیں گے، اور یہ قتل کِیے جائیں گے؛ اور ہَوا کی گِدھیں، اور کُتّے، ہاں، اور جنگلی درِندے اُن کا گوشت نوچیں گے۔",
                "۳": "اور اَیسا ہو گا کہ نوح بادِشاہ کی زِندگی کی قیمت گرم بھٹی میں محض پوشاک جَیسی ہو گی؛ پَس وہ جان لے گا کہ مَیں ہی خُداوند ہُوں۔",
                "۴": "اور اَیسا ہو گا کہ مَیں اپنے اِن لوگوں کو شدِید مُصِیبتوں سے، ہاں، قحط سے اور طاعُون سے مارُوں گا؛ اور مَیں اَیسا کرُوں گا کہ وہ سارا دِن واویلا کرتے رہیں گے۔",
                "۵": "اور ہاں، مَیں اُن کی پیٹھ پر بوجھ بندھواؤں گا؛ اور وہ گُونگے گدھے کی طرح ہانکے جائیں گے۔",
                "۶": "اور اَیسا ہو گا کہ مَیں اُن کے درمیان ژالہ برساؤں گا، اور یہ اُنھیں مارے گا؛ اور پُوربی ہَوا بھی اُنھیں مارے گی؛ اور کِیڑے بھی اُن کی زمِین کو نقصان پُہنچائیں گے، اور اُن کا اَناج کھا جائیں گے۔",
                "۷": "اور بڑی وبا اُنھیں ہلاک کرے گی—اور مَیں یہ سب کُچھ اُن کی سِیہ کاریوں اور مکرُوہات کی وجہ سے کرُوں گا۔",
                "۸": "اور اَیسا ہو گا کہ اگر وہ تَوبہ نہیں کرتے تو مَیں اُنھیں رُویِ زمِین پر سے بالکل فنا کر دُوں گا؛ پھر بھی وہ اپنے پِیچھے سرگُزشت چھوڑ جائیں گے، اور مَیں اُنھیں اُن دُوسری قَوموں کے لِیے محفُوظ کرُوں گا جو اِس مُلک پر قابض ہوں گی؛ ہاں، اور مَیں یہ سب اِس لِیے کرُوں گا تاکہ مَیں اِس قَوم کی مکرُوہات دُوسری قَوموں پر ظاہر کرُوں۔ اور ابینادی نے اِس اُمّت کے خِلاف بُہت سی نبُوّتیں کیں۔",
                "۹": "اور اَیسا ہُوا کہ وہ اُس پر غُصہ ہُوئے؛ اور اُنھوں نے اُسے پکڑا اور باندھ کر بادِشاہ کے سامنے لے گئے، اور بادِشاہ سے کہنے لگے: دیکھ، ہم اُس آدمی کو تیرے سامنے لائے ہیں جِس نے تیری اُمّت کی بابت بُری نبُوّت کی ہے، اور کہتا ہے کہ خُدا اُنھیں برباد کر دے گا۔",
                "۱۰": "اور اُس نے تیری زِندگی کے مُتعلق بھی بُری نبُوّت کی ہے، اور کہا ہے کہ تیری زِندگی آگ کی بھٹی میں پوشاک کی مانِند ہے۔",
                "۱۱": "اور پھر یہ کہتا ہے کہ تُو خُشک ڈنٹھل کی مانِند ہے یعنی کھیت کے اُس خشک ڈنٹھل کی مانِند جو جانوروں کے پاؤں تلے مسلا اور روندا جاتا ہے۔",
                "۱۲": "اور پھر یہ کہتا ہے کہ تُو ایک ایسے خاردار پودے کے شگُوفوں کی ماننِد ہو گا جو کہ مکمل طور پر پکتے ہیں اور ہَوا چلنے سےرُویِ زمِین پر بِکھر جاتے ہیں۔ اور یہ بہانا کرتا ہے کہ یہ خُداوند نے کہا ہے۔ اور یہ کہتا ہے یہ سب کُچھ تُجھ پر تیری سِیہ کاریوں کے سبب سے نازِل ہو گا، سِوا اِس کے کہ تُو تَوبہ کرے۔",
                "۱۳": "اور اب، اَے بادِشاہ، تُو نے کون سی اَیسی بڑی بدی کی ہے، یا تیری قَوم نے کون سے بڑے بڑے گُناہ کِیے ہیں کہ خُدا ہمیں ملعُون ٹھہرائے یا پھر یہ آدمی ہمارا اِنصاف کرتا پھرے؟",
                "۱۴": "اور اب، اَے بادِشاہ، دیکھ ہم بےقصُور ہیں اور تُو نے بھی، اَے بادِشاہ، کوئی گُناہ نہیں کِیا؛ پَس اِس آدمی نے تیری بابت جُھوٹ کہا ہے، اور اِس نے بےفائدہ نبُوّت کی ہے۔",
                "۱۵": "اور دیکھ ہم بہادر ہیں، ہم نہ غُلامی قبُول کریں گے، یعنی نہ اپنے دُشمنوں کی اِسِیری میں جائیں گے؛ ہاں، اور تُو اب تک مُلک میں خُوش حال رہا ہے، اور تُو آیندہ بھی خُوش حال رہے گا۔",
                "۱۶": "دیکھ، یہ آدمی، ہم اِسے تیرے ہاتھوں میں دیتے ہیں؛ تُو اِس کے ساتھ وہی کر جو تُجھے اچھّا لگے۔",
                "۱۷": "اور اَیسا ہُوا کہ نوح بادِشاہ نے ابینادی کو قید خانے میں ڈال دِیا؛ اور اُس نے حُکم دِیا کہ سارے کاہنوں کو اِکٹھا کِیا جائے تاکہ وہ اُن سے مشاورت لے کہ اُسے اُس کے ساتھ کیا کرنا چاہیے۔",
                "۱۸": "اور اَیسا ہُوا کہ اُنھوں نے بادِشاہ سے کہا: اُسے یہاں لا تاکہ ہم اُس سے سوال کریں؛ اور بادِشاہ نے حُکم دِیا کہ وہ اُن کے سامنے لایا جائے۔",
                "۱۹": "اور وہ اُس سے سوال کرنے لگے، تاکہ وہ اُس سے اُس کی باتوں میں اِختلاف ڈلوائیں تاکہ اِس سے اُن کے پاس وجہ ہو کہ اُس پر اِلزام لگائیں؛ لیکن اُس نے دلیری سے اُنھیں جواب دیے، اور اُن کے سارے سوالوں کا کام یابی سے جواب دِیا، ہاں، وہ نہایت حیران ہُوئے؛ پَس اُس نے اُن کے سارے سوالوں کا سامنا کِیا، اور اُن کی ساری باتوں میں اُنھیں خاموش کر دِیا۔",
                "۲۰": "اور اَیسا ہُوا کہ اُن میں سے ایک نے اُس سے کہا: لِکھے ہُوئے نوِشتوں کے کیا معنی ہیں جو ہمیں ہمارے باپ دادا نے یہ کہہ کر سِکھائے کہ:",
                "۲۱": "اُس کے پاؤں پہاڑوں پر کیا ہی خُوش نما ہیں جو خُوشی کی خبر لاتا ہے؛ جو کہ سلامتی کا اِعلان کرتا ہے؛ جو نیکی کی خُوش خبری لاتا ہے؛ جو نجات کا اِعلان کرتا ہے؛ جو صِیُّون سے کہتا ہے، تیرا خُدا سلطنت کرتا ہے؛",
                "۲۲": "تیرے نگہبان آواز بُلند کریں گے؛ وہ آواز مِلا کر گائیں گے؛ پَس جب خُداوند صِیُّون کو واپس لائے گا تو وہ رُوبرو دیکھیں گے؛",
                "۲۳": "یروشلِیم کے ویرانو؛ خُوشی سے للکارو مِل کر نغمہ سرائی کرو، کیوں کہ خُداوند نے اپنے لوگوں کو دِلاسا دِیا ہے، اُس نے یروشلِیم کو مُخلصی دی ہے؛",
                "۲۴": "خُداوند نے اپنا پاک بازُو تمام قَوموں کی آنکھوں کے سامنے ننگا کِیا ہے، اور زمِین کی ساری اِنتہائیں ہمارے خُدا کی نجات دیکھیں گی؟",
                "۲۵": "اور اب ابینادی نے اُن سے کہا: کیا تُم کاہن ہو، اور اِس قَوم کو تعلِیم دینے، اور نبُوّت کی رُوح کو سمجھنے کا بہانا کرتے ہو، اور پھر بھی مُجھ سے یہ جاننے کی اُمِّید کرتے ہو کہ اِن باتوں کے کیا معنی ہیں؟",
                "۲۶": "مَیں تُم سے کہتا ہُوں، تُم پر اَفسوس جو خُدا کی راہوں کو بِگاڑتے ہو! کیوں کہ اگر تُم اِن باتوں کو سمجھتے تو تُم اُنھیں نہ سِکھاتے؛ پَس، تُم نے خُداوند کی راہوں کو بِگاڑا ہے۔",
                "۲۷": "تُمھارے دِلوں نے اُنھیں سمجھنے کی کوشِش ہی نہیں کی؛ چنُاں چہ تُمھاری عقل جاتی رہی۔ پَس، تُم اِس قَوم کو کیا سِکھاتے ہو؟",
                "۲۸": "اور اُنھوں نے کہا: ہم مُوسیٰ کی شریعت سِکھاتے ہیں۔",
                "۲۹": "اور اُس نے پھر اُن سے کہا: اگر تُم مُوسیٰ کی شریعت کی تعلِیم دیتے ہو تو اُسے مانتے کیوں نہیں؟ تُم نے اپنے دِل مال و دولت پر کیوں لگا رکھے ہیں؟ تُم کیوں حرام کاری کرتے ہو اور اپنی توانائی کسبیوں کے ساتھ کیوں خرچ کرتے ہو، ہاں، اور اِن لوگوں سے گُناہ کراتے ہو، کہ خُداوند نے مُجھے اِن لوگوں کے خِلاف نبُوّت کرنے کے لِیے بھیجا ہے، ہاں حتیٰ کہ اِن لوگوں کے خِلاف بُہت بڑی بُرائی کی نبُوّت؟",
                "۳۰": "کیا تُم نہیں جانتے کہ مَیں سچّ کہتا ہُوں؟ ہاں، تُم جانتے ہو کہ مَیں سچّ کہتا ہُوں؛ اور تُمھیں خُدا کے سامنے کانپنا چاہیے۔",
                "۳۱": "اور اَیسا ہو گا کہ تُم اپنی بدیوں کے باعث مارے جاؤ گے، پَس تُم کہتے ہو کہ تُم مُوسیٰ کی شریعت کی تعلِیم دیتے ہو۔ اور مُوسیٰ کی شریعت کی بابت تُم کیا جانتے ہو؟ کیا نجات مُوسیٰ کی شریعت کے وسِیلہ سے آتی ہے؟ تُم کیا کہتے ہو؟",
                "۳۲": "اور اُنھوں نے جواب دِیا اور کہا کہ نجات مُوسیٰ کی شریعت کے وسِیلہ سے آتی ہے۔",
                "۳۳": "بلکہ اب ابینادی نے اُن سے کہا: مَیں جانتا ہُوں کہ اگر تُم خُدا کے حُکموں کو مانو تو تُم بچ جاؤ گے؛ ہاں، اگر تُم اُن حُکموں کو مانو جو خُدا نے کوہِ سینا پر مُوسیٰ کو یہ کہتے ہُوئے دِیے:",
                "۳۴": "مَیں خُداوند تیرا خُدا ہُوں جو تُجھے مُلکِ مِصر، یعنی غُلامی کے گھر سے باہر نِکال لایا ہے۔",
                "۳۵": "تُو میرے سِوا کسی اور خُدا کو نہ ماننا۔",
                "۳۶": "تُو اپنے لِیے کوئی تراشی ہُوئی مُورت نہ بنانا، نہ کِسی چِیز کی صُورت بنانا جو اُوپر آسمان میں یا نِیچے زمِین پر یا زمِین کے نِیچے پانی میں ہے۔",
                "۳۷": "اب ابینادی نے اُن سے کہا، کیا تُم نے اِن سب کو مانا ہے؟ مَیں تُم سے کہتا ہُوں نہیں، تُم نے نہیں مانا۔ اور کیا تُم نے اِن لوگوں کو یہ سب کُچھ ماننے کی تعلِیم دی ہے؟ مَیں تُم سے کہتا ہُوں، نہیں، تُم نے اَیسا نہیں کِیا۔"
            },
            "13": {
                "۱": "اور اب جب بادِشاہ یہ باتیں سُن چُکا تو اُس نے اپنے کاہنوں سے کہا: اِس شخص کو لے جاؤ اور قتل کر دو، سِوا اِس کے ہم اور کیا کریں، کیوں کہ یہ تو دیوانہ ہے۔",
                "۲": "اور وہ آگے بڑھے اور اُس پر ہاتھ ڈالنے کی کوشِش کی؛ لیکن اُس نے اُن کا مُقابلہ کِیا، اور اُن سے کہا:",
                "۳": "مُجھے مت چھوؤ، پَس اگر تُم نے مُجھ پر ہاتھ ڈالا تو خُدا تُمھیں ہلاک کرے گا، کیوں کہ مَیں نے ابھی وہ پیغام نہیں پُہنچایا جِس کی خاطر خُداوند نے مُجھے بھیجا ہے؛ نہ مَیں نے تُمھیں وہ بتایا ہے جِس کو بتانے کے لِیے تُم نے مُجھے طلب کیا ہے کہ مَیں بتاؤں؛ پَس، اِس وقت خُدا مُجھے ہلاک نہ ہونے دے گا۔",
                "۴": "بلکہ مُجھے وہ حُکم پُورے کرنا ضرُور ہیں جِن کا خُدا نے مُجھے حُکم دِیا ہے؛ اور چُوں کہ مَیں نے تُمھیں سچّ بتایا ہے، چُناں چہ تُم میرے ساتھ خفا ہُوئے ہو۔ اور پھر، کیوں کہ مَیں نے خُدا کی باتیں کہی ہیں تو تُم نے میری بابت فیصلہ کر لِیا ہے کہ مَیں دیوانہ ہُوں۔",
                "۵": "اب اَیسا ہُوا کہ ابینادی کے یہ باتیں کہنے کے بعد نوح بادِشاہ کے لوگوں کو اُس پر ہاتھ ڈالنے کی جُراَت نہ ہُوئی، پَس خُداوند کا رُوح اُس پر تھا؛ اور اُس کا چہرہ اَیسا نُورانی تھا جَیسا کوہِ سینا پر خُداوند سے بات کرتے ہُوئے مُوسیٰ کا تھا۔",
                "۶": "اور وہ خُداوند کی قُدرت اور اِختیار سے کلام کِیا؛ اور اُس نے اپنا کلام یہ کہتے ہُوئے جاری رکھا:",
                "۷": "تُم نے دیکھا کہ مُجھے ہلاک کرنے کی ہمت تُم میں نہیں ہے، پَس مُجھے اپنا پیغام پُورا کرنا ہے۔ ہاں، اور مَیں نے جان لِیا ہے کہ یہ تُمھارے دِلوں کو چِیرتا ہے کیوں کہ مَیں تُمھاری بدیوں کی بابت تُم سے سچّ کہتا ہُوں۔",
                "۸": "ہاں، اور میرا کلام تُمھیں حیرت، تعجُب اور غُصے سے بھر دیتا ہے۔",
                "۹": "پَس مُجھے اپنا پیغام پُورا کرنا ہے؛ اور اِس کے بعد اگر مُمکن ہُو کہ مَیں بچایا جاتا ہُوں، تو مَیں کہیں بھی جاؤں کوئی فرق نہیں پڑتا۔",
                "۱۰": "مگر لازِم ہے کہ مَیں تُمھیں یہ بتاؤں، اِس کے بعد، جو تُم میرے ساتھ کرو گے وہ آنے والی باتوں کا نِشان اور پیش خیمہ ہو گا۔",
                "۱۱": "اور اب مَیں خُدا کے باقی حُکم تُمھارے سامنے پڑھتا ہُوں، پَس مَیں یہ جانتا ہُوں کہ وہ تُمھارے دِلوں پر نقش نہیں ہیں؛ مَیں نے یہ جانا ہے کہ تُم نے اپنی زِندگی کے بیشتر حِصّے میں بدی سِیکھی اور سِکھائی ہے۔",
                "۱۲": "اور اب، تُم یاد رکھو جو مَیں نے تُم سے کہا: تُو اپنے لِیے اُوپر آسمان پر، یا نیچے زمِین پر، یا زمِین کے نیچے کے پانی کی چِیزوں میں سے کسی کی مانِند بھی کوئی تراشی ہُوئی مُورت نہ بنانا۔",
                "۱۳": "اور پھر: نہ تُو اُن کے آگے سِجدہ کرنا، نہ اُن کی عِبادت کرنا؛ پَس مَیں خُداوند تیرا خُدا غیور خُدا ہُوں، جو مُجھ سے عداوت رکھتے ہیں اُن کی اَولاد کو تِیسری اور چَوتھی پُشت تک باپ دادا کی بدکاری کی سزا دیتا ہُوں؛",
                "۱۴": "اور اُن ہزاروں پر جو مُجھ سے محبّت کرتے ہیں اور میرے حُکموں کو مانتے ہیں رحم کرتا ہُوں۔",
                "۱۵": "تُو خُداوند اپنے خُدا کا نام بےفائدہ نہ لینا؛ کیوں کہ جو اُس کا نام بےفائدہ لیتا ہے خُداوند اُسے بےقصور نہ ٹھہرائے گا۔",
                "۱۶": "یاد کر کے تُو سبت کا دِن پاک ماننا۔",
                "۱۷": "چھے دِن تک تُو مِحنت کر کے اپنا سارا کام کاج کرنا؛",
                "۱۸": "لیکن ساتواں دِن جو کہ خُداوند تیرے خُدا کا سبت ہے تُو کوئی کام نہ کرنا، نہ تیرا بیٹا، نہ تیری بیٹی، نہ تیرا غُلام، نہ تیری لَونڈی، نہ تیرا چَوپایہ، نہ کوئی مُسافِر جو تیرے ہاں تیرے پھاٹکوں کے اندر ہو؛",
                "۱۹": "پَس خُداوند نے چھے دِن میں آسمان اور زمِین، اور سَمُندر، اور جو کُچھ اُن میں ہے وہ سب بنایا ہے؛ پَس خُداوند نے سبت کے دِن کو برکت دی اور اُسے مُقدّس ٹھہرایا۔",
                "۲۰": "تُو اپنے باپ اور اپنی ماں کی عزت کرنا، تاکہ تیری عُمر اُس مُلک میں جو خُداوند تیرا خُدا تُجھے دیتا ہے دراز ہو۔",
                "۲۱": "تُو خُون نہ کرنا۔",
                "۲۲": "تُو زِنا نہ کرنا۔ تُو چوری نہ کرنا۔",
                "۲۳": "تُو اپنے پڑوسی کے خِلاف جُھوٹی گواہی نہ دینا۔",
                "۲۴": "تُو اپنے پڑوسی کے گھر کا لالچ نہ کرنا، تُو اپنے پڑوسی کی بیوی کا لالچ نہ کرنا، نہ اُس کے غُلام نہ اُس کی لونڈی، نہ اُس کے بیل، نہ اُس کے گدھے کا، اور نہ اپنے پڑوسی کی کِسی اَور چِیز کا لالچ کرنا۔",
                "۲۵": "اور اَیسا ہُوا کہ یہ باتیں ختم کرنے کے بعد ابینادی نے اُن سے پُوچھا: کیا تُم نے اِس اُمّت کو سِکھایا ہے کہ اُنھیں اِن حُکموں کو ماننے کے لِیے اِن تمام باتوں پر یقِینی طور پر عمل کرنا ہو گا؟",
                "۲۶": "مَیں تُم سے کہتا ہُوں، نہیں؛ پَس اگر تُم نے یہ سِکھایا ہوتا تو خُداوند مُجھے آگے آنے اور اِس اُمّت کی بابت بُرائی کی نبُوّت کرنے کا نہ کہتا۔",
                "۲۷": "اور اب تُم نے کہا ہے کہ نجات مُوسیٰ کی شریعت سے آتی ہے۔ مَیں تُم سے کہتا ہُوں کہ یہ واجب ہے کہ ابھی تُم مُوسیٰ کی شریعت پر چلو؛ لیکن مَیں تُم سے کہتا ہُوں کہ وقت آئے گا کہ مُوسیٰ کی شریعت پر چلنا پھر واجب نہ ہو گا۔",
                "۲۸": "اور مَیں مزید تُم سے کہتا ہُوں کہ نجات صِرف شریعت ہی سے نہیں آتی؛ اور اگر یہ کَفّارہ نہ ہوتا، جو خُدا خُود اپنے لوگوں کے گُناہوں اور بدیوں کی خاطر دے گا، تو پھر مُوسیٰ کی شریعت کے باوجُود، وہ ضرُور ناگُزیر طور پر ہلاک ہوتے۔",
                "۲۹": "اور اب مَیں تُم سے کہتا ہُوں کہ یہ ضرُوری تھا کہ بنی اِسرائیل کو شریعت دی جاتی، ہاں، یعنی بُہت سخت شریعت؛ اِس لِیے کہ وہ سرکش لوگ تھے، بدی کرنے میں تیز، اور خُداوند اپنے خُدا کو یاد رکھنے میں سُست تھے؛",
                "۳۰": "پَس اُنھیں شریعت دی گئی، ہاں، فرائض اور رسُوم کی شریعت، اَیسی شریعت، جِس میں اُنھیں خُدا کو یاد رکھنے، اور اُس کے لِیے اپنے اپنے فرض پُورے کرنے کے واسطے، روز بروز سختی سے عمل کرنا پڑتا۔",
                "۳۱": "بلکہ دیکھو مَیں تُم سے کہتا ہُوں کہ یہ سب چِیزیں آنے والی چِیزوں کی علامت تھیں۔",
                "۳۲": "اور اب، کیا اُنھوں نے شریعت کو سمجھا؟ مَیں تُم سے کہتا ہُوں، نہیں، وہ سب شریعت کو نہیں سمجھے؛ اور یہ اُن کی سخت دِلی کی وجہ سے ہے؛ پَس وہ یہ نہ سمجھ سکے کہ کوئی آدمی خُدا کی مُخلصی کے سِوا نجات نہیں پا سکتا۔",
                "۳۳": "پَس دیکھو، کیا مُوسیٰ نے اُن میں ممسُوح کی آمد کی نبُوّت نہیں کی، اور یہ کہ خُدا اپنے لوگوں کو مُخلصی دے گا؟ ہاں، اور حتیٰ کہ تمام نبِیوں نے جِنھوں نے دُنیا کی اِبتدا سے نبُوّت کی—کیا اُنھوں نے کم و بیش اِنھی چِیزوں کی بابت بات نہیں کی؟",
                "۳۴": "کیا اُنھوں نے یہ نہیں کہا کہ خُدا خُود بنی آدم کے درمیان آئے گا، اور خُود پر اِنسان کی صُورت لے گا، اور بڑی قُدرت کے ساتھ رُویِ زمِین پر جائے گا؟",
                "۳۵": "ہاں، اور کیا اُنھوں نے نہیں کہا کہ وہ مُردوں کی قیامت لائے گا، اور کہ وہ، خُود ستایا جائے گا اور دُکھ اُٹھائے گا؟"
            },
            "14": {
                "۱": "ہاں، یعنی کیا یسعیاہ نے نہیں کہا: ہمارے پیغام پر کون اِیمان لایا، اور خُداوند کا بازُو کِس پر ظاہر ہُوا؟",
                "۲": "پَس وہ اُس کے آگے کونپل کی طرح، اور خُشک زمِین سے جڑ کی مانِند، پُھوٹ نِکلے گا؛ نہ اُس کی کوئی شکل و صُورت ہے نہ خُوب صُورتی؛ اور جب ہم اُس پر نِگاہ کریں گے تو کُچھ حُسن و جمال نہیں کہ ہم اُس کے مُشتاق ہوں۔",
                "۳": "وہ آدمِیوں میں حقِیر و مردُود؛ مردِ غم ناک، اور رنج کا آشنا تھا، اور ہم اُس سے گویا رُوپوش تھے؛ اُس کی تحقیر کی گئی، اور ہم نے اُس کی کُچھ قدر نہ جانی۔",
                "۴": "یقِیناً اُس نے ہماری مشقّتیں اُٹھا لِیں، اور ہمارے غموں کو برداشت کِیا؛ پر ہم نے اُسے خُدا کا مارا، کُوٹا اور ستایا ہُوا سمجھا۔",
                "۵": "حالاں کہ وہ ہماری خطاؤں کے سبب سے گھایل کِیا گیا، اور ہماری بدکرداری کے باعِث کُچلا گیا؛ ہماری ہی سلامتی کے لِیے اُس کی تادیب ہُوئی؛ اور اُس کے مار کھانے سے ہم نے شِفا پائی ہے۔",
                "۶": "ہم سب، بھیڑوں کی مانِند، بھٹک گئے ہیں؛ ہم سے ہر ایک اپنی راہ کو پِھرا، اور خُداوند نے ہم سب کی بدکرداری اُس پر لاد دی۔",
                "۷": "وہ ستایا گیا، اور اُسے مارا گیا، تو بھی اُس نے اپنا مُنہ نہ کھولا؛ جِس طرح برّہ جِسے ذبح کرنے کو لے جاتے ہیں، اور جِس طرح بھیڑ اپنے بال کترنے والوں کے سامنے بے زُبان ہے اُسی طرح وہ خاموش رہا۔",
                "۸": "وہ ظُلم کر کے اور فتویٰ لگا کر اُسے لے گئے؛ اور کَون اُس کی نسل کا حال بیان کرے گا؟ کیوں کہ وہ زِندوں کی زمِین سے کاٹ ڈالا گیا؛ میرے لوگوں کی خطاؤں کے سبب سے اُس پر مار پڑی۔",
                "۹": "اُس کی قبر بھی شرِیروں کے درمِیان ٹھہرائی گئی، اور وہ اپنی مَوت میں دَولت مندوں کے ساتھ مُؤا؛ حالاں کہ اُس نے کِسی طرح کا ظُلم نہ کِیا، اور اُس کے مُنہ میں ہرگِز چھل نہ تھا۔",
                "۱۰": "لیکن خُداوند کو پسند آیا کہ اُسے کُچلے؛ اُس نے اُسے غمگِین کِیا؛ جب تُو اُس کی جان کو گُناہ کی قُربانی کے لِیے گُذرانے گا تو وہ اپنی نسل کو دیکھے گا، وہ اُس کی عُمر دراز کرے گا، اور خُداوند کی مرضی اُس کے ہاتھ کے وسِیلہ سے پُوری ہو گی۔",
                "۱۱": "اپنی ہی جان کا دُکھ اُٹھا کر وہ دیکھے گا، اور سَیر ہو گا؛ اپنے ہی عِرفان سے میرا صادِق خادِم بُہتوں کو راست باز ٹھہرائے گا؛ کیوں کہ وہ اُن کی بدکرداری خُود اُٹھا لے گا۔",
                "۱۲": "پَس مَیں اُسے بزُرگوں کے ساتھ حِصّہ دُوں گا، اور وہ لُوٹ کا مال زور آوروں کے ساتھ بانٹ لے گا؛ کیوں کہ اُس نے اپنی جان موت کے لِیے اُنڈیل دی؛ اور وہ خطاکاروں کے ساتھ شُمار کِیا گیا؛ اور اُس نے بُہتوں کے گُناہ اُٹھا لِیے، اور خطاکاروں کی شِفاعت کی۔"
            },
            "15": {
                "۱": "اور اب ابینادی نے اُن سے کہا: مَیں چاہتا ہُوں کہ تُم سمجھو کہ خُدا خُود بنی آدم کے درمیان اُتر کر آئے گا، اور اپنے لوگوں کو مُخلصی دے گا۔",
                "۲": "اور اُس کے مُجسّم ہو جانے کے باعِث وہ خُدا کا بیٹا کہلائے گا، اور کیوں کہ اُس نے جِسم کو باپ کی مرضی کے تابع کِیا وہ باپ اور بیٹا ہے—",
                "۳": "باپ اِس لِیے کیوں کہ وہ خُدا کی قُدرت سے رحِم میں پڑا؛ اور بیٹا، جِسم کی بدولت، یُوں وہ باپ اور بیٹا ٹھہرتا ہے—",
                "۴": "اور وہ ایک خُدا ہیں، ہاں، آسمان اور زمِین کے حقیقی اَبَدی باپ۔",
                "۵": "اور پَس یُوں جِسم رُوح کا، یا بیٹا باپ کا تابع ہوتا ہے، جو ایک خُدا ہے، وہ آزمایش میں پڑتا ہے، لیکن آزمایش کے حوالے نہیں ہوتا، بلکہ وہ ہونے دیتا ہے کہ اُسے ٹھٹھوں میں اُڑایا جائے، کوڑے کھائے اور کاٹ ڈالا جائے، اور اپنے لوگوں سے رَد کِیا جائے۔",
                "۶": "اور اَیسا سب کُچھ ہونے کے بعد، بنی آدم میں بڑے بڑے مُعجزے کرنے کے بعد، اُسے لے جایا جائے گا، ہاں، یعنی جَیسا یسعیاہ نے کہا، جَیسے بھیڑ اپنے بال کترنے والے کے سامنے بےزُبان ہوتی ہے، اُسی طرح اُس نے اپنا مُنہ نہ کھولا۔",
                "۷": "ہاں، یعنی اُسی طرح وہ مصلُوب اور قتل کرنے کے لِیے لے جایا جائے گا، یعنی جِسم موت کا تابع ہو گا، بیٹے کی مرضی باپ کی مرضی کے سپُرد ہو جائے گی۔",
                "۸": "اور یُوں خُدا موت کے بندھن کو توڑتا ہے، کیوں کہ اُس نے موت پر فتح پائی؛ وہ بیٹے کو بنی آدم کی شفاعت کی قُدرت دیتا ہے—",
                "۹": "وہ آسمان پر اُٹھایا گیا، دِلی رحمت کے ساتھ؛ بنی آدم کے لِیے دردمندی سے لبریز ہو کر؛ وہ اُن کے اور اِنصاف کے درمیان کھڑا ہوتا ہے، اُس نے موت کے بندھن توڑے ہیں، اپنے اُوپر اُن کی بدیاں اور خطائیں لیں ہیں، اُنھیں مُخلصی دی ہے، اور اِنصاف کے تقاضوں کو پُورا کِیا ہے۔",
                "۱۰": "اور اب مَیں تُم سے کہتا ہُوں، اُس کی نسل کا اِعلان کون کرے گا؟ دیکھو مَیں تُم سے کہتا ہُوں کہ جب اُس کی جان گُناہ کی قُربانی کے لِیے گُذرانی جائے گی تو وہ اپنی اَولاد کو دیکھے گا۔ اور اب تُم کیا کہتے ہو؟ کون اُس کی اَولاد ہو گا؟",
                "۱۱": "دیکھو مَیں تُم سے کہتا ہُوں، کہ جِس کِسی نے بھی نبِیوں کی باتیں سُنی ہیں، ہاں، اُن سب پاک نبِیوں کی جِنھوں نے خُداوند کی آمد کی بابت نبُوّت فرمائی—مَیں تُم سے کہتا ہُوں، کہ وہ تمام جِنھوں نے اُن کی باتوں پر کان لگائے، اور یقِین کِیا کہ خُداوند اپنے لوگوں کو مُخلصی دے گا، اور اُس دِن کے مُنتظر رہے جب اُن کے گُناہ مُعاف کِیے جائیں گے، تو مَیں تُم سے کہتا ہُوں، کہ یہ اُس کی اَولاد ہیں، یعنی خُدا کی بادِشاہی کے وارِث ہیں۔",
                "۱۲": "پَس یہ وہ ہیں جِن کے گُناہ اُس نے اُٹھائے ہیں؛ یہ وہ ہیں جِن کو خطاؤں سے مُخلصی دینے کے لِیے وہ مُوا کہ اُنھیں اُن کی خطاؤں سے چُھڑائے۔ اور اب کیا وہ اُس کی اَولاد نہیں ہیں۔",
                "۱۳": "ہاں، اور کیا نبی اُس کی اَولاد نہیں، ہر ایک جِس نے نبُوّت کے لِیے اپنی زُبان کھولی، کہ جو خطا میں نہ گِرے، میری مُراد سب پاک نبِیوں سے ہے جو دُنیا کے شُروع سے تھے؟ مَیں تُم سے کہتا ہُوں کہ وہ اُس کی اَولاد ہیں۔",
                "۱۴": "اور یہ وہ ہیں جِنھوں نے سلامتی کا اِعلان کِیا، جو نیکی کی خُوش خبری لائے اور جِنھوں نے نجات کا اِعلان کِیا؛ اور صِیُّون سے کہا: تیرا خُدا سلطنت کرتا ہے۔",
                "۱۵": "اور پہاڑوں پر اُن کے پاؤں کیا ہی خُوش نما تھے!",
                "۱۶": "اور پھر، پہاڑوں پر اُن کے پاؤں کیا ہی خُوش نما ہیں جو ابھی تک سلامتی کا اِعلان کرتے ہیں!",
                "۱۷": "اور پھر پہاڑوں پر اُن کے پاؤں کیا ہی خُوش نما ہوں گے جو آج کے بعد سلامتی کا اِعلان کریں گے، ہاں، اِس وقت سے لے کر اور ہمیشہ تک۔",
                "۱۸": "دیکھو مَیں تُم سے کہتا ہُوں یہ ہی سب کُچھ نہیں ہے۔ پَس پہاڑوں پر اُس کے پاؤں کیا ہی خُوش نما ہیں جو خُوش خبری لاتا ہے، جو امن کا بانی ہے، ہاں، یعنی خُداوند جِس نے اپنے لوگوں کو مُخلصی دی ہے؛ ہاں، وہ جِس نے اپنے لوگوں کو نجات بخشی ہے؛",
                "۱۹": "پَس اگر یہ مُخلصی نہ ہوتی جِس کو وہ اپنی اُمّت کے واسطے وجُود میں لایا ہے، جو بِنایِ عالم سے تیار کی گئی تھی، مَیں تُم سے کہتا ہُوں اگر یہ نہ ہوتی تو کُل بنی نوع اِنسان ضرُور ہلاک ہو جاتے۔",
                "۲۰": "بلکہ دیکھو موت کے بندھن توڑے جائیں گے، اور بیٹا سلطنت کرتا ہے، اور اُسے مُردوں پر قُدرت حاصل ہے؛ پَس، وہ مُردوں کی قیامت لاتا ہے۔",
                "۲۱": "اور قیامت آتی ہے، یعنی کہ پہلی قیامت؛ ہاں، یعنی اُن سب کی قیامت جو گُزر گئے ہیں، اور جو ہیں، اور وہ جو مسِیح کی قیامت تک ہوں گے—پَس یہی اُس کا نام ہو گا۔",
                "۲۲": "اور اب اُن تمام نبِیوں اور اُن سب کی قیامت، اور اُن سب کی جِنھوں نے اُن کے کلام کا یقِین کِیا، یا وہ سب جِنھوں نے خُدا کے حُکموں کو مانا ہے، وہ پہلی قیامت میں قبروں سے باہر آئیں گے؛ پَس، یہ پہلی قیامت والے ہُوئے۔",
                "۲۳": "وہ اُس خُدا کے ساتھ رہنے کے لِیے زِندہ کِیے گئے ہیں جِس نے اُنھیں مُخلصی دی؛ یُوں وہ مسِیح کے وسِیلہ سے اَبَدی زِندگی پاتے ہیں، جِس نے موت کے بندھنوں کو توڑا ہے۔",
                "۲۴": "اور یہ وہ ہیں جِن کا مسِیح کی پہلی قیامت میں حِصّہ ہے؛ اور یہ وہ ہیں جو مسِیح کے آنے سے پہلے اپنی جہالت میں نجات کی بابت جانے بغیر مر چُکے تھے۔ اور یُوں خُداوند اُن کی بحالی لاتا ہے؛ اور اُن کا پہلی قیامت میں حِصّہ ہے، یعنی اَبَدی زِندگی پاتے ہیں، چُوں کہ خُداوند کے وسِیلہ سے اُنھوں نے مُخلصی پائی ہے۔",
                "۲۵": "اور چھوٹے بچّوں کو بھی اَبَدی زِندگی مُیّسر ہے۔",
                "۲۶": "مگر دیکھو اور ڈرو اور خُدا کے سامنے کانپو، کیوں کہ تُمھیں کانپنا چاہیے؛ پَس خُداوند اَیسوں کو مُخلصی نہیں دیتا جو اُس کے خِلاف بغاوت کرتے ہیں اور اپنے گُناہوں میں مر جاتے ہیں؛ ہاں، وہ سب بھی جو اپنے گُناہوں میں اُس وقت سے اب تک مر چُکے ہیں، جب سے دُنیا کی اِبتدا ہُوئی، جِنھوں نے دانِستہ خُدا کے خِلاف بغاوت کی، جو خُدا کے حُکم جانتے تھے، اور اُنھیں مانتے نہ تھے؛ یہ وہ ہیں جِن کا پہلی قیامت میں کوئی حِصّہ نہیں ہے۔",
                "۲۷": "پَس کیا تُمھیں کانپنا نہیں چاہیے؟ کیوں نجات کسی اَیسے کو نہیں ملتی؛ کیوں کہ خُداوند نے کسی اَیسے کو مُخلصی نہیں دی؛ ہاں، نہ خُداوند اَیسوں کو مُخلصی دے سکتا ہے؛ چُوں کہ وہ اپنا اِنکار نہیں کر سکتا، پَس وہ اِنصاف کو اِنکار نہیں کر سکتا جب یہ اپنا تقاضا کرتا ہے۔",
                "۲۸": "اور اب مَیں تُم سے کہتا ہُوں کہ وقت آئے گا کہ خُداوند کی نجات کا اِعلان ہر قوم، قبیلہ، اَہلِ زُبان اور اُمّت میں کِیا جائے گا۔",
                "۲۹": "ہاں، خُداوند، تیرا نگہبان اُن کی آواز بُلند کرے گا؛ وہ آواز مِلا کر گائیں گے؛ پَس جب خُداوند صِیُّون کو واپس لائے گا تو وہ اُسے رُوبرو دیکھیں گے۔",
                "۳۰": "اَے یروشلِیم کے وِیرانو، خُوشی سے للکارو، مِل کر نغمہ سرائی کرو؛ کیوں کہ خُداوند نے اپنے لوگوں کو تسلّی دی ہے، اُس نے یروشلِیم کو مُخلصی عطا کی ہے۔",
                "۳۱": "خُداوند نے اپنا پاک بازُو تمام قَوموں کی آنکھوں کے سامنے ننگا کِیا ہے؛ اور زمِین کی ساری اِنتہائیں ہمارے خُدا کی نجات دیکھیں گی۔"
            },
            "16": {
                "۱": "اور اب اَیسا ہُوا کہ ابینادی نے یہ باتیں کہنے کے بعد اپنا ہاتھ بڑھایا اور کہا: وقت آتا ہے جب سب خُداوند کی نجات دیکھیں گے؛ جب ہر قَوم، قبیلہ، اَہلِ زُبان، اور اُمّت رُوبرو دیکھیں گے اور خُدا کے سامنے اِقرار کریں گے کہ اُس کے فیصلے راست ہیں۔",
                "۲": "اور تب بدکار باہر نِکال دیے جائیں گے، اور اُن کے لِیے واویلا کرنے، اور رونے اور نوحہ کرنے، اور دانتوں کو پِیسنے کا جواز ہو گا؛ اور اَیسا اِس سبب سے ہو گا کہ اُنھوں نے خُداوند کی آواز پر کان نہ لگائے؛ پَس خُداوند اُن کو مُخلصی نہیں دیتا۔",
                "۳": "پَس وہ نفسانی اور شیطانی ہیں، اور اُن پر اِبلِیس کا غلبہ ہے، ہاں، وہی پُرانا اژدھا جِس نے ہمارے پہلے والدین کو بہکایا جو اُن کے زوال کا سبب بنا؛ جِس کی وجہ سے بنی نوع اِنسان خُود کو اِبلِیس کے تابع کر کے نیکی اور بدی کی پہچان کرنے والے اور جِسمانی اور نفسانی اور شیطانی بن گئے۔",
                "۴": "یُوں تمام بنی نوع اِنسان گُم راہ ہُوئے؛ اور دیکھو، وہ ہمیشہ کے لِیے گُم راہ ہو جاتے اگر خُدا اپنے لوگوں کو اُن کی گُم راہی اور گُناہ کی حالت سے مُخلصی نہ دیتا۔",
                "۵": "مگر یاد رکھو جو اپنی نفسانی فطرت میں بضد ہے، اور گُناہ کی راہوں پر چلتا ہی جاتا ہے اور خُدا کے خِلاف بغاوت کرتا ہے، وہ بدستُور اپنی حالتِ گُناہ میں رہتا اور اِبلِیس اُس پر ساری قُوّت کے ساتھ غالِب ہوتا ہے۔ پَس خُدا کا دُشمن ہوتے ہُوئے وہ اَیسے ہے گویا کہ مُخلصی تھی ہی نہیں؛ اور اِبلِیس بھی خُدا کا دُشمن ہے۔",
                "۶": "اور آیندہ رُونما ہونے والی باتوں کی بابت یُوں بات کرتے جَیسے کہ وہ پہلے ہی ہو چُکی ہیں، اور اب اگر مسِیح دُنیا میں نہ آیا ہوتا تو کوئی مُخلصی نہ ہُوئی ہوتی۔",
                "۷": "اور اگر مسِیح مُردوں میں سے جی نہ اُٹھا ہوتا، یا موت کے بندھن نہ توڑے ہوتے کہ قبر پر فتح نہ پائی ہوتی، اور کہ موت کا ڈنک نہ رہا ہوتا، تو مُردوں کی قیامت نہ ہُوئی ہوتی۔",
                "۸": "بلکہ قیامت ہے، پَس قبر کو کوئی فتح نہیں، اور مسِیح میں موت کا ڈنک مغلُوب ہو گیا ہے۔",
                "۹": "وہ دُنیا کا نُور اور زِندگی ہے؛ ہاں، نُور جو اَبَدی ہے، وہ کبھی تارِیک نہیں کِیا جا سکتا؛ ہاں، اور زِندگی بھی جو کہ دائمی ہے، اِس سبب سے پھر موت ہو نہیں سکتی۔",
                "۱۰": "یہاں تک کہ یہ فانی جِسم بقا کا جامہ پہنے گا، اور یہ جسدِ فانی حیاتِ اَبَدی پہنے گا، اور اُنھیں اُن کے اَعمال کے مُطابق خواہ وہ اچّھے تھے یا بُرے عدالت کے لِیے خُدا کی بارگاہ میں لایا جائے گا—",
                "۱۱": "اور اگر وہ اچّھے ہُوئے، تو وہ قیامت میں ہمیشہ کی زِندگی اور خُوش بختی؛ اور اگر وہ بُرے ہُوئے تو قیامت میں کبھی ناختم ہونے والی سزا پائیں گے، اور وہ اِبلِیس کے حوالے کر دیے جائیں گے، جِنھیں اُس نے تابع کِیا ہُوا تھا، جو کہ دائمی سزا ہے—",
                "۱۲": "چُوں کہ اُنھوں نے اپنے نفسانی اِرادوں اور خواہشوں کے مُوافِق عمل کِیا ہے؛ کبھی خُداوند کو نہیں پُکارا جب کہ رحم کے بازُو اُن کی جانب بڑھے ہُوئے تھے؛ پَس رحم کے بازُو اُن کی طرف بڑھے ہُوئے تھے لیکن اُنھوں نے پھر بھی نہ چاہا؛ اُنھیں اُن کی بدکرداری سے خبردار کِیا گیا اور پھر بھی وہ اِن سے باز نہ آئے؛ اور اُنھیں تَوبہ کا حُکم دِیا گیا اور پھر بھی اُنھوں نے تَوبہ نہ کی۔",
                "۱۳": "اور کیا اب تُمھیں اپنے گُناہوں پر کانپنا اور تَوبہ نہیں کرنی چاہیے؟ اور یاد رکھو کہ تُم صِرف مسِیح میں اور اُس کے وسِیلہ سے ہی بچائے جا سکتے ہو۔",
                "۱۴": "پَس اگر تُم مُوسیٰ کی شریعت کی تعلِیم دیتے ہو، تو یہ بھی سِکھاؤ کہ یہ اُن چیزوں کی علامت ہیں جو آنے کو ہیں—",
                "۱۵": "اُنھیں یہ تعلِیم دو کہ مُخلصی مسِیح خُداوند کے وسِیلہ سے ملتی ہے، جو کہ حقیقی اَبَدی باپ ہے۔ آمین۔"
            },
            "17": {
                "۱": "اور اب اَیسا ہُوا کہ جب ابینادی یہ باتیں کہہ چُکا، تو بادِشاہ نے حُکم دِیا کہ کاہن اُسے پکڑیں اور حُکم دِیا کہ اُسے ہلاک کر دِیا جائے۔",
                "۲": "بہرکیف اُن میں ایک آدمی تھا، جِس کا نام ایلما تھا، جو کہ نِیفی کی نسل سے بھی تھا۔ اور وہ نوجوان آدمی تھا، اور اُس نے اُن باتوں کا یقِین کِیا جو ابینادی نے کہی تھیں، کیوں کہ وہ اِس بدی کو جانتا تھا جِس کی ابینادی نے اُن کے خِلاف گواہی دی تھی؛ پس وہ بادِشاہ سے اِلتجا کرنے لگا کہ وہ ابینادی کے ساتھ ناراض نہ ہو، بلکہ اُسے سلامتی سے جانے دے۔",
                "۳": "اَلبتہ بادِشاہ زیادہ برہم ہُوا، اور حُکم دِیا کہ ایلما کو اُن میں سے نِکال دِیا جائے، اور اپنے نوکروں کو اُس کے پِیچھے بھیجا کہ وہ اُسے قتل کریں۔",
                "۴": "اَلبتہ وہ اُن کے سامنے سے بھاگ گیا اور اپنے آپ کو چُھپا لِیا تاکہ وہ اُسے ڈھونڈ نہ سکیں۔ اور وہ کئی دِنوں تک چُھپ کر اُن ساری باتوں کو لِکھتا رہا جو ابینادی نے کہی تھیں۔",
                "۵": "اور اَیسا ہُوا کہ بادِشاہ نے اپنے مُحافظوں کو حُکم دِیا کہ ابینادی کو گھیر کر پکڑ لیں؛ اور اُنھوں نے اُسے باندھا اور قید خانے میں ڈال دِیا۔",
                "۶": "اور اپنے کاہنوں سے تین دِن تک مشاورت کرنے کے بعد، اُس نے دوبارہ اُس کو اپنے سامنے بُلوایا۔",
                "۷": "اور اُس نے اُس سے کہا: ابینادی ہم نے تیرے خِلاف جُرم ثابت کر دِیا ہے، اور تُو موت کے لائق ہے۔",
                "۸": "کیوں کہ تُو نے کہا ہے کہ خُدا بنی آدم کے درمیان خُود آئے گا؛ اور اب، اِس سبب سے تُمھیں ہلاک کر دِیا جائے گا؛ سِوا اِس کے کہ تُجھے اُن ساری بُری باتوں کو واپس لینا ہو گا جو تُو نے میرے اور میرے لوگوں کی بابت کہی ہیں۔",
                "۹": "اب ابینادی نے اُس سے کہا: مَیں تُم سے کہتا ہُوں، مَیں اِن باتوں کو واپس نہ لُوں گا، جو کہ مَیں نے تُجھ سے اِن لوگوں کے مُتعلق کہی ہیں، پَس وہ سچّ ہیں؛ اور مَیں نے خُود کو تُمھارے ہاتھوں میں دِیا ہے تاکہ تُم اِن کے یقِینی ہونے کو جان سکو۔",
                "۱۰": "ہاں، اور مَیں یعنی موت تک کو برداشت کر لُوں گا، اور مَیں اپنی باتوں کو ہرگز واپس نہ لُوں گا، اور یہ تُمھارے خِلاف گواہی کے لِیے کھڑی ہوں گی۔ اور اگر تُم مُجھے قتل کرو گے تو تُم ایک معصوم شخص کا خُون بہاؤ گے، اور یہ بھی تُمھارے خِلاف یومِ آخِر کو گواہی بن کر کھڑا ہو گا۔",
                "۱۱": "اور اب نوح بادِشاہ اُسے رہا کر دینے کو تھا، پَس وہ اُس کی باتوں سے ڈرا؛ کیوں کہ وہ ڈرتا تھا کہ خُدا کی سزائیں اُس پر نازل ہوں گی۔",
                "۱۲": "بلکہ کاہن اُس کے خِلاف بُلند آواز سے چِلائے، اور یہ کہہ کر اُس پر اِلزام لگانے لگے: اُس نے بادِشاہ کو لعن طعن کِیا ہے۔ پَس بادِشاہ پھر اُس کے خِلاف غُصّہ میں مُشتعل ہُوا، اور اُس نے اُسے حوالہ کِیا تاکہ وہ قتل کِیا جائے۔",
                "۱۳": "اور اَیسا ہُوا کہ اُنھوں نے اُسے لِیا اور باندھا، اور جلتی ہُوئی لکڑیوں سے اُس کی کھال کو جلاتے رہے، ہاں، یعنی موت تک۔",
                "۱۴": "اور اب جب شُعلے اُسے جلانے لگے تو وہ چِلا کر اُن سے کہنے لگا:",
                "۱۵": "دیکھو، جِس طرح تُم نے میرے ساتھ کِیا، تُمھاری اَولاد بُہتوں کو اَیسے ہی دُکھ دے گی جَیسے کہ مُجھے دِیا ہے، یعنی آگ سے موت کا دُکھ؛ اور یہ اِس لِیے ہوگا کیوں کہ وہ خُداوند اپنے خُدا کی نجات پر اِیمان لاتے ہیں۔",
                "۱۶": "اور اَیسا ہو گا کہ تُم اپنی ہی بدیوں کے سبب سے ہر قسم کی بیماریوں کی مُصیبت میں پڑو گے۔",
                "۱۷": "ہاں، تُمھیں ہر طرف سے مارا جائے گا، اور تُم اِدھر اُدھر ہانکے اور پراگندہ کِیے جاؤ گے، یعنی کہ جِس طرح کسی جنگلی غَول کو جنگلی اور خُون خوار درندے خوار کرتے ہیں۔",
                "۱۸": "اور اُس روز تُمھارا شِکار کِیا جائے گا، اور تُمھارے دُشمن تُمھیں پکڑیں گے، اور تب تُم اَیسے ہی جِھیلو گے، جِس طرح مَیں، آگ سے مَوت کا دُکھ جِھیلتا ہُوں۔",
                "۱۹": "یُوں خُدا اُن لوگوں سے اِنتقام لیتا ہے جو اُس کی اُمّت کو ہلاک کرتے ہیں۔ اَے خُدا، میری جان کو قبُول کر۔",
                "۲۰": "اور اب جب ابینادی یہ باتیں کہہ چُکا، تو وہ گِر گیا، اور آگ سے جل کر وفات پائی؛ ہاں، اُسے مار دِیا گیا کیوں کہ اُس نے خُدا کے حُکموں کا اِنکار نہ کِیا، اُس نے اپنی موت سے اپنی باتوں کی سچّائی پر مُہر ثبت کر دی۔"
            },
            "18": {
                "۱": "اور اب اَیسا ہُوا کہ ایلما نے، جو نوح بادِشاہ کے نوکروں سے بچ نِکلا تھا، اپنے گُناہوں اور خطاؤں سے تَوبہ کی، اور چُھپ کر لوگوں میں گیا اور ابینادی کے کلام کی تعلِیم دینے لگا—",
                "۲": "ہاں اُن باتوں کی بابت جو وُقوع ہونے کو تھیں، اور مُردوں کی قیامت، اور لوگوں کی مُخلصی جو مسِیح کی قُدرت اور دُکھ اُٹھانے اور موت کے وسِیلہ سے آنی تھی، اور اُس کی قیامت اور پھر آسمان پر اُٹھائے جانے کے مُتعلق بھی۔",
                "۳": "اور جتنوں نے اُس کا کلام سُننا چاہا اُس نے اُنھیں سِکھایا۔ اور اُس نے اُنھیں چُھپ کر تعلِیم دی، تاکہ بادِشاہ کو اِس کا عِلم نہ ہو۔ اور بُہتوں نے اُس کی باتوں کا یقِین کِیا۔",
                "۴": "اور اَیسا ہُوا کہ جِتنوں نے اُس کا یقِین کِیا اُس جگہ پر گئے جو مورمن کہلاتی تھی، بادِشاہ نے اِس جگہ کا نام رکھا تھا، اور یہ اُس مُلک کی سرحدوں کے اندر تھی، جہاں بعض اوقات یا بعض موسموں میں جنگلی درِندوں کے غول آ کر پریشان کرتے تھے۔",
                "۵": "اب، مورمن میں شفاف پانی کا ایک چشمہ تھا، اور ایلما وہاں گیا کیوں کہ وہاں پانی کے نزدیک چھوٹے چھوٹے درختوں کا جُھنڈ تھا، جہاں وہ دِن کے وقت بادِشاہ کی نظروں سے پوشِیدہ رہتا۔",
                "۶": "اور اَیسا ہُوا کہ جِتنوں نے اُس کا یقِین کِیا اُس کی باتیں سُننے وہاں گئے۔",
                "۷": "اور اَیسا ہُوا کہ کئی دِنوں کے بعد مورمن کے مقام پر ایلما کا کلام سُننے کے لِیے لوگوں کی بڑی تعداد اِکٹھی ہُوئی۔ ہاں، وہ سب جو اُس کے کلام کا یقِین کرتے تھے، اُس کو سُننے کے لِیے اِکٹھے ہُوئے، اور اُس نے اُنھیں سِکھایا اور اُس نے اُن میں تَوبہ اور مُخلصی اور خُداوند پر اِیمان لانے کی منادی کی۔",
                "۸": "اور اَیسا ہُوا کہ اُس نے اُن سے کہا: دیکھو، یہ مورمن کے پانی ہیں (کیوں کہ اُن کا یہی نام تھا) اور اب، چُوں کہ تُم خُدا کے گلّے میں آنے کے مُشتاق ہو اور اُس کے لوگ کہلانا پسند کرتے ہو تو تُم ایک دُوسرے کا بوجھ اُٹھانے کے لِیے رضامند ہو تاکہ اُن کا بوجھ ہلکا ہو؛",
                "۹": "ہاں، اور چُوں کہ تُم ماتم کرنے والوں کے ساتھ ماتم کرنے کے لِیے تیار ہو؛ ہاں، اور اُنھیں تسلّی دینے کے لِیے جِنھیں تسلّی کی ضرُورت ہے اور تُم اب سے لے کر موت تک ہر وقت اور ہر بات میں اور ہر جگہ چاہے تُم کہِیں بھی ہو خُدا کے گواہ ٹھہرنے کے لِیے تیار رہو تاکہ تُم خُدا سے مُخلصی پاؤ اور پہلی قیامت میں گنِے جاؤ تاکہ اَبَدی زِندگی پا سکو—",
                "۱۰": "اب مَیں تُم سے کہتا ہُوں، اگر تُمھارے دِلوں کی یہی آرزُو ہے تو پھر کیا عُذر ہے کہ تُم اُس کے سامنے گواہی کے طور پر خُداوند کے نام پر بپتِسما لو کہ تُم اُس کے ساتھ عہد میں داخل ہو گئے ہو، کہ تُم اُس کی خِدمت کرو گے اور اُس کے حُکموں کو مانو گے، تاکہ وہ تُم پر اپنا رُوح اور کثرت سے اُنڈیلے۔",
                "۱۱": "اور اب جب اُن لوگوں نے یہ باتیں سُنیں تو اُنھوں نے خُوشی سے تالیاں بجائیں، اور چِلّائے: یہی تمنا ہمارے دِلوں کی ہے۔",
                "۱۲": "اور اب اَیسا ہُوا کہ ایلما نے پہلے آنے والوں میں سے ہیلم کو ساتھ لِیا اور پانی میں کھڑا ہُوا اور بُلند آواز سے کہنے لگا: اَے خُداوند، اپنے خادِم پر اپنا رُوح اُنڈیل، تاکہ وہ دِل کی پاکیزگی سے اِس فرض کو پُورا کر سکے۔",
                "۱۳": "اور جب وہ یہ باتیں کہہ چُکا، تو خُداوند کا رُوح اُس پر نازِل ہُوا اور اُس نے کہا: ہیلم یہ اِس بات کی گواہی ہے کہ تُو اپنے فانی بدن کے مرنے تک عہد میں داخل ہُوا کہ اُس کی خِدمت کرے؛ مَیں قادرِ مُطلق خُدا سے اِختیار پا کر تُجھے بپتِسما دیتا ہُوں، اور کہ خُداوند کا رُوح تُجھ پر اُنڈیلا جائے؛ اور کہ وہ مسِیح کی مُخلصی کے وسِیلہ سے تُجھے اَبَدی زِندگی بخشے جِسے اُس نے بِنایِ عالم سے تیار کِیا۔",
                "۱۴": "اور جب ایلما یہ کلام کر چُکا تو اِس کے بعد ایلما اور ہیلم دونوں نے پانی میں غوطہ لگایا اور اُوپر آئے اور رُوح سے معمُور ہو کر شادمانی کے ساتھ پانی سے باہر نِکلے۔",
                "۱۵": "اور پھر ایلما نے دُوسرے کو لِیا اور دُوسری مرتبہ پانی میں گیا اور پہلے کی مانِند اُسے بھی بپتِسما دِیا پر خُود اُس نے دوبارہ غوطہ نہ لگایا۔",
                "۱۶": "اور اُس نے ہر ایک کو جو مورمن کے مقام پر گیا اِس طریقے پر بپتِسما دِیا؛ اور وہ شُمار میں قریباً دو سو چار جانیں تھیں؛ ہاں، اور اُنھیں مورمن کے پانیوں میں بپتِسما دِیا گیا اور وہ خُدا کے فضل سے معمُور ہو گئے تھے۔",
                "۱۷": "اور وہ اِس وقت سے، خُدا کی کلِیسیا، یا مسِیح کی کلِیسیا کہلائے۔ اور اَیسا ہُوا کہ جِس کِسی نے بھی خُدا کے اِختیار اور قُدرت سے بپتِسما پایا اُنھیں اُس کی کلِیسیا میں شامِل کِیا گیا۔",
                "۱۸": "اور اَیسا ہُوا کہ خُدا سے اِختیار پا کر ایلما نے کاہن مُقرّر کِیے؛ یعنی اِن میں مُنادی کرنے کے لِیے اور خُدا کی بادِشاہی کی بابت سِکھانے کے لِیے اُن کے پچاس کے شُمار پر ایک کاہن کو مُقرّر کِیا۔",
                "۱۹": "اور اُس نے اُنھیں حُکم دِیا کہ وہ صِرف وہی باتیں سِکھائیں جِن کی اُس نے اُنھیں تعلِیم دی تھی، اور جو پاک نبِیوں کے مُنہ سے نِکلی تھیں۔",
                "۲۰": "ہاں، حتیٰ کہ اُس نے اُنھیں حُکم دِیا کہ وہ صِرف تَوبہ اور خُداوند پر اِیمان کی مُنادی کریں، جِس نے اپنے لوگوں کو مُخلصی دی ہے۔",
                "۲۱": "اور اُس نے اُنھیں حُکم دِیا کہ اُن کے درمیان ایک دُوسرے سے جھگڑا نہ ہو بلکہ ایک اِیمان ہو کر اور ایک بپتسمے سے اپنے دِلوں کو ایک دُوسرے سے یگانگت میں مُتحد رکھیں اور ایک دُوسرے سے محبّت رکھتے ہُوئے یک نظری سے آگے دیکھیں۔",
                "۲۲": "اور یُوں اُس نے اُنھیں مُنادی کرنے کا حُکم دِیا۔ اور یُوں وہ خُدا کے بچّے بن گئے۔",
                "۲۳": "اور اُس نے اُنھیں حُکم دِیا کہ سبت کے دِن کو مانیں، اور اِسے پاک رکھیں گے اور یہ بھی کہ بِلاناغہ خُداوند اپنے خُدا کی شُکر گُزاری کِیا کریں گے۔",
                "۲۴": "اور اُس نے اُنھیں یہ حُکم بھی دِیا کہ جِن کاہنوں کو اُس نے مُقرّر کِیا ہے، وہ اپنی کفالت کے واسطے خُود اپنے ہاتھوں سے محنت کِیا کریں گے۔",
                "۲۵": "اور لوگوں کو تعلِیم دینے اور اِکٹھے مل کر خُداوند اپنے خُدا کی عِبادت کرنے کے لِیے ہفتے میں ایک دِن مُقرّر کر لِیا گیا، اور یہ بھی کہ جتنی مرتبہ آپس میں ملنا ممکن ہو ملیں۔",
                "۲۶": "اور کاہن اپنی کفالت کے لِیے لوگوں پر اِنحصار نہ کریں؛ بلکہ اپنی محنت سے خُدا کا فضل پائیں، کہ وہ خُدا کا عِلم پا کر رُوح میں مضبُوط ہوں تاکہ خُدا سے اِختیار اور قُوّت پا کر سِکھا سکیں۔",
                "۲۷": "اور پھر ایلما نے حُکم دِیا کہ کلِیسیا کے لوگ اپنے مال کے مُطابق جو اُن کے پاس ہے دُوسروں کو دیں؛ اگر اُن کے پاس کثرت سے ہے تو وہ کثرت سے دیں اور اُس سے جِس کے پاس تھوڑا ہے اُس سے تھوڑے کا مُطالبہ ہے اور جِس کے پاس نہیں ہے اُسے دِیا جانا چاہیے۔",
                "۲۸": "اور اِس طرح وہ اپنی آزاد مرضی سے خُدا کے لِیے اپنی نیک تمناؤں کے ساتھ اپنے مال میں سے دِیا کریں، اور اُن کاہنوں کو جو ضرُورت مند ہیں اور ہاں ہر ایک مُحتاج، برہنہ جان کو بھی۔",
                "۲۹": "اور اُس نے یہ خُدا سے حُکم پا کر اُنھیں کہا؛ اور وہ خُدا کے حُضُور اپنی دُنیاوی اور رُوحانی دونوں ضرُورتوں اور اَحتیاجوں میں ایک دُوسرے کی مدد کر کے راست بازی سے چلتے تھے۔",
                "۳۰": "اور اب اَیسا ہُوا کہ یہ سب کُچھ مورمن میں ہُوا، ہاں، اُس جنگل میں جو مورمن کے پانیوں کے قریب تھا؛ ہاں، مورمن کا مقام، مورمن کے پانی، مورمن کا جنگل، اُن لوگوں کی نظر میں کتنا خُوش نما ہے جہاں اُنھیں اپنے مُخلصی دینے والے کا عِلم ہُوا، ہاں، وہ کتنے مُبارک ہیں پَس وہ ہمیشہ اُس کی ستایش میں گائیں گے۔",
                "۳۱": "اور یہ اُمُور مُلک کی سرحدوں پر رُو نما ہُوئے تھے، تاکہ یہ بادِشاہ کے عِلم میں نہ آئیں۔",
                "۳۲": "بلکہ دیکھو، اَیسا ہُوا کہ بادِشاہ نے لوگوں میں تحریک دیکھی تو اپنے نوکروں کو نظر رکھنے کے لِیے بھیجا۔ پَس، جِس دِن جب وہ خُداوند کا کلام سُننے کے لِیے جمع ہو رہے تھے تو بادِشاہ کو اِن کا عِلم ہو گیا۔",
                "۳۳": "اور اب بادِشاہ کہنے لگا کہ ایلما اُس کے خِلاف بغاوت کے لِیے لوگوں کو اُکسا رہا تھا؛ پَس اُس نے اُنھیں ہلاک کرنے کے لِیے اپنی فَوج بھیجی۔",
                "۳۴": "اور اَیسا ہُوا کہ ایلما اور خُداوند کے لوگوں کو بادِشاہ کی فَوج کی آمد کا عِلم ہو گیا تھا؛ پَس اُنھوں نے اپنے خیموں اور اپنے خاندانوں کو لِیا اور بیابان میں چلے گئے۔",
                "۳۵": "اور وہ شُمار میں قریباً چار سو پچاس جانیں تھیں۔"
            },
            "19": {
                "۱": "اور اَیسا ہُوا کہ خُداوند کے لوگوں کی بےسُود تلاش کے بعد بادِشاہ کی فَوج واپس لوٹی۔",
                "۲": "اور اب دیکھو، بادِشاہ کی فَوجیں گھٹائی جا چُکی تھیں، جِس کے باعث وہ تعداد میں کم تھیں، اور باقی ماندہ لوگوں میں تفرقہ پڑنا شُروع ہُوا۔",
                "۳": "اور لوگوں کے چھوٹے چھوٹے گروہ بادِشاہ کے خِلاف دھمکیاں دینے لگے، اور اُن میں بہت بڑا فساد شُروع ہو گیا۔",
                "۴": "اور اب اُن میں ایک آدمی تھا جِس کا نام جدعون تھا اور وہ زورآور شخص اور بادِشاہ کا دُشمن تھا، پَس اُس نے اپنی تلوار نِکالی اور غضب میں قسم کھائی کہ وہ بادِشاہ کو قتل کر دے گا۔",
                "۵": "اور اَیسا ہُوا کہ وہ بادِشاہ کے ساتھ لڑا اور جب بادِشاہ نے دیکھا کہ وہ اُس پر غالِب آنے کو ہے تو وہ بھاگ اُٹھا اور دوڑا اور اُس بُرج پر چڑھ گیا جو ہَیکل کے پاس تھا۔",
                "۶": "اور جدعون نے اُس کا پِیچھا کِیا اور بادِشاہ کو قتل کرنے کے لِیے بُرج پر چڑھنے ہی والا تھا کہ بادِشاہ نے شملون کے مُلک کی جانب گِردا گِرد نظر دوڑائی اور دیکھا کہ لامنوں کی فَوج مُلک کی سرحدوں کے اندر تھی۔",
                "۷": "اور اب بادِشاہ اپنی جان کنی کی حالت میں یہ کہہ کر فریاد کرنے لگا: جدعون، مُجھے چھوڑ دے، کیوں کہ لامنی ہم پر چڑھ آئے ہیں اور وہ ہمیں تباہ کر دیں گے؛ ہاں، وہ میرے لوگوں کو نیست و نابُود کر دیں گے۔",
                "۸": "اور اب بادِشاہ کو اپنے لوگوں کی بابت اِتنی فکر نہیں تھی جتنی کہ اپنی زِندگی کی تھی؛ تو بھی، جدعون نے اُس کی جان بخش دی۔",
                "۹": "اور بادِشاہ نے لوگوں کو حُکم دِیا کہ وہ لامنوں کے سامنے سے بھاگ اُٹھیں اور خُود وہ اُن سے بھی پہلے چلا گیا اور وہ اپنے بچّوں اور عورتوں کو لے کر بیابان میں بھاگ گئے۔",
                "۱۰": "اور اَیسا ہُوا کہ لامنوں نے اُن کا پِیچھا کِیا اور اُنھیں جا لِیا اور اُنھیں قتل کرنے لگے۔",
                "۱۱": "اب اَیسا ہُوا کہ بادِشاہ نے اُنھیں حُکم دِیا کہ تمام مرد اپنی بیویاں اور اپنے بچّے چھوڑیں اور لامنوں کے سامنے سے بھاگ جائیں۔",
                "۱۲": "اب بُہت سے ایسے تھے جِنھوں نے اُنھیں نہ چھوڑا بلکہ اُن کے ساتھ ہی ٹھہرنے اور ہلاک ہونے کو ترجیح دی۔ اور باقیوں نے اپنی بیویوں اور اپنے بچّوں کو چھوڑا اور بھاگ گئے۔",
                "۱۳": "اور اَیسا ہُوا کہ وہ جو اپنی بیویوں اور اپنے بچّوں کے ساتھ رہے اُنھوں نے اپنی خُوب صُورت بیٹیوں کو لامنوں کے آگے کھڑے ہونے اور لامنوں کی مِنّت کرنے کو بھیجا کہ وہ اُنھیں قتل نہ کریں۔",
                "۱۴": "اور اَیسا ہُوا کہ لامنوں نے اُن پر رحم کھایا کیوں کہ وہ اُن کی عورتوں کے حُسن سے سحرزدہ ہو گئے تھے۔",
                "۱۵": "پَس لامنوں نے اُن کی جان بخش دی اور اُنھیں اسِیر کر لِیا اور اُنھیں نِیفی کے مُلک میں واپس لے گئے اور اُنھیں اِس شرط پر مُلک کی ملکیت دی گئی کہ وہ نوح بادِشاہ کو لامنوں کے ہاتھوں میں دے دیں، اور اپنی ملکیت کا حتیٰ کہ ساری ملکیت کا نصف، اپنے سونے کا نِصف اور اپنی چاندی اور اپنی تمام قِیمتی چیزوں کا نصف اور یُوں وہ ہر سال لامنوں کے بادِشاہ کو خراج دِیا کریں۔",
                "۱۶": "اور اب جو اسِیر کِیے گئے تھے اُن میں بادِشاہ کے بیٹوں میں سے بھی ایک تھا جِس کا نام لمحی تھا۔",
                "۱۷": "اور اب لمحی کی خواہش تھی کہ اُس کا باپ ہلاک نہ ہو؛ بہرکیف لمحی اپنے باپ کی بدکاریوں سے بےخبر نہ تھا اگرچہ وہ خُود ایک عادِل شخص تھا۔",
                "۱۸": "اور اَیسا ہُوا کہ جدعون نے بادِشاہ کی اور اُن کی جو اُس کے ساتھ تھے تلاش کے لِیے بیابان میں خُفیہ طور پر آدمی بھیجے اور اَیسا ہُوا کہ بیابان میں اُنھوں نے بادِشاہ اور اُس کے کاہنوں کے سِوا باقی تمام لوگوں کو کھوج لِیا۔",
                "۱۹": "اور اب اُنھوں نے اپنے دِلوں میں قسم کھائی تھی کہ وہ نِیفی کے مُلک کو واپس جائیں گے اور اگر اُن کی بیویاں اور بچّے اور وہ جو اُن کے ساتھ تھے، قتل ہو چُکے ہیں تو پھر وہ بدلہ لینے کی کوشِش کریں گے اور اُن کے ساتھ ہلاک بھی ہوں گے۔",
                "۲۰": "اور بادِشاہ نے اُنھیں حُکم دِیا کہ وہ واپس نہ جائیں؛ اور وہ بادِشاہ کے ساتھ خفا ہو گئے، اور اُس کو ہلاک کرنے کا تہیہ کِیا، یعنی آگ کی موت۔",
                "۲۱": "اور وہ کاہنوں کو بھی پکڑنے اور اُن کو مارنے والے تھے لیکن وہ اُن کے سامنے سے بھاگ اُٹھے۔",
                "۲۲": "اور اَیسا ہُوا کہ وہ نِیفی کے ملک کو واپس آنے والے تھے اور جدعون کے آدمی اُنھیں ملے۔ اور جدعون کے آدمیوں نے اُنھیں وہ سب کُچھ بتایا جو اُن کی بیویوں اور بچّوں کے ساتھ ہُوا تھا؛ اور یہ کہ لامنوں نے اُنھیں مُلک کی ملکیت اِس صُورت میں دی کہ وہ اپنی ساری ملکیت کا آدھا حِصّہ بطور خراج دِیا کریں گے۔",
                "۲۳": "اور لوگوں نے جدعون کے آدمیوں کو بتایا کہ اُنھوں نے بادِشاہ کو قتل کر دِیا ہے اور اُس کے کاہن اُن کے آگے سے بھاگ کر بیابان میں اور آگے چلے گئے ہیں۔",
                "۲۴": "اور اَیسا ہُوا کہ رسم پُوری کرنے کے بعد وہ شادمانی کرتے نِیفی کے مُلک کو آئے کیوں کہ اُن کی بیویاں اور بچّے قتل نہ ہُوئے تھے؛ اور اُنھوں نے جدعون کو وہ کُچھ بتایا جو اُنھوں نے بادِشاہ کے ساتھ کِیا تھا۔",
                "۲۵": "اور اَیسا ہُوا کہ لامنوں کے بادِشاہ نے اُن سے حلفیہ کہا کہ اُس کے لوگ اُنھیں قتل نہیں کریں گے۔",
                "۲۶": "اور لمحی بھی چُوں کہ وہ بادِشاہ کا بیٹا تھا، اور چُناں چہ لوگوں نے اُسے بادِشاہ بنایا تھا، اُس نے بھی لامنوں کے بادِشاہ سے حلفیہ کہا کہ اُس کے لوگ اپنی ساری ملکیت کا نصف خراج کے طور پر دِیا کریں گے۔",
                "۲۷": "اور اَیسا ہُوا کہ لمحی اپنی سلطنت اور اپنے لوگوں میں امن قائم کرنے لگا۔",
                "۲۸": "اور لامنوں کے بادِشاہ نے مُلک کے اِردگِرد محافظ مُقرّر کِیے تاکہ وہ لمحی کے لوگوں کو مُلک کے اندر ہی رکھے کہ وہ بیابان میں نہ چلے جائیں اور وہ نِیفیوں سے وصُول کِیے گئے خراج سے اپنے مُحافظوں کی کفالت کرتا تھا۔",
                "۲۹": "اور اب لمحی بادِشاہ کی سلطنت میں دو سال تک مُسلسل امن رہا، کہ لامنوں نے اُنھیں نہ ہراساں کِیا اور نہ اُن کی ہلاکت کے خواہاں ہُوئے۔"
            },
            "20": {
                "۱": "اب شملون میں ایک جگہ تھی جہاں لامنوں کی بیٹیاں گانے اور ناچنے اور اپنی تفریح کے لِیے جمع ہُوا کرتی تھیں۔",
                "۲": "اور اَیسا ہُوا کہ ایک دِن اُن کی ایک چھوٹی ٹولی گانے اور ناچنے کے لِیے اِکٹھی ہُوئی۔",
                "۳": "اور اب نوح بادِشاہ کے کاہن شرم کے مارے نِیفی کے مُلک کو واپس نہ جاتے تھے، ہاں، اور اِس ڈر سے بھی کہ لوگ اُن کو قتل کر دیں گے، وہ اِس لِیے اپنے بیوی بچّوں کے پاس واپس جانے کی جُراَت نہ کرتے تھے۔",
                "۴": "اور چُوں کہ وہ بیابان میں رہتے تھے، اور چُناں چہ اُنھوں نے لامنوں کی بیٹیوں کو دریافت کر لِیا تھا، وہ گھات لگا کر اُنھیں دیکھتے رہتے۔",
                "۵": "اور جب اُن میں سے بعض ناچ کے لِیے جمع ہُوئیں وہ اپنی کمِین گاہوں سے باہر نِکلے اور اُنھیں اُٹھا کر بیابان میں لے گئے؛ ہاں، وہ لامنوں کی چوبِیس بیٹیوں کو اُٹھا کر بیابان میں لے گئے۔",
                "۶": "اور اَیسا ہُوا کہ جب لامنوں کو عِلم ہُوا کہ اُن کی بیٹیاں لاپتا ہیں تو وہ لمحی کے لوگوں پر غضب ناک ہُوئے کیوں کہ اُنھوں نے خیال کِیا کہ یہ لمحی کے لوگ تھے جِنھوں نے اُن کی بیٹیاں اُٹھا لی ہیں۔",
                "۷": "پَس اُنھوں نے اپنی فَوجیں بھیجیں؛ ہاں، بلکہ بادِشاہ خُود اپنے لوگوں کے آگے آگے تھا؛ اور وہ لمحی کے لوگوں کو تباہ و برباد کرنے نِیفی کے مُلک کو گئے۔",
                "۸": "اور اب لمحی نے بُرج پر سے، حتیٰ کہ اُن کی ساری جنگی تیاریوں کے ساتھ اُنھیں دیکھ لِیا تھا، پَس اُس نے اپنے لوگوں کو اِکٹھا کِیا اور کھیتوں اور جنگلوں میں گھات لگا کر بیٹھ گئے۔",
                "۹": "اور اَیسا ہُوا کہ جب لامنی آگے بڑھ آئے تو لمحی کے لوگ اپنی کمِین گاہوں سے نِکل کر اُن پر چڑھ آئے اور اُنھیں قتل کرنے لگے۔",
                "۱۰": "اور اَیسا ہُوا کہ گُھمسان کا رن پڑ گیا، پَس وہ اَیسے لڑے جَیسے ببر اپنے شِکار پر جھپٹتے ہیں۔",
                "۱۱": "اور اَیسا ہُوا کہ لمحی کے لوگوں نے لامنوں کو اپنے سامنے سے پَسپا کرنا شُروع کر دِیا؛ اگرچہ وہ لامنوں سے شُمار میں نِصف بھی نہ تھے۔ اَلبتہ وہ اپنی زِندگیوں، اپنی بیویوں اور اپنے بچّوں کے لِیے لڑے؛ پَس اُنھوں نے بڑا زور مارا اور مارہاے گنج کی مانِند اُنھوں نے لڑائی لڑی۔",
                "۱۲": "اور اَیسا ہُوا کہ اُنھوں نے لامنوں کے بادِشاہ کو اُن کی لاشوں کے ڈھیر میں دیکھا؛ لیکن وہ ابھی مرا نہ تھا، بلکہ زخمی تھا اور زمِین پر چھوڑ دِیا گیا تھا، پَس اُس کے لوگ فی الفور فرار ہوگئے تھے۔",
                "۱۳": "اور اُنھوں نے اُسے پکڑ کر ساتھ لِیا اور زخموں کی مرہم پٹی کی، اور اُسے لمحی کے سامنے لائے، اور کہا: دیکھ یہ لامنوں کا بادِشاہ ہے؛ یہ زخم کھا کر اپنے ہی لوگوں کی لاشوں کے درمیان پڑا ہُوا تھا، اور وہ اِسے چھوڑ گئے تھے؛ اور دیکھ، ہم اِسے تیرے پاس لائے ہیں؛ اور اب ہمیں اِسے قتل کرنے دے۔",
                "۱۴": "اَلبتہ لمحی نے اُن سے کہا: تُم اِسے قتل نہ کرو گے، بلکہ اُسے یہاں لاؤ تاکہ مَیں اِسے دیکھُوں۔ اور وہ اُسے لائے۔ اور لمحی نے اُس سے کہا: تیرے پاس میرے لوگوں سے جنگ کرنے کا کیا سبب ہے؟ دیکھ میرے لوگوں نے وہ حلف نہیں توڑا جو مَیں نے تُجھ سے کِیا تھا؛ پَس، تُو نے وہ حلف کیوں توڑا جو تُو نے میرے لوگوں کے سامنے اُٹھایا تھا؟",
                "۱۵": "اور اب بادِشاہ نے کہا: مَیں نے حلف اِس لِیے توڑا ہے کیوں کہ تیرے لوگ میرے لوگوں کی بیٹیاں اُٹھا لائے ہیں؛ پَس مَیں نے غُصّے میں اپنے لوگوں کو یہ حُکم دِیا کہ تیرے لوگوں کے خِلاف جنگ کریں۔",
                "۱۶": "اور اب لمحی کو اِس معاملے کا کوئی عِلم نہ تھا، پَس اُس نے کہا: مَیں اپنے لوگوں میں تلاش کرُوں گا اور جِس کسی نے بھی اَیسا کِیا ہے، ہلاک ہو گا۔ پَس اُس نے اپنے لوگوں میں تلاشی کا حُکم دِیا۔",
                "۱۷": "اب جب جدعون نے، جو بادِشاہ کا سپِہ سالار تھا، یہ باتیں سُنیں تو وہ آگے بڑھا اور بادِشاہ سے کہا: میری اِلتجا ہے کہ تُو ٹھہرا رہ، اور نہ اِن لوگوں کی تفتیش کر اور اِس بات کو اِن کے ذِمہ نہ لگا۔",
                "۱۸": "پَس کیا تُجھے اپنے باپ کے کاہن یاد نہیں ہیں، جِنھیں یہ لوگ ہلاک کرنے کے خواہاں تھے؟ اور کیا وہ بیابان میں نہیں ہیں؟ اور کیا یہ وہی نہیں جو لامنوں کی بیٹیاں لے گئے ہیں؟",
                "۱۹": "اور اب دیکھ، بادِشاہ کو اِن باتوں کا بتا، تاکہ وہ اپنے لوگوں کو بتا سکے کہ وہ ہماری طرف آنے سے باز رہیں؛ کیوں کہ دیکھ وہ پہلے ہی ہمارے خِلاف آنے کی تیاری کر رہے ہیں؛ اور یہ بھی دیکھ کہ ہم تعداد میں اِنتہائی تھوڑے ہیں۔",
                "۲۰": "اور دیکھ وہ اپنے بے شُمار لشکروں سمیت آتے ہیں؛ اور سِوا اِس کے کہ بادِشاہ اُنھیں ہماری طرف آنے سے باز رکھے ہم ضرُور ہلاک ہو جائیں گے۔",
                "۲۱": "کیا ابینادی کی نبُوّت کی باتیں پُوری نہیں ہُوئیں، جو اُس نے ہمارے خِلاف کیں—اور یہ سب اِس لِیے ہُوا کہ ہم نہ خُدا کی باتوں پر کان لگاتے، اور نہ بدیوں سے باز آتے تھے؟",
                "۲۲": "اور اب ہم بادِشاہ کے ساتھ صُلح کریں اور وہ حلف پُورا کریں جو ہم نے اُس کے ساتھ کِیا ہے؛ کیوں کہ یہ بہتر ہے کہ ہم اسِیری میں ہوں بجائے اِس کے کہ اپنی زِندگیاں ہی کھو بیٹھیں؛ پَس، آؤ ہم اِس قدر شدِید خُون ریزی کا خاتمہ کریں۔",
                "۲۳": "اور اب لمحی نے بادِشاہ کو اپنے باپ، اور کاہنوں کی بابت ساری باتیں بتائیں جو بیابان میں بھاگ گئے تھے، اور اُن کی بیٹیاں اُٹھا لے جانے کا قصُوروار اُن ہی کو ٹھہرایا۔",
                "۲۴": "اور اَیسا ہُوا کہ بادِشاہ اُس کے لوگوں کی طرف آنے سے باز رہا؛ اور اُس نے اُن سے کہا: آؤ ہم بغیر ہتھیاروں کے میرے لوگوں سے مِلنے چلیں؛ اور مَیں قسم کھا کر تُمھارے ساتھ حلف لیتا ہُوں کہ میرے لوگ تُمھارے لوگوں کو قتل نہ کریں گے۔",
                "۲۵": "اور اَیسا ہُوا کہ وہ بادِشاہ کے پِیچھے چلے اور بغیر ہتھیاروں کے، لامنوں سے مِلنے گئے۔ اور اَیسا ہُوا کہ وہ لامنوں سے مِلے؛ اور لامنوں کے بادِشاہ نے اُن کے سامنے اپنے آپ کو جُھکایا اور لمحی کے لوگوں کی طرف سے مِنّت کی۔",
                "۲۶": "اور جب لامنوں نے لمحی کے لوگوں کو دیکھا، کہ وہ ہتھیاروں کے بغیر ہیں تو اُنھوں نے اُن پر ترس کھایا اور اُن کے ساتھ صُلح کر لی، اور اپنے بادِشاہ کے ساتھ سلامتی سے اپنے مُلک کو واپس آ گئے۔"
            },
            "21": {
                "۱": "اور اب اَیسا ہُوا کہ لمحی اور اُس کے لوگ نِیفی کے شہر کو لوٹے اور مُلک میں پھر امن و امان سے رہنے لگے۔",
                "۲": "اور اَیسا ہُوا کہ کئی دِنوں بعد لامنی، نِیفیوں کے خِلاف دوبارہ غصّے سے مُشتعل ہونے لگے اور وہ اِردگِرد کے مُلک کی سرحدوں کے اندر آنے لگے۔",
                "۳": "اب اُنھوں نے اُس قسم کی وجہ سے جو اُن کے بادِشاہ نے لمحی کے ساتھ کھائی تھی، اُنھیں قتل کرنے کی جُراَت نہ کی؛ لیکن وہ اُن کی گالوں پر طمانچے مارتے، اور اُن پر اپنا اِختیار جتاتے؛ اور اُن کی کمروں پر بھاری بوجھ لادنا، اور اُنھیں ایسے ہانکنا شُروع کر دِیا کہ جَیسے وہ گُونگے گدھے ہوں—",
                "۴": "ہاں، یہ سب کُچھ اِس لِیے ہُوا کہ خُداوند کا کلام پُورا ہو۔",
                "۵": "اور اب نِیفیوں کی مُصِیبتیں نہایت زیادہ تھیں، اور اَیسا کوئی راستا نہ تھا کہ وہ اپنے آپ کو اُن کے ہاتھوں سے رہائی دِلا سکتے، چُوں کہ لامنوں نے اُنھیں ہر طرف سے گھیر رکھا تھا۔",
                "۶": "اور اَیسا ہُوا کہ لوگ اپنی مُصِیبتوں کے سبب سے بادِشاہ کے حُضُور بُڑبڑانے لگے؛ اور وہ اُن کے خِلاف جنگ کرنے کے خواہاں ہونے لگے۔ اور اُنھوں نے بادِشاہ کو اپنی شِکایتوں سے سخت تکلیف دی؛ پَس اُس نے بخش دِیا کہ وہ اپنی اپنی منشا کے مُطابق کریں۔",
                "۷": "اور اُنھوں نے دوبارہ خُود کو اِکٹھا کِیا اور اپنی اپنی زِرَہ بکتر پہنی، اور لامنوں کے خِلاف اُنھیں اپنے مُلک سے نِکالنے کے لِیے چل پڑے۔",
                "۸": "اور اَیسا ہُوا کہ لامنوں نے اُنھیں مارا اور اُنھیں پِیچھے دھکیل دِیا اور اُن میں سے بُہتوں کو قتل کِیا۔",
                "۹": "اور اب لمحی کے لوگوں میں بڑا ماتم اور نوحہ تھا، بیوہ اپنے شوہر کے لِیے ماتم کرتی، بیٹا اور بیٹی اپنے باپ کے لِیے ماتم کرتے، اور بھائی اپنے بھائیوں کے لِیے ماتم کرتے تھے۔",
                "۱۰": "اب مُلک میں بُہت ساری بیوائیں تھیں، جو روز بروز بڑے زور سے روتی تھیں، چُوں کہ اُن پر لامنوں کا بڑا خوف چھا گیا تھا۔",
                "۱۱": "اور اَیسا ہُوا کہ اُن کے مُسلسل رونے دھونے نے لمحی کے لوگوں کے بقیہ کو لامنوں کے خِلاف غیظ و غضب میں اُبھارا؛ اور دوبارہ لڑائی کے لِیے گئے لیکن بڑے نقصان کے ساتھ واپس دھکیل دیے گئے۔",
                "۱۲": "ہاں، وہ حتیٰ کہ تِیسری مرتبہ پھر گئے اور پہلے کی طرح نقصان اُٹھایا اور جو قتل نہ ہُوئے وہ نِیفی کے شہر کو دوبارہ لوٹ آئے۔",
                "۱۳": "اور خُود کو اسِیری کے جُوَئے کے حوالے کر کے، خُود کو مار کھانے کے لِیے، اور اِدھر اُدھر ہانکے جانے کے لِیے، اور اپنے دُشمنوں کی خواہشوں کے مُطابق بوجھ زدہ ہونے کے لِیے، اُنھوں نے خُود کو خاک کی مانِند فروتن کِیا۔",
                "۱۴": "اور اُنھوں نے خُود کو حلیمی کی اَتھاہ گہرائیوں تک حلیم بنا دِیا؛ اور وہ بڑی قُوّت سے خُدا کے سامنے فریاد کرتے تھے؛ ہاں، بلکہ سارا دِن خُدا کو پُکارتے تاکہ وہ اُنھیں اُن کی مُصِیبتوں سے چُھڑائے۔",
                "۱۵": "اور اب اُن کی بدکاری کے سبب سے خُداوند اُن کی فریاد سُننے میں دھیما تھا؛ تو بھی خُداوند نے اُن کی فریاد سُنی اور لامنوں کے دِل نرم کرنے لگا تاکہ وہ اُن کے بوجھ ہلکے کرنے لگیں؛ اَلبتہ خُداوند نے ابھی اُنھیں غُلامی سے نِکالنا مناسب نہ جانا۔",
                "۱۶": "اور اَیسا ہُوا کہ وہ آہستہ آہستہ مُلک میں خُوش حال ہونے لگے اور زیادہ کثرت سے غلّہ اُگانے اور گلّے اور ریوڑ بڑھانے لگے؛ کہ وہ بُھوک سے دوچار نہ ہُوئے۔",
                "۱۷": "اب وہاں مردوں کی نسبت عورتیں شُمار میں زیادہ تھیں، پَس لمحی بادِشاہ نے حُکم دِیا کہ ہرآدمی بیواؤں اور اُن کے بچّوں کو سہارا دینے میں شریک ہو، تاکہ وہ بُھوک سے ہلاک نہ ہوں؛ اور اَیسا اُنھوں نے اپنی اُس تعداد کی کثرت کے باعث کِیا جو قتل ہو چُکی تھی۔",
                "۱۸": "اور اب جِس قدر ممکن تھا لمحی کے لوگ اِکٹھے ہو کر ایک گروہ میں رہتے، اور اپنے اَناج اور اپنے گلّوں کی حفاظت کرتے۔",
                "۱۹": "اور بادِشاہ اِس خوف سے کہ کہیں کسی طرح وہ لامنوں کے ہاتھوں نہ لگ جائے خُود کو شہر کی دیواروں کے باہر محفُوظ نہیں سمجھتا تھا، جب تک کہ وہ اپنے مُحافظوں کو اپنے ساتھ نہ لے لیتا۔",
                "۲۰": "اور اُس نے حُکم دِیا کہ مُلک کے اِردگِرد نِگاہ رکھیں، کہ کسی طرح وہ اُن کاہنوں کو پکڑیں جو بیابان میں فرار ہو گئے تھے، اور جو لامنوں کی بیٹیاں لے گئے تھے، اور جِن کے باعث اِتنی بڑی تباہی اُن پر آئی تھی۔",
                "۲۱": "پَس وہ اُنھیں اِس لِیے بھی پکڑنا چاہتے تھے تاکہ اُنھیں خُود سزا دیں؛ کیوں کہ وہ نِیفی کے مُلک میں رات کو آتے اور اُن کا غلّہ اور اُن کی قِیمتی چِیزیں لے جاتے تھے؛ چُناں چہ وہ اُن کے لِیے گھات لگائے رہتے۔",
                "۲۲": "اور اَیسا ہُوا کہ لامنوں اور لمحی کے لوگوں میں اُس وقت سے لے کر جب عمون اور اُس کے بھائی اِس مُلک میں آئے کوئی جھگڑا نہ ہُوا۔",
                "۲۳": "اور جب بادِشاہ اپنے مُحافظوں کے ساتھ شہر کے پھاٹکوں کے باہر تھا، عمون اور اُس کے بھائیوں کو دیکھا؛ اور اُنھیں نوح کے کاہن سمجھ کر، اُس نے حُکم دِیا کہ اُنھیں پکڑ کر باندھا، اور قید خانہ میں ڈالا جائے۔ اور اگر وہ نوح کے کاہن ہوتے تو وہ اُنھیں موت کے گھاٹ اُتار دیتا۔",
                "۲۴": "بلکہ جب اُس نے جانا کہ یہ وہ نہیں ہیں، بلکہ اُس کے بھائی ہیں، اور ضریملہ کے مُلک سے آئے ہیں، تو وہ نہایت شادمانی کے جوش سے بھر گیا۔",
                "۲۵": "اب لمحی بادِشاہ نے عمون کے آنے سے پہلے چند لوگوں کو ضریملہ کے مُلک کی کھوج کے لِیے بھیجا تھا؛ لیکن وہ اُسے نہ ڈُھونڈ سکے اور بیابان میں کھو گئے تھے۔",
                "۲۶": "بہرکیف، اُنھوں نے اَیسا مُلک دریافت کِیا جو کبھی آباد تھا؛ ہاں، اَیسا مُلک جو سُوکھی ہڈیوں سے ڈھکا تھا؛ ہاں وہ مُلک جو کبھی لوگوں سے آباد تھا اور جو تباہ ہو چُکا تھا؛ اور عمون کے آنے سے کئی دِن پہلے وہ ضریملہ کا مُلک سمجھ کر اُس کی سرحدوں یعنی نِیفی کے مُلک میں واپس پُہنچے تھے۔",
                "۲۷": "اور وہ اپنے ساتھ کوئی سرگُزشت لائے اور یہ اُن لوگوں کی سرگُزشت تھی جِن کی ہڈیاں اُنھیں مِلی تھیں؛ اور یہ کچی دھات کے اَوراق پر کُندہ تھی۔",
                "۲۸": "اور اب لمحی، عمون کی زُبانی یہ سُن کر خُوشی سے بھر گیا کہ مضایاہ بادِشاہ کو خُدا کی طرف سے اَیسی نقاشی کا ترجُمہ کرنے کی نعمت عطا کی گئی ہے؛ ہاں، عمون بھی شادمان ہُوا۔",
                "۲۹": "اِس کے باوجُود عمون اور اُس کے بھائی غم سے بھرے ہُوئے تھے کیوں کہ اُن کے بُہت سے بھائی قتل کر دیے گئے تھے؛",
                "۳۰": "اور اِس لِیے بھی کہ نوح بادِشاہ اور اُس کے کاہنوں نے لوگوں سے خُدا کے خِلاف بُہت سارے گُناہ اور بدیاں کرائی تھیں؛ اور وہ ابینادی کی موت پر بھی غم زدہ تھے؛ اور ایلما کی روانگی پر بھی اور اُن لوگوں پر بھی جو اُس کے ساتھ گئے، جِنھوں نے خُدا کی قُوّت اور قُدرت اور ابینادی کی کہی ہُوئی باتوں پر اِیمان کے وسِیلہ سے خُدا کی کِلیسیا قائم کی تھی۔",
                "۳۱": "ہاں، اُنھوں نے اُن کی روانگی پر ماتم کِیا کیوں کہ وہ نہیں جانتے تھے کہ وہ کہاں چلے گئے ہیں۔ اب وہ خُوشی سے اُن کے ساتھ مُتحد ہو جاتے کیوں کہ وہ خُود خُداوند کی خِدمت کرنے اور اُس کے حُکموں کو ماننے کے عہد میں شامِل ہُوئے تھے۔",
                "۳۲": "اور اب عمون کے آنے کے بعد سے، لمحی بادِشاہ بھی خُدا کے ساتھ عہد باندھ چُکا تھا، اور اُس کے بُہت سے لوگ بھی، اُس کی خِدمت کرنے اور اُس کے حُکموں کو ماننے کے واسطے۔",
                "۳۳": "اور اَیسا ہُوا کہ لمحی بادِشاہ اور اُس کے بُہت سارے لوگ بپتِسما لینے کے مُشتاق تھے؛ لیکن مُلک میں کوئی نہ تھا جِسے خُدا کی طرف سے اِختیار مِلا تھا۔ اور عمون نے اَیسا کرنے سے اِنکار کِیا کیوں کہ وہ خُود کو نااہل خادِم سمجھتا تھا۔",
                "۳۴": "پَس اُس وقت اُنھوں نے خُود کو کِلیسیا کی صُورت میں مُنظم نہ کِیا بلکہ خُداوند کے رُوح کا اِنتظار کِیا۔ اب وہ چاہتے تھے کہ ایلما اور اُس کے بھائیوں جَیسے ہو جائیں جو بیابان میں چلے گئے تھے۔",
                "۳۵": "وہ بپتِسما پانے کے آرزُو مند تھے کہ اِس بات کی گواہی اور شہادت ہو کہ وہ اپنے سارے دِل سے خُدا کی خِدمت کرنا چاہتے تھے؛ تاہم، اُنھوں نے اِنتظار کِیا؛ اور اُن کے بپتِسما کا حال اِس کے بعد بیان کِیا جائے گا۔",
                "۳۶": "اور اب عمون اور اُس کے لوگوں اور لمحی بادِشاہ اور اُس کے لوگوں کا اِرادہ یہ تھا، کہ اپنے آپ کو لامنوں کے ہاتھوں سے اور غُلامی سے رہائی دِلائیں۔"
            },
            "22": {
                "۱": "اور اب اَیسا ہُوا کہ عمون اور لمحی بادِشاہ، لوگوں سے صلاح لینے لگے کہ کیسے اپنے آپ کو غُلامی سے رہائی دِلائیں؛ اور بلکہ اُنھوں نے کہلوا بھیجا کہ لوگ خُود کو اِکٹھا کریں؛ اور اَیسا اُنھوں نے اِس لِیے کِیا تاکہ وہ اِس مُعاملے میں لوگوں کی رائے لیں۔",
                "۲": "اور اَیسا ہُوا کہ وہ خُود کو غُلامی سے چُھڑانے کے لِیے کوئی راہ نہ نِکال سکے سِوا اِس کے کہ وہ اپنی عورتیں اور بچّے اور گلّے اور اپنے ریوڑ اور اپنے خیمے لیں اور بیابان میں چلے جائیں؛ کیوں کہ لامنی شُمار میں بُہت زیادہ تھے، لمحی کے لوگوں کے لِیے اِس خیال سے اُن کے ساتھ لڑائی کرنا کہ وہ خُود کو تلوار کے ذریعے غُلامی سے رہائی دِلائیں گے ممکن نہ تھا۔",
                "۳": "اب اَیسا ہُوا کہ جدعون آگے بڑھا اور بادِشاہ کے سامنے کھڑا ہو گیا، اور اُس سے کہا: اب اَے بادِشاہ جب ہم اپنے بھائی، لامنوں، سے لڑ رہے تھے، تُو نے اُس وقت سے لے کر اب تک کئی مرتبہ میری باتوں کو سُنا ہے۔",
                "۴": "اور اب اَے بادِشاہ اگر تُو نے مُجھے نکّما خادِم نہیں پایا، یا اگر تُو نے کسی حد تک میری باتوں کو سُنا ہے اور یہ تیرے لِیے فائدہ مند تھیں، ویسے ہی مَیں خواہش کرتا ہُوں کہ اِس وقت بھی تُو میری بات سُن اور مَیں تیرا خادِم ہُوں گا اور اِن لوگوں کو غُلامی سے چُھڑاؤں گا۔",
                "۵": "اور بادِشاہ نے اُسے بولنے کی اِجازت دی۔ اور جدعون نے اُس سے کہا:",
                "۶": "شہر کے پِچھلے حِصّے کی عقبی دِیوار کے ساتھ، پِچھلے دروازے کو دیکھ۔ جہاں لامنی یا لامنوں کے مُحافظ رات کو متوالے ہو رہتے ہیں؛ پَس، ہم اَیسا کریں کہ اِن تمام لوگوں میں یہ اِعلان کرا دیں کہ وہ اپنے گلّوں اور ریوڑوں کو جمع کریں تاکہ رات کے وقت اُنھیں بیابان میں لے جائیں۔",
                "۷": "اور مَیں تیرے حُکم کے مُطابق جاؤں گا اور لامنوں کو آخِری مرتبہ مَے کا خراج دُوں گا اور وہ نشے میں ہوں گے؛ اور جب وہ متوالے ہو جائیں گے اور سو جائیں گے تو ہم اُن کے ڈیرے کے بائیں جانب خُفیہ راستے سے نِکل جائیں گے۔",
                "۸": "یُوں ہم اپنی عورتوں اور اپنے بچّوں اپنے گلّوں اور ریوڑوں سمیت بیابان میں نِکل جائیں گے؛ اور ہم شلوم کے مُلک کی سرحد کے ساتھ ساتھ سفر کریں گے۔",
                "۹": "اور اَیسا ہُوا کہ بادِشاہ نے جدعون کی باتوں پر کان لگایا۔",
                "۱۰": "اور لمحی بادِشاہ نے حُکم دِیا کہ اُس کے لوگ اپنے گلّے اِکٹھے کریں؛ اور اُس نے لامنوں کو مَے کا خراج بھیجا اور اُس نے اُن کو تحفے کے طور پر بھی مزید مَے بھیجی؛ اور اُنھوں نے بُہت زیادہ مَے پی لی جو لمحی بادِشاہ نے اُنھیں بھیجی تھی۔",
                "۱۱": "اور اَیسا ہُوا کہ لمحی بادِشاہ کے لوگ رات کو اپنے گلّوں اور ریوڑوں سمیت بیابان میں گئے، اور وہ شلوم کے مُلک کی سرحد کے ساتھ ساتھ بیابان میں نِکلے، اور عمون اور اُس کے بھائیوں کی راہ نمائی میں ضریملہ کے مُلک کی جانب اپنی راہ پھیری۔",
                "۱۲": "اور وہ اپنا سارا سونا اور چاندی اور اپنی قِیمتی چِیزیں، جو وہ اُٹھا سکتے تھے اور اپنا مال و اسباب بھی اپنے ساتھ بیابان میں لے گئے؛ اور اُنھوں نے اپنا سفر جاری رکھا۔",
                "۱۳": "اور بیابان میں کئی دِنوں کے سفر کے بعد وہ ضریملہ کے مُلک میں پُہنچے اور مضایاہ کے لوگوں میں شامِل ہو گئے اور اُس کی رعایا بن گئے۔",
                "۱۴": "اور اَیسا ہُوا کہ مضایاہ نے خُوشی سے اُن کا اِستقبال کِیا؛ اور اُس نے اُن کی رُوداد اور وہ سرگُزشت بھی جو لمحی کے لوگوں کو مِلی تھی، اپنے پاس رکھ لی۔",
                "۱۵": "اور اب اَیسا ہُوا کہ جب لامنوں کو معلُوم ہو گیا کہ لمحی کے لوگ راتوں رات مُلک سے نِکل گئے ہیں تو اُنھوں نے بیابان میں اُن کا پِیچھا کرنے کے لِیے فَوج بھیجی؛",
                "۱۶": "اور دو دِن اُن کا تعاقب کرنے کے بعد بھی وہ اُن کے قدموں کے نِشانوں کا مزید کھوج نہ لگا سکے؛ پَس وہ بیابان میں کھو گئے۔"
            },
            "23": {
                "intro": "خُداوند کی اُمت اور اَیلما کی رُوداد، جِنھیں نوح بادِشاہ کے لوگوں نے بیابان کی طرف بھگا دِیا تھا۔",
                "۱": "اب ایلما کو خُداوند نے خبردار کِیا کہ نوح بادِشاہ کی فَوجیں اُس پر چڑھائی کرنے کو ہیں اور کہ اُس نے اپنے لوگوں کو بتایا، پَس اُنھوں نے اپنے ریوڑ اِکٹھے کِیے، اور اپنا غلّہ لِیا، اور نوح بادِشاہ کی فَوجوں سے پہلے بیابان میں چلے گئے۔",
                "۲": "اور خُداوند نے اُنھیں تقویت بخشی، کہ نوح بادِشاہ کے لوگ اُنھیں ہلاک کرنے کے لِیے پکڑ نہ سکیں۔",
                "۳": "اور اُن کا بیابان میں فرار ہونے کا سفر آٹھ دِن کا تھا۔",
                "۴": "اور وہ اَیسی جگہ پہنچے، ہاں، یعنی بڑی خُوب صُورت اور خُوش گوار جگہ، پاک صاف پانی والی سرزمِین۔",
                "۵": "اور اُنھوں نے اپنے خیمے لگائے، اور زمِین پر کھیتی باڑی شُروع کر دی، اور عِمارتیں بنانے لگے، ہاں، وہ جفاکش تھے اور خُوب محنت کرتے تھے۔",
                "۶": "اور لوگ خواہاں تھے کہ ایلما اُن کا بادِشاہ ہو، چُوں کہ وہ اپنے لوگوں کو اِنتہائی عزیز تھا۔",
                "۷": "بلکہ اُس نے اُن سے کہا: دیکھو، یہ مُناسب نہیں ہے کہ ہمارا کوئی بادِشاہ ہو؛ پَس خُداوند یُوں فرماتا ہے: تُم کسی بشر کو دُوسرے سے بہتر مت جانو، یا کوئی آدمی یہ خیال مت کرے کہ وہ دُوسرے سے افضل ہے؛ پَس مَیں تُم سے کہتا ہُوں مُناسب نہیں ہے کہ تُمھارا کوئی بادِشاہ ہو۔",
                "۸": "پھر بھی، اگر اَیسا مُمکن ہوتاکہ تُمھارے بادِشاہ ہمیشہ عادِل آدمی بن سکتے تو پھر تمھارے لِیے کسی بادِشاہ کا ہونا بہتر ہو گا۔",
                "۹": "لیکن نوح بادِشاہ اور اُس کے کاہنوں کی بدکرداری یاد رکھو؛ مَیں خُود بھی پھندے میں پھنس گیا تھا، اور بہت سے اَیسے کام کِیے جو خُدا کی نظر میں مکرُوہ تھے، اور جِس کے سبب سے مُجھے کرب بھری تَوبہ کرنی پڑی؛",
                "۱۰": "پھِر بھی، بڑی مُصیبتوں کے بعد، خُداوند نے میری فریاد سُنی، اور میری دُعاؤں کا جواب دِیا اور تُم میں سے بہتوں کو اُس کی سچّائی کے عِرفان تک لانے کے لِیے مُجھے اپنے ہاتھوں میں وسِیلہ بنایا۔",
                "۱۱": "پھِر بھی، مَیں اِس پر فخر نہیں کرتا، کیوں کہ مَیں اپنے آپ پر فخر کرنے کے لائق نہیں ہُوں۔",
                "۱۲": "اور اب مَیں تُم سے کہتا ہُوں، تُم نوح بادِشاہ کے جبر میں رہے ہو، اور اُس کی اور اُس کے کاہنوں کی غُلامی میں رہے ہو، اور اُن کے باعث تُم بدی میں دھکیلے گئے ہو؛ پَس تُم بدی کے بندھن میں جکڑے گئے تھے۔",
                "۱۳": "اور اب جب تُم خُدا کی قُدرت سے اِن بندھنوں سے چُھڑائے گئے ہو؛ ہاں، یعنی نوح بادِشاہ اور اُس کے لوگوں کے ہاتھوں سے، اور بدکرداری کے بندھنوں سے بھی، اُسی طرح مَیں چاہتا ہُوں کہ تُم اِس آزادی میں قائم رہو جس کے وسِیلہ سے تُم آزاد کِیے گئے ہو، اور یہ کہ تُم کسی آدمی پر بھروسا نہ کرو کہ وہ تُمھارا بادِشاہ ہو۔",
                "۱۴": "اور نہ کسی آدمی پر بھروسا کرنا کہ تُمھارا اُستاد یا تُمھارا رُوحانی پیشوا ہو، سِوا اِس بات کے کہ وہ مردِ خُدا ہو، اُس کی راہوں پر چلتا ہو اور اُس کے حُکموں کو مانتا ہو۔",
                "۱۵": "یُوں ایلما نے اپنے لوگوں کو تعلِیم دی، کہ ہر شخص اپنے پڑوسی سے اپنی مانِند پیار کرے، تاکہ اُن کے درمیان میں کوئی جھگڑا نہ ہو۔",
                "۱۶": "اور اب، اُن کی کلِیسیا کا بانی ہونے کے ناطے سے، ایلما اُن کا اعلیٰ کاہن تھا۔",
                "۱۷": "اور اَیسا ہُوا کہ جب تک اُس کو خُدا کی طرف سے عطا نہ کِیا جاتا تھا کوئی بھی مُنادی کرنے یا تعلِیم دینے کا اِختیار نہ پاتا تھا۔ پَس اُس نے اُن کے سارے کاہنوں اور اُن کے اُستادوں کو مخصُوص کِیا؛ اور راست آدمیوں کے سِوا کوئی بھی مخصُوص نہ کِیا گیا۔",
                "۱۸": "پَس اُنھوں نے اپنے لوگوں کی نگہبانی کی تھی اور راست بازی سے جُڑی باتوں سے اُن کی پرورش کی تھی۔",
                "۱۹": "اور اَیسا ہُوا کہ وہ مُلک میں نہایت خُوش حال ہونے لگے؛ اور اُنھوں نے اِس سرزمِین کا نام ہیلم رکھا۔",
                "۲۰": "اور اَیسا ہُوا کہ وہ ہیلم کے مُلک میں نہایت زیادہ بڑھ گئے اور خُوش حال ہُوئے؛ اور اُنھوں نے شہر تعمیر کِیا، جسے وہ ہیلم کا شہر کہتے تھے۔",
                "۲۱": "پھِر بھی خُداوند کو اپنے لوگوں کی تنبِیہ کرنا واجب لگتا ہے؛ ہاں، وہ اُن کے صبر اور اِیمان کا اِمتحان لیتا ہے۔",
                "۲۲": "باوجُود اِس کے—جو کوئی بھی اُس پر توکّل کرتا ہے وہی آخِری دِن اِقبال مند کِیا جائے گا۔ ہاں، اور اُن لوگوں کے ساتھ بھی یُوں ہُوا۔",
                "۲۳": "پَس دیکھو مَیں تمھیں دِکھاوں گا کہ وہ غُلامی میں لائے گئے، اور کوئی اُنھیں رہائی نہ دِلا سکا، لیکن صِرف خُداوند اُن کا خُدا، ہاں، یعنی ابرہام اور اِضحاق اور یعقُوب کا خُدا۔",
                "۲۴": "اور اَیسا ہُوا کہ اُس نے اُنھیں رہائی بخشی، اور اُس نے اپنی بڑی قُدرت اُن پر ظاہر کی، اور بےتحاشا تھیں اُن کی خُوشیاں۔",
                "۲۵": "پَس دیکھو اَیسا ہُوا کہ جب وہ ہیلم کے مُلک میں تھے، ہاں، ہیلم کے شہر میں، جِس وقت اِردگِرد زمِین پر کھیتی باڑی کرتے تھے، دیکھو لامنوں کی فَوج مُلک کی حُدود کے اندر آ موجود ہُوئی۔",
                "۲۶": "اب اَیسا ہُوا کہ ایلما کے بھائی اپنے کھیتوں سے بھاگ گئے، اور ہیلم کے شہر میں خُود کو اِکٹھا کِیا؛ اور لامنوں کی موجُودگی کے سبب سے وہ شدِید خوف زدہ تھے۔",
                "۲۷": "اَلبتہ ایلما آگے بڑھ کر اُن میں کھڑا ہُوا اور اُنھیں نصِیحت کرنے لگا کہ وہ خوف زدہ نہ ہوں، بلکہ خُداوند اپنے خُدا کو یاد کریں کہ وہ اُنھیں چُھٹکارا دے۔",
                "۲۸": "پَس اُنھوں نے اپنے خوف کو کُچلا، اور خُداوند سے فریاد کرنے لگے، کہ وہ لامنوں کے دِل نرم کرے، تاکہ وہ اُنھیں اور اُن کی بیویوں اور اُن کے بچّوں کو چھوڑ دیں۔",
                "۲۹": "اور اَیسا ہُوا کہ خُداوند نے لامنوں کے دِل نرم کِیے۔ اور ایلما اور اُس کے بھائی آگے بڑھے اور خُود کو اُن کے حوالے کر دِیا؛ اور لامنوں نے ہیلم کے مُلک پر قبضہ کر لِیا۔",
                "۳۰": "اب لامنوں کی فَوجیں، جس نے لمحی بادِشاہ کے لوگوں کا پِیچھا کِیا تھا، بیابان میں کئی دِنوں تک بھٹکتی رہی تھیں۔",
                "۳۱": "اور دیکھو، اُنھوں نے نوح کے اُن کاہنوں کو ڈُھونڈ لِیا تھا، اُس مقام پر جِس کو وہ عملون کہتے تھے؛ اور وہ عملون کے مُلک پر قابض ہونا شُروع ہو گئے تھے اور کھیتی باڑی شُروع کر دی تھی۔",
                "۳۲": "اب اُن کاہنوں کے سردار کا نام عملون تھا۔",
                "۳۳": "اور اَیسا ہُوا کہ عملون نے لامنوں سے فریاد کی؛ اور اُس نے بھی اُن کی بیویوں کو جو لامنوں کی بیٹیاں تھیں، اپنے بھائیوں کی مِنت کرنے بھیجا تاکہ وہ اُن کے شوہروں کو ہلاک نہ کریں۔",
                "۳۴": "اور لامنوں نے عملون اور اُس کے بھائیوں پر ترس کھایا، اور اُنھیں، اُن کی بیویوں کے سبب سے، ہلاک نہ کِیا۔",
                "۳۵": "اور عملون اور اُس کے بھائی لامنوں میں شامِل ہو گئے، اور وہ بیابان میں نیفی کے مُلک کی تلاش میں سفر کر رہے تھے جب اُنھوں نے ہیلم کا مُلک دریافت کِیا، جو ایلما اور اُس کے بھائیوں کے قبضہ میں تھا۔",
                "۳۶": "اور اَیسا ہُوا کہ لامنوں نے ایلما اور اُس کے بھائیوں سے وعدہ کِیا، کہ اگر وہ اُنھیں وہ راستا دِکھائیں جو نیفی کے مُلک کی طرف جاتا ہے تو وہ اُنھیں اُن کی زِندگیاں اور اُن کی آزادی بخش دیں گے۔",
                "۳۷": "جب ایلما نے اُنھیں نیفی کے مُلک کی طرف جانے والا راستا دِکھا دِیا تھا تو اُس کے بعد لامنوں نے اپنے وعدے کا پاس نہ رکھا؛ بلکہ ہیلم کے مُلک کے گردا گرد، ایلما اور اُس کے بھائیوں پر، پہرے دار بِٹھا دیے۔",
                "۳۸": "اور اُن کے باقی ماندہ نِیفی کے مُلک کو چلے گئے؛ اور اُن میں سے چند ہیلم کے مُلک واپس آئے اور اپنے ساتھ اُن پہرے داروں کی بیویوں اور بچّوں کو بھی لائے جِنھیں اُس مُلک میں چھوڑا گیا تھا۔",
                "۳۹": "اور لامنوں کے بادِشاہ نے عملون کو اِجازت دی تھی کہ وہ اپنے لوگوں پر جو ہیلم کے مُلک میں تھے، بادِشاہ اور حاکم ہوگا، بہرکیف اُسے لامنوں کے بادِشاہ کی مرضی کے خِلاف کوئی کام کرنے کا اِختیار نہ ہو گا۔"
            },
            "24": {
                "۱": "اور اَیسا ہُوا کہ عملون، لامنوں کے بادِشاہ کا مقبُولِ نظر ہُوا؛ پَس لامنوں کے بادِشاہ نے اُسے اور اُس کے بھائیوں کو یہ اِختیار دِیا کہ وہ اُس کے لوگوں پر اُستاد مُقرّر کِیے جائیں، ہاں، حتیٰ کہ اُن لوگوں پر جو شملون کے مُلک، اور شلوم کے مُلک، اور عملون کے مُلک میں تھے۔",
                "۲": "چُوں کہ لامنوں نے اِن سارے مُلکوں پر قبضہ کر لِیا تھا؛ پَس لامنوں کے بادِشاہ نے اِن تمام مُلکوں پر بادِشاہ مُقرّر کِیے تھے۔",
                "۳": "اور اب لامنوں کے بادِشاہ کا نام اپنے باپ کے نام کی نسبت سے لامن تھا؛ اور پَس وہ لامن بادِشاہ کہلاتا تھا۔ اور وہ بے شُمار لوگوں پر بادِشاہ تھا۔",
                "۴": "اور اُس نے عملون کے بھائیوں کو ہر اُس مُلک میں اُستاد مُقرّر کِیا جِس پر اُس کے لوگوں کا قبضہ تھا؛ اور یُوں نیفی کی زبان لامنوں کے تمام لوگوں میں سِکھائی جانے لگی۔",
                "۵": "اور یہ لوگ ایک دُوسرے کے ہم درد تھے؛ باوُجود اِس کے اُنھیں خُدا کا عِلم نہ تھا؛ نہ عملون کے بھائیوں نے اُنھیں خُداوند اپنے خُدا کے مُتعلق کوئی بات بتائی تھی، نہ مُوسیٰ کی شریعت؛ نہ اُنھوں نے ابینادی کی باتوں کی تعلِیم دی۔",
                "۶": "اَلبتہ اُنھوں نے اُنھیں یہ سِکھایا کہ وہ اپنی اپنی رُوداد لِکھیں اور یہ کہ وہ ایک دُوسرے کو لِکھا کریں۔",
                "۷": "اور یُوں لامنی نہایت مال و دولت میں بڑھنا اور ایک دُوسرے سے تجارت کرنا شُروع ہو گئے اور نہایت بڑھ گئے، اور دُنیاوی حیلہ گری کے لحاظ سے عیار اور مکار بننے لگے، ہاں، بڑے شاطر، اور اپنے بھائیوں کے علاوہ، دُوسروں کے ساتھ ہر قسم کی بدکاری اور قتل و غارت گری کر کے خُوش رہتے۔",
                "۸": "اور اب اَیسا ہُوا کہ عملون نے ایلما اور اُس کے بھائیوں پر اِختیار جتانا اور اُنھیں سِتانا شُروع کر دِیا، اور اپنے بچّوں کو اُکسایا کہ اُن کے بچّوں کو سِتائیں۔",
                "۹": "چُوں کہ عملون کو معلُوم تھا کہ ایلما بادِشاہ کے کاہنوں میں سے ایک تھا، اور یہ کہ وہ ابینادی کی باتوں پر اِیمان لے آیا تھا اور بادِشاہ کے حُضُور سے نِکال دِیا گیا تھا، اور پَس وہ اُس پر برہم تھا؛ اگرچہ خُود وہ لامن بادِشاہ کے تابع تھا، پھر بھی اُس نے اُن پر اِختیار جتایا، اور اُن پر بیگار لگائِیں اور اُن پر بیگار لینے والے مُقرّر کِیے۔",
                "۱۰": "اور اَیسا ہُوا کہ اُن کی مُصِیبتیں اِس قدر بڑھ گئیں تھِیں کہ وہ چِلا چِلا کر خُدا سے فریاد کرنے لگے۔",
                "۱۱": "اور عملون نے اُنھیں حُکم دِیا کہ وہ اپنا رونا بند کریں؛ اور اُس نے اُن پر نظر رکھنے کے لِیے پہرے دار بِٹھا دِیے تاکہ جو کوئی خُدا سے فریاد کرتا ہُوا پایا جائے وہ مار دِیا جائے۔",
                "۱۲": "اور ایلما اور اُس کے ساتھیوں نے خُداوند اپنے خُدا کے حُضُور اپنی صدائیں بُلند نہ کیں، بلکہ اپنے دِل اُس کے حُضُور اُنڈیل دیے؛ اور وہ اُن کے دِلوں کے خیالات جانتا تھا۔",
                "۱۳": "اور اَیسا ہُوا کہ اُن کی مُصِیبتوں میں اُنھیں خُداوند کی آواز یہ کہتے ہُوئے آئی: اپنے سر اُٹھاؤ اور خاطر جمع رکھو کیوں کہ مَیں اُس عہد کو جانتا ہُوں جو تُم نے مُجھ سے باندھا ہے؛ اور مَیں اپنے لوگوں کے ساتھ عہد باندھُوں گا اور اُنھیں غُلامی سے رہائی دِلاؤں گا۔",
                "۱۴": "اور مَیں تُمھارے کندھوں کے بوجھ بھی اِتنے ہلکے کر دُوں گا، کہ تُم غُلامی میں ہوتے ہُوئے اُنھیں اپنی پِیٹھ پر محسُوس تک نہ کر سکو گے؛ اور مَیں اَیسا کرُوں گا تاکہ تُم اِس کے بعد میرے گواہ ٹھہرو، اور کہ تُم وثُوق سے جان لو، کہ مَیں، خُداوند خُدا، اپنے لوگوں کے دُکھوں میں اُن کی خبر گِیری کرتا ہُوں۔",
                "۱۵": "اور اب اَیسا ہُوا کہ وہ بوجھ جو ایلما اور اُس کے بھائیوں پر ڈالا گیا تھا ہلکا کر دِیا گیا؛ ہاں، خُداوند نے اُنھیں اِتنا قَوی بنا دِیا کہ وہ اپنے اپنے بوجھ آسانی سے اُٹھا سکیں، اور وہ خُوشی اور صبر سے خُدا کی ساری مرضی کے تابع ہُوئے۔",
                "۱۶": "اور اَیسا ہُوا کہ اُن کا اِیمان اور صبر اِس قدر پُختہ تھا کہ خُداوند کی آواز پھر یہ کہتے ہُوئے آئی: خاطر جمع رکھو، پَس کل مَیں تُمھیں غُلامی سے رہائی دُوں گا۔",
                "۱۷": "اور اُس نے ایلما سے کہا: تُو اِن لوگوں کے آگے آگے چلنا اور مَیں تیرے ساتھ چلُوں گا اور اِن لوگوں کو غُلامی سے رہائی دِلاؤں گا۔",
                "۱۸": "اب اَیسا ہُوا کہ ایلما اور اُس کے لوگوں نے رات کے وقت اپنے ریوڑ اِکٹھے کِیے، اور اپنا اَناج بھی جمع کِیا؛ ہاں، یعنی ساری رات وہ اپنے ریوڑ اِکٹھے کرتے رہے۔",
                "۱۹": "اور صبح خُداوند نے لامنوں پر گہری نیند بھیجی، ہاں، اور اُن کے تمام بیگار لینے والے گہری نیند سوتے رہے۔",
                "۲۰": "اور ایلما اور اُس کے لوگ بیابان میں نِکل گئے؛ اور جب وہ سارا دِن سفر کر چُکے تو اُنھوں نے ایک وادی میں خیمے لگائے اور اِس وادی کو اُنھوں نے ایلما کا نام دِیا کیوں کہ اُس نے بیابان میں اُن کی راہ نمائی کی تھی۔",
                "۲۱": "ہاں، اور ایلما کی وادی میں اُنھوں نے خلُوصِ نِیّت سے خُدا کا شُکر ادا کِیا کیوں کہ اُس نے اُن پر رحم کِیا تھا، اور اُن کا بوجھ ہلکا کِیا تھا، اور اُن کو غُلامی سے چُھڑایا تھا؛ پَس وہ غلامی میں تھے، اور خُداوند اُن کے خُدا کے سِوا اُنھیں کوئی چھُڑا نہیں سکتا تھا۔",
                "۲۲": "اور وہ خُدا کا شُکر بجا لائے، ہاں، اُن کے سب مردوں اور اُن کی ساری عورتوں اور اُن کے تمام بچّوں نے جو بول سکتے تھے، اپنے خُدا کی حمدوثنا میں اپنی صداؤں کو بُلند کِیا۔",
                "۲۳": "اور اب خُدا وند نے ایلما سے فرمایا: جلدی کر اور تُو اور یہ لوگ اِس مُلک سے باہر نِکل جائیں کیوں کہ لامنی جاگ گئے ہیں اور تیرا پِیچھا کرتے ہیں؛ پَس تُو اِس مُلک سے باہر نِکل جا اور مَیں لامنوں کو اِس وادی میں روکُوں گا، کہ وہ اِن لوگوں کے تعاقب میں اِس سے آگے نہ آنے پائیں۔",
                "۲۴": "اور اَیسا ہُوا کہ وہ وادی سے نِکل گئے اور بیابان میں اپنی راہ لی۔",
                "۲۵": "اور بیابان میں بارہ دِن کی مسافت طے کرنے کے بعد وہ ضریملہ کے مُلک میں پہنچے؛ اور مضایاہ بادِشاہ نے بھی خُوشی کے ساتھ اُن کا استقبال کِیا۔"
            },
            "25": {
                "۱": "اور اب مضایاہ بادِشاہ نے حُکم دِیا کہ اُس کے سارے لوگ جمع ہوں۔",
                "۲": "اب بنی نِیفی اِتنے زیادہ نہ تھے، یا جو نیفی کی نسل تھے اِتنے زیادہ نہ تھے، جِتنے ضریملہ کے لوگ تھے جو میولک کی نسل تھے، اور وہ جو اُس کے ساتھ بیابان میں آئے تھے۔",
                "۳": "اور بنی نِیفی اور ضریملہ کے لوگ اِتنے زیادہ نہ تھے جِتنے بنی لامن تھے؛ ہاں، وہ اُن کا نصف بھی نہ تھے۔",
                "۴": "اور اب سب بنی نِیفی جمع ہُوئے، اور ضریملہ کے سارے لوگ بھی، اور وہ دو الگ الگ گروہوں میں جمع ہُوئے۔",
                "۵": "اور اَیسا ہُوا کہ مضایاہ نے ضینِف کی سرگُزشت پڑھی، اور اپنے لوگوں کو پڑھنے کا حُکم دِیا؛ ہاں، اُس نے بنی ضینِف کی سرگُزشت، ضریملہ کے مُلک سے کُوچ کرنے سے لے کر دوبارہ واپس آنے تک، پڑھی۔",
                "۶": "اور اُس نے ایلما اور اُس کے بھائیوں اور اُن کی ساری مُصیبتوں کی سرگزشت، ضریملہ کے مُلک سے کُوچ کرنے سے لے کر دوبارہ واپس آنے تک، بھی پڑھی۔",
                "۷": "اور جب مضایاہ اِن نوِشتوں کو پڑھ چُکا تو اُس کے لوگ جو اُس مُلک میں رہتے تھے حیرت اور تعجُب میں ڈُوب گئے۔",
                "۸": "پَس وہ نہ جانتے تھے کہ کِیا گُمان کریں؛ کیوں کہ جب اُنھوں نے رہائی پانے والوں کو دیکھا تو وہ بہت زیادہ خُوشی سے معمُور ہو گئے تھے۔",
                "۹": "اور پھر، جب اُنھیں اپنے بھائیوں کا خیال آیا جِنھیں لامنوں نے مار ڈالا تھا تو وہ نہایت افسردہ ہُوئے، اور غم کے بہت آنسُو بہائے۔",
                "۱۰": "اور پھر، جب اُنھوں نے خُدا کے فوری کرم، اور ایلما اور اُس کے بھائیوں کی لامنوں کے ہاتھوں سے اور غُلامی سے رہائی دِلانے میں اُس کی قُدرت کا سوچا تو اُنھوں نے اپنی صداؤں کو بلُند کِیا اور خُدا کا شُکر بجا لائے۔",
                "۱۱": "اور پھر، جب اُنھوں نے لامنوں کی گُناہ بھری اور نجس حالت کی بابت سوچا، جو کہ اُن کے بھائی تھے تو وہ اُن کی جانوں کی بھلائی کے لِیے درد اور کرب سے بھر گئے۔",
                "۱۲": "اور اَیسا ہُوا کہ جو بنی عملون اور اُس کے بھائی کی نسل تھے، جِنھوں نے لامنوں کی بیٹیوں سے بیاہ کِیے تھے، اپنے باپ دادا کے چال چلن سے ناخُوش تھے، اور نہ چاہتے تھے کہ اب وہ باپ دادا کے نام سے پُکارے جائیں، پَس اُنھوں نے اپنے تئِیں نِیفی کا نام اپنایا، تاکہ وہ بنی نِیفی کہلائے جائیں اور اُن کا شُمار اُن میں ہو جو نِیفی کہلاتے ہیں۔",
                "۱۳": "اور اب ضریملہ کے سارے لوگ نیفیوں کے ساتھ شُمار کِیے جاتے تھے، اور یہ اِس لِیے بھی کہ سلطنت کسی اور کو نہیں بلکہ صِرف اُن کو مِلتی جو نیفی کی نسل سے ہوتے تھے۔",
                "۱۴": "اور اب اَیسا ہُوا کہ جب مضایاہ نے اپنے لوگوں کے سامنے کلام کرنا اور پڑھنا ختم کِیا تو اُس نے چاہا کہ ایلما بھی لوگوں سے کلام کرے۔",
                "۱۵": "اور جب وہ بڑے بڑے گروہوں میں جمع ہُوئے تو ایلما نے اُن سے کلام کِیا، اور وہ ایک گروہ سے دُوسرے کے پاس گیا، لوگوں میں خُداوند پر اِیمان اور تَوبہ کی مُنادی کرتا رہا۔",
                "۱۶": "اور اُس نے لمحی کے لوگوں اور اپنے بھائیوں اور اُن تمام کو جِنھوں نے غُلامی سے چُھٹکارا پایا تھا وعظ فرمایا کہ وہ یاد رکھیں کہ یہ خُداوند ہی تھا جِس نے اُن کو چُھڑایا تھا۔",
                "۱۷": "اور اَیسا ہُوا کہ ایلما کے لوگوں کو بہت ساری باتوں کی تعلِیم دینے اور اُن کے ساتھ کلام کر نے کے بعد لمحی بادِشاہ خواہاں ہُوا کہ اُسے بپتسما دِیا جائے؛ اور اُس کے تمام لوگ بھی طلب گار ہُوئے کہ اُنھیں بھی بپتسما دِیا جائے۔",
                "۱۸": "پَس، ایلما پانی میں اُترا اور اُنھیں بپتسما دِیا؛ ہاں، اُنھیں اُسی طرح بپتسما دِیا جس طرح اُس نے اپنے بھائیوں کو مورمن کے پانیوں میں دِیا تھا؛ ہاں، اور جِتنوں کو اُس نے بپتسما دِیا وہ خُدا کی کلِیسیا سے وابستہ ہوگئے؛ اور یہ ایلما کے کلام پر اُن کے اعتقاد کی بدولت ہُوا تھا۔",
                "۱۹": "اور اَیسا ہُوا کہ مضایاہ بادِشاہ نے ایلما کو اِجازت دی کہ وہ ضریملہ کے سارے مُلک میں کلِیسیائیں قائم کرے؛ اور اُسے ہر کلِیسیا میں کاہن اور اُستاد مُقرّر کرنے کا اِختیار دِیا۔",
                "۲۰": "اب یہ اِس لِیے ہُوا کہ لوگوں کی کثرت کے باعث ایک اُستاد اُن کی نگہبانی نہیں کر سکتا تھا؛ نہ وہ سب ایک مجمع میں خُدا کا کلام سُن سکتے تھے؛",
                "۲۱": "پَس اُنھوں نے اپنے آپ کو مختلف گروہوں میں جمع کِیا، جِنھیں کلِیسیائیں کہا جاتا تھا؛ ہر کلِیسیا کے اپنے کاہن اور اُستاد ہوتے تھے، اور ہر کاہن ایلما کے مُنہ سے نِکلے ہُوئے کلام کے مُوافِق مُنادی کرتا تھا۔",
                "۲۲": "اور یُوں، بہت سی کلِیسیاؤں کے باوجُود وہ سب ایک ہی کلِیسیا تھے، ہاں، یعنی خُدا کی کلِیسیا؛ پَس تَوبہ اور خُدا پر اِیمان کے سِوا اِن کلِیسیاؤں میں کسی اور بات کی مُنادی نہ کی جاتی تھی۔",
                "۲۳": "اور اب ضریملہ کے مُلک میں سات کلِیسیائیں تھیں۔ اور اَیسا ہُوا کہ جو لوگ بھی مسِیح یا خُدا کا نام اپنانا چاہتے، وہ خُدا کی کلِیسیاؤں میں شامِل ہو جاتے؛",
                "۲۴": "اور وہ خُدا کے لوگ کہلاتے تھے۔ اور خُداوند نے اپنا رُوح اُن پر اُنڈیلا، اور اُنھوں نے برکت پائی، اور وہ مُلک میں خُوش حال ہُوئے۔"
            },
            "26": {
                "۱": "اب اَیسا ہُوا کہ اُبھرتی نسل میں بہت سے اَیسے تھے جو بِنیامین بادِشاہ کے کلام کو سمجھ نہ سکتے تھے، کیوں کہ جِس وقت اُس نے اپنے لوگوں سے کلام کِیا وہ ابھی چھوٹے بچے تھے؛ اور وہ اپنے باپ دادا کی روایات کو نہ مانتے تھے۔",
                "۲": "مُردوں کی قیامت کی بابت جو کُچھ کہا گیا تھا نہ وہ اُس پر یقِین کرتے نہ وہ مسِیح کی آمد کی بابت اِیمان لائے تھے۔",
                "۳": "اور اب اپنی بےاعتقادی کے باعث وہ خُدا کا کلام نہ سمجھ سکتے تھے؛ اور اُن کے دِل سنگِین ہو گئے تھے۔",
                "۴": "اور نہ وہ بپتسما لینا چاہتے تھے؛ نہ وہ کلِیسیا میں شامِل ہونا چاہتے تھے۔ اور اپنے عقِیدے کے لحاظ سے وہ مُختلِف لوگ ہو گئے تھے، اور اِس کے بعد یہی چال چلن رکھا، یعنی اپنی نفسانی اور گُناہ کی کیفِیّت؛ پَس اُنھوں نے خُداوند اپنے خُدا کو نہ پُکارا۔",
                "۵": "اور اب مضایاہ کے دورِ حُکُومت میں اُن کا شُمار خُدا کے لوگوں کے شُمار کا نِصف بھی نہ تھا؛ لیکن بھائیوں میں اِختلاف کے باعث وہ شُمار میں کہیں زیادہ ہو گئے۔",
                "۶": "پَس اَیسا ہُوا کہ اُنھوں نے بُہت سے لوگوں کو اپنی چِکنی چُپڑی باتوں سے، جو کلِیسیا میں تھے، دھوکا دِیا، اور اُنھیں بے شُمار گُناہوں کے مُرتکب ہونے پر اُکسایا؛ پَس اب اَیسا لازِم ہو گیا تھا کہ وہ جو کلِیسیا میں تھے، اور گُناہ کے مُرتکب ہُوئے، کلِیسیا اُن کی تادِیب کرتی۔",
                "۷": "اور اَیسا ہُوا کہ اُنھیں کاہنوں کے سامنے لایا گیا، اور اُستاد اُنھیں کاہنوں کے حوالے کرتے؛ اور کاہن اُنھیں ایلما کے حُضُور پیش کرتے، جو کہ اعلیٰ کاہن تھا۔",
                "۸": "اب مضایاہ بادِشاہ نے ایلما کو کلِیسیا پر اِختیار دِیا ہُوا تھا۔",
                "۹": "اور اَیسا ہُوا کہ ایلما کو اُن کی بابت کوئی عِلم نہ تھا؛ لیکن اُن کے خِلاف بہت سے گواہ تھے؛ ہاں، لوگ کھڑے ہُوئے اور اُن کی بے شُمار بدیوں کی بابت گواہی دی۔",
                "۱۰": "اب اِس سے پہلے کلِیسیا میں کوئی اَیسا اَمر رُونما نہیں ہُوا تھا؛ پَس ایلما اپنے دِل میں گھبرایا، اور اُس نے حُکم دِیا کہ اُنھیں بادِشاہ کے حُضُور پیش کِیا جائے۔",
                "۱۱": "اور اُس نے بادِشاہ سے کہا: دیکھ، یہاں بہت سے ہیں جِنھیں ہم تیرے حُضُور لائے ہیں، جِن پر اپنے بھائیوں کی طرف سے اِلزام ہیں؛ ہاں، اور وہ طرح طرح کی بدیوں میں پکڑے گئے ہیں۔ اور وہ اپنی بدیوں سے تَوبہ نہیں کرتے؛ پَس ہم اُنھیں تیرے حُضُور لائے ہیں تاکہ تُو اُن کے جرائم کے مُوافِق اُن کی عدالت کرے۔",
                "۱۲": "اَلبتہ مضایاہ بادِشاہ نے ایلما سے کہا: دیکھ، مَیں اُن کی عدالت نہیں کرتا؛ پَس عدالت کے واسطے مَیں اُنھیں تُمھارے ہاتھوں میں دیتا ہُوں۔",
                "۱۳": "اور اب ایلما پھِر اپنے دِل میں گھبرایا؛ اور وہ گیا اور خُداوند سے دریافت کِیا کہ اِس مُعاملے میں وہ کیا کرے، پَس وہ ڈرتا تھا کہ کہیِں خُدا کی نظر میں وہ کوئی غلطی نہ کر بیٹھے۔",
                "۱۴": "اور اَیسا ہُوا کہ جب اپنی ساری جان خُدا کے حُضُور اُنڈیل چُکا تو اُس کے بعد، نوائے خُداوندی اُس پر نازِل ہُوئی، فرمایا:",
                "۱۵": "مُبارک ہے تُو، ایلما، اور مُبارک ہیں وہ جِنھوں نے مورمن کے پانیوں میں بپتِسما لِیا تھا۔ میرے خادِم ابینادی کی فقط باتوں پر اپنے کثرتِ اِیمان کے سبب سے تُو مُبارک ہے۔",
                "۱۶": "اور تیری اُن سے کہی گئی فقط اُن باتوں پر اُن کے بےپناہ اِیمان کے سبب سے وہ مُبارک ہیں",
                "۱۷": "اور مُبارک ہے تُو کیوں کہ تُو نے اِس اُمّت کے درمیان کلِیسیا قائم کی ہے؛ اور وہ قائم دائم رکھے جائیں گے، اور وہ میرے لوگ ہوں گے۔",
                "۱۸": "ہاں، مُبارک ہے یہ اُمّت جو میرا نام اپنانے کے لِیے راضی ہے؛ پَس وہ میرے نام سے کہلائی جائے گی؛ اور وہ میری ہے۔",
                "۱۹": "اور چُوں کہ تُو نے مُجھ سے خطاکاروں کی بابت دریافت کِیا ہے، لہٰذا تُو مُبارک ہے۔",
                "۲۰": "تُو میرا خادِم ہے؛ اور مَیں تُجھ سے عہد کرتا ہُوں کہ تُو اَبَدی زِندگی پائے؛ اور تُو میری خِدمت کرنا اور میرا نام لے کر آگے بڑھنا، اور میری بھیڑوں کو اِکٹھا کرنا۔",
                "۲۱": "اور جو میری آواز سُنے گا وہ میری بھیڑ ہو گا؛ اور تُو اُس کو کلِیسیا میں قبُول کرنا، اور مَیں بھی اُسے قبُول کرُوں گا۔",
                "۲۲": "پَس دیکھ یہ میری کلِیسیا ہے؛ جِس کسی کو بھی بپتِسما دِیا جائے، تَوبہ کا بپتِسما پائے گا۔ اور جِس کسی کو بھی تُو قبُول کرے وہ میرے نام پر اِیمان لائے گا؛ اور اُس کو مَیں فیاضی سے مُعاف کرُوں گا۔",
                "۲۳": "پَس یہ مَیں ہُوں جو دُنیا کے گُناہ اُٹھا لے جاتا ہے؛ پَس یہ مَیں ہُوں جِس نے اُنھیں خلق کِیا؛ اور یہ مَیں ہُوں جو اُس کو اپنے داہنے ہاتھ بیٹھاتا ہُوں جو آخِر تک اِیمان رکھتا ہے۔",
                "۲۴": "پَس دیکھ، وہ میرے نام سے کہلائے جاتے ہیں؛ اور اگر وہ مُجھے جانتے ہیں تو وہ آگے آئیں گے، اور دائمی طور پر میرے داہنے ہاتھ بیٹھیں گے۔",
                "۲۵": "اور اَیسا ہو گا کہ جب دُوسرا نرسِگا پھُونکا جائے گا تو وہ جو مُجھے کبھی نہ جانتے تھے آگے آئیں گے اور میرے حُضُور کھڑے ہوں گے۔",
                "۲۶": "اور پھر وہ جانیں گے کہ مَیں خُداوند اُن کا خُدا ہُوں، کہ مَیں ہی اُن کا مُخلصی دینے والا ہُوں؛ لیکن وہ مُخلصی نہ پائیں گے۔",
                "۲۷": "اور پھِر مَیں اُنھیں کہُوں گا کہ مَیں اُنھیں کبھی نہ جانتا تھا؛ اور وہ اِبلیس اور اُس کے فرشتوں کے لِیے تیار کی گئی ہمیشہ کی آگ میں چلے جائیں گے۔",
                "۲۸": "پَس مَیں تُجھ سے کہتا ہُوں، کہ جو میری آواز نہ سُنے گا، تُو اُس کو میری کلِیسیا میں قبُول نہ کرنا، پَس مَیں اُس کو یومِ آخِر قبُول نہ کرُوں گا۔",
                "۲۹": "پَس مَیں تُجھ سے کہتا ہُوں، جا؛ اور جو کوئی میرے خِلاف گُناہ کرتا ہے، تُو اُس کے گُناہوں کے مُوافِق جِن کا وہ مُرتکب ہُوا ہے اُس کی عدالت کرنا؛ اور اگر وہ تیرے اور میرے سامنے اپنے گُناہوں کا اِعتراف کرے، اور خلُوصِ دِل سے تَوبہ کرے تو تُو اِس کو مُعاف کر دینا، اور مَیں بھی اِس کو مُعاف کر دُوں گا۔",
                "۳۰": "ہاں، اور جتنی مرتبہ بھی میرے لوگ تَوبہ کریں گے مَیں اپنے خِلاف اُن کی خطائیں مُعاف کرُوں گا۔",
                "۳۱": "اور تُم بھی ایک دُوسرے کی خطائیں مُعاف کرو گے؛ کیوں کہ مَیں تُجھ سے سچ کہتا ہُوں کہ جو اپنے پڑوسی کی خطائیں مُعاف نہیں کرتا، جب وہ کہے کہ وہ تَوبہ کرتا ہے، تو وہ خُود کو قصُور وار ٹھہراتا ہے۔",
                "۳۲": "اب مَیں تُجھ سے کہتا ہُوں، جا؛ اور جو کوئی اپنے گُناہوں سے تَوبہ نہ کرے گا وہ میرے لوگوں میں شُمار نہ ہو گا؛ اور اِسی وقت سے اِس پر عمل کِیا جائے گا۔",
                "۳۳": "اور اَیسا ہُوا کہ جب ایلما نے یہ باتیں سُنیں تو اُس نے اُنھیں لِکھ لِیا تاکہ وہ اُس کے پاس محفُوظ ہوں، اور کہ وہ کلِیسیا کے لوگوں کی عدالت خُدا کے حُکموں کے مُوافِق کرے۔",
                "۳۴": "اور اَیسا ہُوا کہ ایلما گیا اور خُدا کے کلام کے مُوافِق اُن لوگوں کا اِنصاف کِیا جو بدی میں پکڑے گئے تھے۔",
                "۳۵": "اور جِس کسی نے بھی اپنے گُناہوں سے تَوبہ کی اور اُن کا اِعتراف کِیا اُس نے اُنھیں کلِیسیا کے لوگوں میں شُمار کِیا۔",
                "۳۶": "اور وہ جو اپنے گُناہوں کا اِعتراف نہ کرتے اور اپنی بدیوں سے تَوبہ نہ کرتے تھے، وہ کلِیسیا کے لوگوں میں شُمار نہ کِیے گئے، اور اُن کے نام مِٹا دیے گئے تھے۔",
                "۳۷": "اور اَیسا ہُوا کہ ایلما نے کلِیسیا کے تمام مُعاملات کی نگرانی فرمائی؛ اور خُدا کے حُضُور بےداری میں چلتے ہُوئے، بہتیروں کو قبُول کر کے، اور بہتیروں کو بپتسما دے کر، وہ دوبارہ کلِیسیا کے معاملات میں بےحد امن و امان اور خُوش حالی پانے لگے۔",
                "۳۸": "اور اب ایلما اور اُس کے ہم خِدمت گُزار جو کلیسیا پر مُختار تھے، پُوری مُستعدی سے چلتے، ہر بات میں خُدا کے کلام کی تعلِیم دیتے، ہر طرح کی مُصِیبتیں برداشت کرتے، اور اُن سب کی طرف سے ظُلم و سِتم سہتے جِن کا خُدا کی کلیسیا سے کوئی تعلق نہ تھا۔",
                "۳۹": "اور اُنھوں نے اپنے بھائیوں کو تنبِیہ کی؛ اور اُن میں سے ہر ایک کی تنبِیہ خُدا کے کلام سے، اُس کے گُناہوں کے مُوافِق ہُوئی، یا اُن گُناہوں کے مُوافِق جِن کا وہ مُرتکب ہُوا، اور اُنھیں خُدا کی طرف سے حُکم دِیا گیا کہ وہ بِلاناغہ دُعا کریں اور ہر بات میں شُکر ادا کریں۔"
            },
            "27": {
                "۱": "اور اب اَیسا ہُوا کہ بےاعتقاد لوگوں کی طرف سے کلِیسیا پر ڈھائے جانے والے مَظالم اِس قدر زیادہ بڑھ گئے کہ کلِیسیا بُڑبڑانے لگی، اور اپنے راہ نماؤں سے اِس مُعاملے کی شکایت کرنے لگی اور اُنھوں نے ایلما سے شکایت کی۔ اور ایلما نے یہ مُعاملہ مضایاہ بادِشاہ کے سامنے رکھا۔ اور مضایاہ نے اپنے کاہنوں سے رُجُوع کِیا۔",
                "۲": "اور اَیسا ہُوا کہ مضایاہ بادِشاہ نے مُلک میں فرمان بھیجا کہ کوئی بھی بےاعتقاد شخص اُن میں سے کسی کو بھی جو خُدا کی کلیسیا سے تعلُق رکھتا ہے نہ سِتائے۔",
                "۳": "اور تمام کلِیسیاوں میں یہ سخت حُکم تھا کہ آپس میں اُن کے درمیان کوئی جور و جفا نہ ہو، تاکہ سب اِنسانوں کے درمیان مساوات ہو؛",
                "۴": "تاکہ وہ کسی قسم کے گھُمنڈ اور غرور کو اپنے امن میں مخل نہ ہونے دیں؛ یہ کہ ہر آدمی اپنے ہمسائے کو اپنی مانِند جانے اور اپنی کفالت کے لِیے اپنے ہاتھوں سے محنت کریں۔",
                "۵": "ہاں، اور سِوا بِیماری یا مُحتاجی، کاہن اور مُعلم اپنی کفالت کے لِیے اپنے ہاتھوں سے محنت کریں؛ اور اَیسا کرنے سے اُن پر خُدا کا بڑا فضل ہُوا۔",
                "۶": "اور مُلک میں نہایت امن و امان ہونے لگا؛ اور لوگ شُمار میں نہایت بڑھنے لگے، اور رُویِ زمِین پر پراگندہ ہونے لگے، ہاں، شِمال کی طرف اور جنُوب کی طرف، مشرِق کی طرف اور مغرب کی طرف، اور مُلک کے سب عِلاقوں میں بڑے بڑے شہر اور گاؤں تعمیر کِیے۔",
                "۷": "اور خُداوند اُن کے ساتھ تھا اور اُنھیں اِقبال مند کِیا اور وہ کثیر التعداد اور دولت مند لوگ بن گئے۔",
                "۸": "اب مضایاہ کے بیٹوں کا شُمار بےاعتقادوں میں ہوتا تھا؛ اور ایلما کے بیٹوں میں سے بھی ایک اُن میں شُمار ہوتا تھا، اپنے باپ کی نِسبت سے اُس کا نام بھی ایلما تھا، اِس کے باوجُود، وہ بڑا بدکار اور بُت پرست آدمی بن گیا۔ اور وہ صاحبِ فصاحت تھا اور لوگوں کو بڑی چِکنی چُپڑی باتیں سُناتا؛ پَس اُس نے اپنی سِیَہ کاریوں کے طریقہِ واردات سے کئی لوگوں کو گُم راہ کر لِیا۔",
                "۹": "اور وہ خُدا کی کلِیسیا کی برومندی میں بڑی رُکاوٹ بن گیا؛ لوگوں کے دِل موہ لِیے؛ لوگوں میں بہت زیادہ پھُوٹ ڈالنے کا سبب بنا؛ خُدا کے دُشمن کو اُن پر غلبہ پانے کا موقع دِیا۔",
                "۱۰": "اور اب اَیسا ہُوا کہ جب وہ خُدا کی کلِیسیا کو تباہ و برباد کرنے کے لِیے مارا مارا پھر رہا تھا، تو وہ مضایاہ کے بیٹوں کے ساتھ مل کر خُفیہ طور سے کلِیسیا کو تباہ کرنے، خُداوند کے لوگوں کو گُم راہ کرنے، خُدا کے حُکموں سے مُنحرف کرانے کے لِیے اِدھر اُدھر گیا، یا حتیٰ کہ بادِشاہ کے خِلاف—",
                "۱۱": "اور جیسا کہ مَیں نے تُم سے کہا، جب وہ خُدا کے خلاف بغاوت کرتے پھرتے تھے؛ دیکھو، خُداوند کا فرِشتہ اُن پر ظاہر ہُوا، اور وہ اَیسے نازل ہُوا کہ گویا بادِل میں ہو؛ اور اُن سے اَیسے کلام کِیا جَیسے گرج کی آواز ہو، جِس نے اُس زمِین کو جِس پر وہ کھڑے تھے لرزا کر رکھ دِیا۔",
                "۱۲": "اور اِس قدر شدِید تھی اُن کی بدحواسی، کہ زمِین پر گِر پڑے، اور اُن باتوں کو نہ سمجھے جو فرِشتہ نے اُن سے کہیں۔",
                "۱۳": "پھِر بھی، وہ دوبارہ چِلایا، کہا: ایلما، اُٹھ اور کھڑا ہو، تُو کیوں خُدا کی کلِیسیا کو ستاتا ہے؟ پَس خُداوند نے فرمایا ہے: یہ میری کلِیسیا ہے اور مَیں اِسے قائم کرُوں گا؛ اور سِوا میرے لوگوں کی خطاؤں کے اِسے کوئی تباہ و برباد نہیں کر سکتا۔",
                "۱۴": "اور فرِشتہ نے پھر کہا: دیکھو خُداوند نے اپنے لوگوں کی دُعائیں سُن لی ہیں، اور اپنے خادِم ایلما کی دُعائیں بھی، جو تیرا باپ ہے کیوں کہ اُس نے بڑے اِیمان کے ساتھ تیرے واسطے دُعا مانگی ہے کہ تُجھے سچّائی کے عِرفان کی پہچان کرائی جائے؛ پَس، اِسی اِرادہ سے میں تُجھے خُدا کی قُدرت اور اِختیار کی بابت قائل کرنے آیا ہُوں، تاکہ اُس کے خادِم اپنی دُعاوں کا جواب اپنے اِیمان کے مُوافِق پا سکیں۔",
                "۱۵": "اور اب دیکھ، کیا تُو خُدا کی قُدرت پر بحث کر سکتا ہے؟ پَس دیکھ کیا میری آواز سے زمِین نہیں لرزتی؟ اور کیا تُو مُجھے اپنے سامنے نہیں دیکھ سکتا؟ اور مَیں خُدا کی طرف سے بھیجا گیا ہُوں۔",
                "۱۶": "اب مَیں تُجھ سے کہتا ہُوں: جا، اور مُلکِ ہیلم اور نیفی کے مُلک میں اپنے باپ دادا کی اَسیری کو یاد کر؛ اور یاد کر کہ اُس نے اُن کے لِیے کتنے بڑے بڑے کام کِیے؛ پَس وہ اَسیری میں تھے، اور اُس نے اُنھیں رہائی دِلائی۔ اور اب مَیں تُجھ سے کہتا ہُوں، ایلما اپنی راہ لے، اور کلِیسیا کو تباہ و برباد کرنے کا مزید خواہاں نہ ہو، گویا اُن کی دُعائیں سُنی جائیں، اور یہی کر اگرچہ تُو خُود خارج ہونا بھی چاہتا ہے",
                "۱۷": "اور اب اَیسا ہُوا کہ یہ وہ آخِری کلمات تھے جو فرِشتہ نے ایلما سے کہے، اور فرِشتہ چلا گیا۔",
                "۱۸": "اور اب ایلما اور وہ جو اُس کے ساتھ تھے دوبارہ زمِین پر گِر پڑے، چُوں کہ بُہت زیادہ شدِید تھی اُن کی بدحواسی؛ پَس اُنھوں نے اپنی آنکھوں سے خُداوند کے فرِشتہ کو دیکھا تھا؛ اور اُس کی آواز گرج کی مانِند تھی، جِس نے زمِین کو لرزا دِیا؛ اور وہ جانتے تھے کہ سِوا خُدا کی قُدرت کے کوئی چیز زمِین کو نہیں ہِلا سکتی اور اِس طرح اُسے تھرتھرا نہیں سکتی گویا کہ پھٹ کر ٹکڑے ہونے کو ہو۔",
                "۱۹": "اور اب ایلما کی بدحواسی و پریشانی اِس قدر زیادہ شدِید تھی کہ وہ گُونگا ہو گیا، چُناں چہ وہ اپنا مُنہ نہ کھول سکا؛ ہاں، اور وہ لاغر ہو گیا، یعنی کہ وہ اپنے ہاتھ تک ہلا نہ سکتا تھا؛ پَس جو اُس کے ساتھ تھے اُنھوں نے اُسے تھاما اور لاچار کو اُٹھایا، پھر جا کر اُس کے باپ کے سامنے اُسے لٹا دِیا۔",
                "۲۰": "اور اُنھوں نے جو کُچھ اُن کے ساتھ بِیتا تھا اُس کے باپ کو بتایا؛ اور اُس کا باپ شادمان ہُوا، پَس اُسے معلُوم تھا کہ یہ خُدا کی قُدرت تھی۔",
                "۲۱": "اور اُس نے حُکم دِیا کہ لوگوں کو جمع کِیا جائے تاکہ اُس بات کے گواہ ٹھہریں جو خُداوند نے اُس کے بیٹے اور اُس کے ساتھیوں کے ساتھ کِیا تھا۔",
                "۲۲": "اور اُس نے حُکم دِیا کہ کاہن جماعت کی صُورت میں اِکٹھے کِیے جائیں؛ اور اُنھوں نے روزہ رکھنا اور خُداوند اپنے خُدا سے دُعا مانگنا شُروع کر دِیا کہ وہ ایلما کی زبّان کھولے، تاکہ وہ بول سکے، اور یہ بھی کہ اُس کے اعضا اپنی توانائی پائیں—تاکہ لوگوں کی آنکھیں کھولی جائیں اور وہ خُدا کی فضلِیت اور جلال کو دیکھیں اور جانیں۔",
                "۲۳": "اور اَیسا ہُوا کہ اُن کے دو دِن اور دو راتیں روزہ رکھنے اور دُعا مانگنے کے بعد، ایلما کے اعضا نے قُوّت پکڑی، اور وہ کھڑا ہُوا اور اُن سے کلام کرنے لگا، اُنھیں تسلّی رکھنے کو کہا:",
                "۲۴": "پَس اُس نے کہا، مَیں نے اپنے گُناہوں سے تَوبہ کر لی ہے، اور خُداوند سے مُخلصی پائی ہے؛ دیکھو مَیں رُوح سے پَیدا ہُوا ہُوں۔",
                "۲۵": "اور خُداوند نے مُجھ سے کہا: تعجب نہ کر کہ کُل بنی نوع اِنسان، ہاں، ہر مرد اور ہر عورت، ہر قَوم، قبِیلہ، اہلِ زُبان اور اُمّت، ضرُور ہے کہ نئے سِرے سے پَیدا ہوں؛ ہاں، خُدا سے پَیدا ہوں، اپنی نفسانی اور زوال پذیری کی حالت سے تبدیل ہو کر، راست بازی کی حالت اپنا کر، خُدا سے مُخلصی پا کر، اُس کے بیٹے اور بیٹیاں بن کر۔",
                "۲۶": "اور یُوں وہ نئی خلق بن جاتے ہیں؛ اور جب تک وہ اَیسا نہیں کرتے، وہ ہرگز خُدا کی بادِشاہی کے وارث نہیں ہو سکتے۔",
                "۲۷": "مَیں تُم سے کہتا ہُوں، اگر اَیسا نہیں ہوتا، تو ضرُور ہے کہ وہ نِکال دیے جائیں؛ اور یہ مَیں جانتا ہُوں، کیوں کہ مَیں بھی اِسی طرح نِکالے جانے کے قرِیب تھا۔",
                "۲۸": "تو بھی، بہت سی مُصِیبت سے گُزرنے کے بعد، موت کے قریب جا کر تَوبہ کرنے سے، رحیم و کریم خُداوند نے واجب جانا کہ مُجھے اَبَدی آگ سے چھِین کر بچائے، اور مَیں خُدا سے پَیدا ہُوا ہُوں۔",
                "۲۹": "میری جان کو پت کی سی کڑواہٹ اور سِیَہ کاری کے شکنجوں سے مُخلصی دی گئی ہے۔ مَیں تارِیک اَتھاہ گڑھے میں تھا؛ مگر اب مَیں خُدا کے حیرت خیز عِرفان کو دیکھتا ہُوں۔ میری جان اَبَدی عذاب میں جکڑی تھی؛ مگر مُجھے نِکالا گیا ہے، اور اب میری جان کو کوئی دُکھ نہیں۔",
                "۳۰": "مَیں نے اپنے مُخلصی دینے والے کو رَدّ کِیا، اور جو کُچھ ہمارے باپ دادا نے بتایا تھا اُس کا اِنکار کِیا؛ مگر اب کاش وہ پہلے سے جان لیں کہ وہ آئے گا، اور کہ وہ اپنی تخلیق کی ہر مخلُوق کو یاد رکھتا ہے، وہ اپنے تئِیں سب پر ظاہر کرے گا۔",
                "۳۱": "ہاں ہر ایک گُھٹنا جُھکے گا، اور ہر ایک زُبان اُس کے حُضُور اِقرار کرے گی۔ ہاں، یعنی یومِ آخِر کو، جب کُل بنی نوع اِنسان اُس کے حُضُور عدالت کے لِیے کھڑے ہوں گے، تب وہ اِقرار کریں گے کہ وہ خُدا ہے؛ پھر وہ اِقرار کریں گے، جو دُنیا میں خُدا سے جُدا زِندگی گُزارتے ہیں، چُناں چہ اُن کے لِیے اَبَدی سزا کی عدالت بالکل راست ہے؛ اور اُس کی چشمِ ہمہ دانی کی جھلک سے وہ لرزیں گے، اور تھرتھرائیں گے، اور سِمٹ جائیں گے۔",
                "۳۲": "اور اب اَیسا ہُوا کہ ایلما اور جو فرِشتہ کے ظہُور کے وقت ایلما کے ساتھ تھے اُنھوں نے لوگوں کو اِسی وقت سے تعلِیم دینا شُروع کر دی، سارے مُلک میں سفر کرتے، سب لوگوں میں اُن باتوں کا اِعلان کرتے جو اُنھوں نے دیکھی اور سُنی تھیں، اور بڑی مصیبتوں میں خُدا کے کلام کی مُنادی کرتے، جو بےاعتقاد لوگ تھے اُن پر شدِید ظُلم و سِتم ڈھاتے، اور کئی بےاعتقاد اُنھیں مارتے اور پِیٹتے تھے۔",
                "۳۳": "بلکہ اِس سب کے باوجُود، اُنھوں نے کلِیسیا کی بڑی ڈھارس بندھائی، اُن کے اِیمان کو مُستحکم کِیا، اور تحمل اور بڑی برداشت کے ساتھ اُنھیں خُدا کے حُکموں پر چلنے کی نصِیحت کرتے تھے۔",
                "۳۴": "اور اُن میں چار مضایاہ کے بیٹے تھے: اور اُن کے نام عمون، ہارُون، اور اومنر اور حمنی تھے؛ یہ مضایاہ کے بیٹوں کے نام تھے۔",
                "۳۵": "اور اُنھوں نے ضریملہ کے سارے مُلک کا سفر کِیا، اور اُن سب لوگوں کے ہاں گئے جو مُضایاہ بادِشاہ کی رعیّت میں تھے، کلِیسیا کو پُہنچائے گئے زخموں کو بھرنے کے لِیے بڑے جوش سے جدوجہد کرتے رہے، وہ اپنے سارے گُناہوں کا اِقرار کرتے، اور اُن باتوں کی مُنادی کرتے جو اُنھوں نے دیکھی تھیں، اور اُن سب کو جو سُننے کی آس لگائے ہُوئے تھے اُن کو وہ نبُوّتیں اور نوِشتے کھول کھول بیان کرتے۔",
                "۳۶": "اور یُوں وہ بُہتیروں کو سچّائی کے عِرفان، ہاں اُن کے مُخلصی دینے والے کے عِلم کی طرف لانے میں خُدا کے ہاتھوں میں وسِیلہ تھے۔",
                "۳۷": "اور کتنے مُبارک ہیں وہ! چُوں کہ اُنھوں نے سلامتی کی مُنادی کی تھی؛ اُنھوں نے خَیرِیت کی خبر دی تھی؛ اور اُنھوں نے لوگوں میں اِعلان کِیا تھا کہ خُداوند سلطنت کرتا ہے۔"
            },
            "28": {
                "۱": "اب اَیسا ہُوا کہ جب مضایاہ کے بیٹے یہ سب کُچھ انجام دے چُکے تو اُنھوں نے تھوڑے سے لوگوں کو ساتھ لِیا اور اپنے باپ، بادِشاہ، کے پاس واپس گئے، اور اُس سے اِجازت کے طلب گار تھے، کہ وہ اُنھیں اور جنھیں اُنھوں نے چُنا ہے، نیفی کے مُلک میں جانے دے، تاکہ وہ اُن باتوں کی مُنادی کریں جو اُنھوں نے سُنی تھیں، اور وہ خُدا کا کلام اپنے بھائیوں، لامنوں، تک پہنچائیں—",
                "۲": "کہ شاید وہ اُنھیں خُداوند اپنے خُدا کے عِلم کی طرف لا سکیں، اور اُنھیں اپنے باپ دادا کی سِیَہ کاری کا احساس دِلائیں؛ اور کہ شاید وہ نِیفیوں کے لِیے اپنی نفرت دُور کر سکیں، تاکہ وہ بھی خُداوند اپنے خُدا میں شادمان ہونے کے لِیے لائے جا سکیں، کہ وہ ایک دُوسرے کی دست گِیری کرنے والے بن سکیں، اور کہ اُس سارے مُلک میں جو خُداوند اُن کے خُدا نے اُن کو عطا کِیا ہے وہاں پھِر مزید جھگڑے نہ ہوں۔",
                "۳": "اب وہ خواہاں تھے کہ ساری خلقت میں نجات کا اِعلان کِیا جائے، پَس وہ برداشت نہ کر سکتے تھے کہ کوئی اِنسانی جان ہلاک ہو؛ ہاں، یعنی یہ خیال بھی کہ کوئی جان نہ ختم ہونے والا عذاب برداشت کرے اُنھیں تھرتھرانے اور لرزانے پر مجبُور کر دیتا تھا۔",
                "۴": "اور یُوں خُداوند کے رُوح نے اُن پر اثر کِیا تھا، اگرچہ وہ گُناہ گاروں میں بدترین تھے۔ اور خُداوند نے اپنے بےپناہ رحم میں اُن سے بُردباری برتنا واجب جانا؛ تو بھی اُنھوں نے اپنی جان میں اپنی سِیَہ کاریوں کے سبب سے بڑا عذاب سہا، اِس خَوف سے کہ کہیں وہ ہمیشہ کے لِیے خارج نہ کر دیے جائیں بہت زیادہ مُصِیبت برداشت کی تھی۔",
                "۵": "اور اَیسا ہُوا کہ نیفی کے مُلک جانے کے لِیے وہ کئی دِنوں تک باپ سے فریاد کرتے رہے۔",
                "۶": "اور مضایاہ بادِشاہ گیا اور خُداوند سے دریافت کِیا کہ آیا وہ اپنے بیٹوں کو لامنوں کے درمیان میں کلام کی مُنادی کے لِیے جانے دے۔",
                "۷": "اور خُداوند نے مضایاہ سے کہا: اُنھیں جانے دے، پَس بہتیرےاُن کی باتوں پر یقِین کریں گے، اور وہ اَبَدی زِندگی پائیں گے؛ اور مَیں تیرے بیٹوں کو لامنوں کے ہاتھوں سے چُھڑاوں گا۔",
                "۸": "اور اَیسا ہُوا کہ مضایاہ نے اُنھیں اِجازت عطا کر دی کہ وہ جائیں اور اپنی فریاد کے مُطابق عمل کریں۔",
                "۹": "اور اُنھوں نے لامنوں میں جا کر خُدا کے کلام کی مُنادی کرنے کے لِیے بیابان میں سفر کِیا؛ اور مَیں اُن کے اِقدامات کا احوال بعد میں بیان کرُوں گا۔",
                "۱۰": "اب بادِشاہ مضایاہ کے پاس کوئی نہ تھا جِس کے حوالے سلطنت کی جاتی، چُوں کہ اُس کا کوئی بیٹا وہاں نہ تھا جو سلطنت قبُول کر سکتا۔",
                "۱۱": "پَس اُس نے جو پِیتل کے اَوراق پر کُندہ سرگُزشت، اور نیفی کے اَوراق کو بھی لِیا، اور اُن سب چِیزوں کو جِنھیں خُدا کے حُکموں کے مُطابق اُس نے بحِفاظت محفُوظ کِیا ہُوا تھا، اُس نے سونے کے اَوراق پر سرگُزشت کا ترجمہ کرنے اور لِکھنے کا حُکم دینے کے بعد لِیا جو کہ لمحی کے لوگوں کو ملی تھی، جِنھیں لمحی کے ہاتھوں نے اُس کے سُپرد کِیا تھا؛",
                "۱۲": "اور یہ اُس نے اپنے لوگوں کی بڑی بےتابی کے باعث کِیا؛ کیوں کہ وہ نہایت زیادہ آرزُو مند تھے کہ اُن لوگوں کی بابت جانیں جو نیست و نابُود کر دیے گئے تھے۔",
                "۱۳": "اور اب اُس نے اُن کا اُن دو پتھروں کے ذریعے سے ترجمہ کِیا، جنھیں کُمان کے دونوں کِناروں میں گِرہ لگا کر باندھا گیا تھا۔",
                "۱۴": "اب یہ چِیزیں اِبتدا سے تیارکی گئی تھیں، جو زبانوں کا ترجمہ کرنے کے اِردہ سے نسل در نسل مُنتقل ہوتی رہی تھیں؛",
                "۱۵": "اور اُن کو خُداوند کے ہاتھ سے رکھا اور محفُوظ کِیا گیا ہے، تاکہ وہ ہر اُس مخلوق پر اپنے لوگوں کی سِیَہ کاریاں اور کراہِیّتیں عیاں کرے جو مُلک میں بسیں گے؛",
                "۱۶": "اور قدیم زمانوں میں جِس کسی کے پاس یہ چیزیں ہوتیں وہ رویا بِین کہلاتا۔",
                "۱۷": "اب مضایاہ جب اِن نوِشتوں کا ترجمہ مُکمل کر چُکا، دیکھو، اِس میں اُن لوگوں کی سرگُزشت بیان کی گئی تھی جو نیست و نابُود کر دِیے گئے تھے، جب سے وہ نیست و نابُود کِیے گئے اُس وقت سے لے کر ماضی میں بُہت بڑے بُرج کو بنانے تک، وہاں سے خُداوند نے لوگوں کی زبان میں اِختلاف ڈالا اور اُن کو تمام رُویِ زمِین پر پراگندہ کِیا، ہاں، نِیز یعنی اُس وقت سے لے کر ماضی میں آدم کی تخلیق تک۔",
                "۱۸": "اب یہ سرگُزشت مضایاہ کے لوگوں کے لِیے بڑے دُکھ کا سبب بنی، ہاں، وہ غم سے بھر گئے؛ تو بھی اِس سے اُنھوں نے بےحد اِدراک پایا جِس سے وہ شادمان ہُوئے تھے۔",
                "۱۹": "اور یہ رُوداد اِس کے بعد لِکھی جائے گی؛ پَس دیکھو، یہ لازم ہے کہ سب لوگ اُن باتوں کو جانیں جو اِس سرگُزشت میں لِکھی گئی ہیں۔",
                "۲۰": "اور اب جیسا کہ مَیں نے تُم سے کہا، کہ مضایاہ بادِشاہ نے اِن سب اَمور کو انجام دینے کے بعد؛ پیتل اَوراق لِیے اور وہ ساری چیزیں جو اُس کے پاس تھیں، اُنھیں ایلما کے سُپرد کِیا، جو ایلما کا بیٹا تھا؛ ہاں، سارے نوِشتے، اور ترجمان بھی، اُس کے سُپرد کِیے، اور حُکم دِیا کہ وہ اُن کی نگہبانی کرے اور محفُوظ رکھے اور لوگوں کی رُوداد بھی لِکھے اور اُنھیں نسل در نسل آگے مُنتقل کرتے رہیں جیسا کہ وہ اُس وقت سے مُنتقل ہوتے آ رہے ہیں، جب لحی یروشلِیم سے آیا۔"
            },
            "29": {
                "۱": "اب مضایاہ جب یہ انجام دے چُکا تو اُس نے پُورے مُلک میں، سب لوگوں کے درمیان میں اَیلچی بھیجے، اُن کی مرضی جاننے کے واسطے کہ کِس کو اُن کا بادِشاہ ہونا چاہیے۔",
                "۲": "اور اَیسا ہُوا کہ لوگوں کی آواز آئی، کہا: ہم چاہتے ہیں کہ تیرا بیٹا ہارُون ہمارا بادِشاہ اور ہمارا حاکم ہو۔",
                "۳": "اب ہارُون نِیفی کے مُلک جا چُکا تھا، پَس بادِشاہ سلطنت اُس کے سُپرد نہ کر سکتا تھا؛ اور نہ ہارُون سلطنت سنبھالنا چاہتا تھا؛ نہ مضایاہ کے بیٹوں میں سے کوئی بھی سلطنت سنبھالنا چاہتا تھا۔",
                "۴": "پَس مضایاہ بادِشاہ نے دوبارہ اپنے لوگوں میں اَیلچی بھیجے؛ ہاں، یعنی اُس نے لوگوں میں تحرِیری فرمان جاری کِیا۔ اور جب فرمان پڑھا گیا تو اُس میں یہ لِکھا ہُوا تھا:",
                "۵": "دیکھو، اَے میرے لوگو، یعنی میرے بھائیو، پَس مَیں تُمھاری بڑی قدر کرتا ہُوں، مَیں چاہتا ہُوں کہ تُم اِس معاملے پر غَور کرو جِس پر تُمھیں غَور کرنے کے لِیے بُلایا گیا ہے—چُوں کہ تُم چاہتے ہو کہ تُمھارا کوئی بادِشاہ ہو۔",
                "۶": "اب مَیں تُمھیں بتاتا ہُوں کہ واجب طور پر یہ سلطنت جِس کو سونپنی تھی اُس نے اِنکار کر دِیا ہے، اور وہ سلطنت نہ سنبھالے گا۔",
                "۷": "اور اب اگر اُس کی جگہ کوئی دُوسرا مُقرّر کِیا جائے، تو دیکھو مُجھے ڈر ہے کہ تُم میں جھگڑے برپا نہ ہو جائیں۔ اور کون جانتا ہے کہ میرا بیٹا، جِس کی یہ سلطنت ہے، ناراض ہو جائے اور اِن لوگوں میں سے بعض کو اپنے ساتھ مِلا لے جِس سے تُم میں جنگیں اور جھگڑے پَیدا ہوں گے، جو بڑی خُون ریزی اور خُداوند کی راہوں کو بِگاڑنے کا باعث ہوں گے، ہاں، اور بے شُمار لوگوں کی جانیں تباہ و برباد ہوں گی۔",
                "۸": "اب مَیں تُم سے کہتا ہُوں آؤ ہم دانِش مند بنیں اور اِن باتوں پر غور کریں، پَس میرے بیٹے کو ہلاک کرنے کا ہمیں کوئی حق حاصل نہیں ہے، نہ ہمیں کِسی دُوسرے کو ہلاک کرنے کا کوئی حق حاصِل ہے اگر کوئی اُس کی جگہ مُقرّر ہوگا۔",
                "۹": "اور اگر میرا بیٹا دوبارہ اپنے تکبُّر اور باطل چِیزوں کی طرف پلٹ جائے اور اُن باتوں کو منسُوخ کر دے جو اُس نے کہی تھیں، اور سلطنت پر اپنا حق جتائے، جِس کے باعث وہ اور یہ لوگ بھی بُہت زیادہ گُناہ کے مُرتکب ہوں گے۔",
                "۱۰": "اور اب آؤ ہم دانِش مند بنیں اور اَیسی باتوں کی اُمِید رکھیں، اور اَیسا کریں جِس سے اِس اُمّت کی سلامتی ہو گی۔",
                "۱۱": "پَس مَیں اپنے باقی ماندہ دِنوں تک تُمھارا بادِشاہ رہُوں گا، اور پھِر، آؤ ہم قاضی مُقرّر کریں، ہمارے قانُون کے مُطابق اِس اُمّت کی عدالت کے واسطے؛ اور اِس اُمّت کے لِیے نئے نظامِ حُکُومت کو تشکِیل دیں گے، پَس ہم دانا مردوں کو قاضی مُقرّر کریں گے، جو خُدا کے حُکموں کے مُطابق اِس اُمّت کی عدالت کریں گے۔",
                "۱۲": "اب یہ زیادہ اچھّا ہے کہ اِنسان کا فیصلہ اِنسان کے بجائے خُدا کرے، پَس خُدا کے فیصلے ہمیشہ راست ہوتے ہیں، مگر اِنسان کے فیصلے ہمیشہ راست نہیں ہوتے۔",
                "۱۳": "پَس، اگر اَیسا مُمکن ہوتاکہ تُم پر بادِشاہ بننے کے لِیے تُمھارے ہاں عادِل مرد ہوں، جو خُدا کے قوانین قائم کریں، اور اُس کے حُکموں کے مُطابق اِس اُمّت کی عدالت کریں، ہاں، اگر تُمھارے ہاں تُمھارے بادِشاہ ہونے کے لِیے مرد ہیں جو عین اَیسا کریں جَیسا میرے باپ بِنیامین نے اِس اُمّت کے واسطے کِیا—مَیں تُم سے کہتا ہُوں، اگر ہمیشہ اَیسی صُورت ہو سکتی تو یہ مناسب ہوتاکہ تُم پر ہمیشہ بادِشاہ حُکم رانی کرنے کے لِیے ہوں",
                "۱۴": "اور درحقِیقت مَیں نے خُود اپنے پُورے اِختیار اور ساری لیاقت کے ساتھ جو مُجھ میں تھی، تُمھیں خُدا کے حُکم سِکھانے، اور پُورے مُلک میں امن قائم کرنے کے لِیے محنت و مُشقّت کی ہے، تاکہ نہ جنگیں نہ جھگڑے، نہ چوریاں، نہ لُوٹ مار، نہ قتل و غارت، نہ کسی قسم کی کوئی بدی ہو؛",
                "۱۵": "اور جو کوئی بھی بُرائی کا مُرتکب ہُوا ہے، مَیں نے اُس کے سرکردہ جُرم کے حِساب سے سزا دی ہے، اُس قانُون کے مُطابق جو ہمیں اپنے باپ دادا سے مِلا۔",
                "۱۶": "اب مَیں تُم سے کہتا ہُوں، یہ مُناسب نہیں کہ تُم پر حُکم رانی کرنے کے واسطے بادِشاہ ہو یا بادِشاہ ہوں کیوں کہ سب اِنسان راست نہیں ہوتے",
                "۱۷": "پَس دیکھو، ایک بدکار بادِشاہ کِس قدر بدکرداری پھیلانے کا باعث بنتا ہے، ہاں، کِس قدر بڑی تباہی و بربادی!",
                "۱۸": "ہاں، نوح بادِشاہ اور اُس کی بدکاریوں اور اُس کی مکرُوہات کو یاد کرو، اور اُس کے لوگوں کی بدکاریوں اور مکرُوہات کو بھی۔ دیکھو کِس قدر زیادہ تباہی و بربادی اُن پر نازِل ہُوئی؛ نِیز اپنی بدیوں کے باعث وہ غُلامی میں بھی لائے گئے۔",
                "۱۹": "اور اگر اُن کا ہمہ دان خالِق ڈھال نہ بنتا، نِیز اُن کی سچّی تَوبہ کا آسرا نہ ہوتا تو وہ بِلاشُبہ اب تک لازِم غُلامی میں رہتے۔",
                "۲۰": "بلکہ دیکھو، اُس نے اُن کو چھُڑایا کیوں کہ اُنھوں نے اُس کے حُضُور خُود کو فروتن کِیا؛ اور چُوں کہ اُنھوں نے پُرزور انداز میں اُس سے فریاد مانگی، پَس اُس نے اُنھیں غُلامی سے رہائی دِلائی؛ اور یُوں خُداوند بنی آدم کے درمیان ہر مُعاملے کو اپنی قُدرت کے ساتھ انجام تک پُہنچاتا ہے، رحم کا بازُو اُن کی طرف بڑھا کر جو اُس پر توکّل کرتے ہیں۔",
                "۲۱": "اور دیکھو، مَیں تُم سے اب کہتا ہُوں، تُم کسی سِیہ کار بادِشاہ کو بہت سی لڑائیوں اور بڑی خُون ریزی کے سِوا تخت سے نہیں ہٹا سکتے۔",
                "۲۲": "پَس دیکھو، سِیَہ کاری میں اُس کے اپنے ساتھی مُلوّث ہیں، اور وہ اپنے اِرد گِرد مُحافظ تعینات کرتا ہے، اور وہ اُن کے قوانین کی دھجِیاں اُڑاتا ہے جنھوں نے اُس سے پہلے راست بازی سے حُکم رانی کی ہے؛ اور وہ خُدا کے حُکموں کو اپنے پاؤں تلے روندتا ہے؛",
                "۲۳": "اور وہ قوانین نافذ کرتا ہے، اور اپنے لوگوں میں اُن کا اَعلان کراتا ہے، ہاں، اَیسے قوانین اُس کی اپنی سِیَہ کاری کی طرز پر ہوتے ہیں؛ اور جو کوئی اُس کے قوانین کو نہیں مانتا وہ اُنھیں ہلاک کراتا ہے؛ اور جو کوئی اُس کے خِلاف بغاوت کرتا ہے وہ اُن کے خِلاف جنگ کے لِیے اپنی فَوجیں بھیج دیتا ہے، اور اگر اُس کے بس میں ہو تو اُنھیں نیست و نابُود کر دیتا ہے؛ اور یُوں ایک ناراست بادِشاہ راست بازی کی تمام راہوں کو بِگاڑ دیتا ہے۔",
                "۲۴": "اور اب دیکھو مَیں تُم سے کہتا ہُوں، یہ مُناسب نہیں ہے کہ اِس طرح کی کراہِیّتیں تُم پر نازِل ہوں۔",
                "۲۵": "پَس، اِس اُمّت کی رائے کے مُطابق تُم، قاضی، چُن لو، تاکہ تُمھاری عدالت اُن قوانین کے مُطابق ہو جِنھیں تُم نے اپنے باپ دادا سے پایا تھا، جو مِعیار ہیں، اور اُنھیں دستِ خُداوندی نے عطا کِیا تھا۔",
                "۲۶": "اب اَیسا رواج نہیں ہے کہ لوگوں کی رائے کسِی اَیسی چِیز کی تمنا کرے جو راستی کے برعکس ہے؛ اَلبتہ یہ معمُول ہے کہ لوگوں کا ایک چھوٹا سا جتھا اُس چیز کی خواہش کرے جو جائز نہیں؛ پَس تُم اِسے ماننا اور اِسے اپنا قانُون بنانا—اِس اُمّت کی رائے سے اپنے فرائض نِبھانا۔",
                "۲۷": "اور اگر اَیسا وقت آتا ہے جب لوگوں کی رائے سِیَہ کاری کا اِنتخاب کرتی ہے، تو پھر وہ وقت آ گیا ہے جب خُدا کی سزائیں تُم پر نازِل ہوں گی؛ ہاں، تب یہی وہ گھڑی ہے جب وہ ہلاکتِ شدِید کے ساتھ تیرے مُلاحظہ کے لِیے آئے گا بالکل اُسی طرح جَیسے اُس نے اب تک اِس مُلک کا مُلاحظہ کِیا ہے۔",
                "۲۸": "اور اب اگر تُمھارے ہاں قاضی ہیں، اور وہ اُس قانُون کے مُطابق جو عطا کِیا گیا ہے تُمھاری عدالت نہیں کرتے تو تُم اُن کی عدالت کے لِیے اعلیٰ قاضی کے پاس جا سکتے ہو۔",
                "۲۹": "اگر تُمھارے اعلیٰ تر قاضی راست فیصلے صادر نہیں کرتے تو تُمھارے چند عمُومیٰ قاضی اِکٹھے ہوں، اور وہ، لوگوں کی رائے کے مُطابق، تُمھارے اعلیٰ تر قاضِیوں کی عدالت کریں گے۔",
                "۳۰": "اور مَیں تُمھیں اِن اَمُور کو خُداوند کے خَوف میں انجام دینے کا حُکم دیتا ہُوں؛ اور مَیں تُمھیں اِن اَمُور پر عمل کرنے کا حُکم دیتا ہُوں، اور یہ کہ تُمھارا کوئی بادِشاہ نہیں ہے؛ اور اگر یہ لوگ گُناہوں اور سِیَہ کاریوں کے مُرتکِب ہوتے ہیں تو ذِمہ خُود اُن کے سَروں پر ہوگا۔",
                "۳۱": "پَس دیکھو مَیں تُم سے کہتا ہُوں، بُہتیرے لوگوں کے گُناہ اُن کے بادِشاہوں کی سِیَہ کاریوں کے باعث جنم لیتے ہیں؛ پَس، اُن کی سِیَہ کاریوں کی ذِمہ داری اُن کے بادِشاہوں کے سَر ہوتی ہے۔",
                "۳۲": "اور اب مَیں چاہتا ہُوں کہ اِس مُلک میں مزید یہ عدم مساوات نہ ہو، خاص طور پر میری اِس اُمّت میں؛ بلکہ مَیں چاہتا ہُوں کہ یہ وطن آزادی کی سرزمِین ہو، نِیز ہر اِنسان اپنے حُقوق اور مراعات سے یکساں اِستفادہ کرے، جب تک خُداوند کو یہ پسند آتا ہے کہ ہم زِندگی پائیں اور اِس مُلک کے وارِث ہوں، ہاں، بلکہ جب تک ہماری نسلیں رُویِ زمِین پر باقی ہیں۔",
                "۳۳": "اور مضایاہ بادِشاہ نے اُن کے واسطے اور بہت ساری باتیں لِکھیں، اور راست باز بادِشاہ کی ساری آزمایشوں اور مُصِیبتوں کا اُن پر بھید کھولا، ہاں، اُن کے لوگوں کے لِیے جان کے سارے دُکھ، اور اپنے بادِشاہ پر لوگوں کا ہر طرح سے بُڑبُرانا بھی؛ اور اُس نے اُن کو اِس کی ساری تفسِیر بتائی۔",
                "۳۴": "اور اُس نے اُنھیں بتایا کہ اِن باتوں کو نہیں ہونا چاہیے؛ بلکہ بوجھ سب لوگوں پر پڑنا چاہیے تاکہ ہر آدمی اپنے حِصّے کا بوجھ برداشت کرے۔",
                "۳۵": "اور اُس نے اُن سب دُشواریوں سے پردہ اُٹھایا جو اُنھیں برداشت کرنا پڑیں گی اگر کوئی ناراست بادِشاہ اُن پر مُسلط ہوتا ہے۔",
                "۳۶": "ہاں اُس کی ساری سِیَہ کاریاں اور کراہِیّتیں، اور سب جنگیں، اور جھگڑے، اور کُشت و خُون، اور چوریاں، اور لُوٹ مار، اور زنا کاریوں کی خباثت، اور طرح طرح کی بُرائیاں جِن کا شُمار نہیں کِیا جا سکتا—اُنھیں بتایا کہ اَیسی خباثتیں نہ جنم لیں، کیوں کہ یہ صریحاً خُدا کے حُکموں کے مُنافی تھیں۔",
                "۳۷": "اور اب اَیسا ہُوا، جب مضایاہ بادِشاہ نے اِن باتوں کو اپنی اُمّت کے ہاں بھیجا تو اُنھوں نے اُس کی باتوں کی سچّائی کا یقِین کر لِیا۔",
                "۳۸": "پَس اُنھوں نے اپنے واسطے بادِشاہ کی آرزُو ترک کر دی، اور اِس بات کے نہایت مُشتاق ہُوئے کہ ہر اِنسان کو پُورے مُلک میں برابر مواقع مِلیں؛ ہاں، اور ہر شخص نے اپنے اپنے گُناہوں کا ذِمہ خُود اُٹھانے کے لِیے رضامندی کا اِظہار کِیا۔",
                "۳۹": "پَس، اَیسا ہُوا کہ وہ سارے مُلک میں جماعتوں کی صُورت میں اِکٹھے ہُوئے، تاکہ اِظہارِ رائے کے ذریعے سے اپنے قاضِیوں کو چُنیں، تاکہ اُنھیں دیے گئے قانُون کے مُطابق اُن کی عدالت کریں؛ اور جو آزادی اُنھیں دی گئی تھی اُس کے لِیے وہ نہایت شادمان ہُوئے۔",
                "۴۰": "اور مضایاہ سے اُن کی محبّت بڑھی، ہاں، اُنھوں نے کسی اور آدمی کی نِسبت اُس کو زِیادہ مُحترم جانا؛ کیوں کہ اُنھوں نے اُس کو جابر کی حیثیت سے نہ دیکھا جو مالی نفع کا خواہاں ہو، ہاں، اَیسا نفع جو جان کو آلودہ کرتا ہے؛ کیوں کہ وہ اُن سے دولت نہ طلب کرتا تھا، نہ وہ کُشت و خُون پر خُوش ہوتا؛ بلکہ اُس نے مُلک میں امن قائم کِیا تھا، اور اُس نے اپنے لوگوں کو ہر قِسم کی غُلامی سے آزاد رکھا تھا؛ پَس وہ اُس کو مُحترم جانتے تھے، ہاں، بُہت زیادہ، بالائے پیمایش۔",
                "۴۱": "اور اَیسا ہُوا کہ اُنھوں نے اپنے اُوپر حُکم کرنے کے واسطے، یا اُس قانُون کے مُطابق اُن کی عدالت کرنے کے واسطے قاضِیوں کو مُقرّر کِیا؛ اور یہی اُنھوں نے پُورے مُلک میں نافِذ کر دِیا۔",
                "۴۲": "اور اَیسا ہُوا کہ ایلما پہلا اعلیٰ قاضی مُقرّر کِیا گیا، وہ اعلیٰ کاہن بھی تھا، اُس کے باپ نے اُسے یہ عہدہ عطا کِیا تھا، اور کلِیسیا کی بابت سارے معاملات کا اِختیار بھی اُسے سونپ دِیا گیا تھا۔",
                "۴۳": "اور اب اَیسا ہُوا کہ ایلما خُداوند کی راہوں پر چلا، اور اُس نے اُس کے حُکموں کو مانا، اور اُس نے راست فیصلے صادر کِیے؛ اور سارے مُلک میں مُسلسل امن و امان رہا۔",
                "۴۴": "اور یُوں اُن تمام لوگوں کے ہاں جو نیفی کہلاتے تھے، ضریملہ کے سارے مُلک میں قاضِیوں کا دَور شُروع ہُوا؛ اور ایلما پہلا اور اعلیٰ قاضی تھا۔",
                "۴۵": "اور اب اَیسا ہُوا کہ اُس کا باپ وفات پا گیا، اور اُس کی عمر بیاسی برس تھی، اور اُس نے خُدا کے حُکموں کو پُورا کرنے کے لِیے زِندگی گُزاری۔",
                "۴۶": "اور اَیسا ہُوا کہ اپنے عہدِ حُکم رانی کے تِیسویں برس میں، جب مضایاہ کی عُمر تریسٹھ برس کی تھی، وہ بھی وفات پا گیا؛ اور اِس وقت تک لحی کو یروشلِیم سے آئے کُل پانچ سو نو سال بِیت چُکے تھے۔",
                "۴۷": "یُوں بنی نِیفی پر بادِشاہوں کا دَورِ حُکم رانی ختم ہُوا؛ اور اِس طرح ایلما کے دِن پُورے ہُوئے، جو اُن کی کلِیسیا کا بانی تھا۔"
            }
        }
    },
    "alma": {
        "meta": {
            "slug": "alma",
            "name": "ایلما کی کِتاب",
            "chapterWord": "باب"
        },
        "chapters": {
            "1": {
                "intro": "ایلما کے بیٹے، ایلما کی رُوداد، جو بنی نِیفی پر پہلا اعلیٰ قاضی اور کلِیسیا میں اعلیٰ کاہن بھی تھا۔ قضات کے عہدِ حُکُومت، اور لوگوں میں جنگوں اور جھگڑوں کا بیان۔ اور پہلے اور اعلیٰ کاہن ایلما کی رُوداد کے مُطابق، نِیفیوں اور لامنوں میں جنگوں کی تفصِیل بھی۔",
                "۱": "اب اَیسا ہُوا کہ بنی نِیفی پر قاضِیوں کے دورِ حُکُومت کے پہلے برس میں، اُسی وقت سے، مضایاہ بادِشاہ اُس راہ چل دِیا جو سارے جہان کا ہے، خُدا کے حُضُور راستی میں چلتے ہُوئے اُس نے اچّھی لڑائی لڑی، حُکم رانی کے واسطے اپنا کوئی جانشِین مُقرّر نہ کِیا؛ باوجُود اِس کے اُس نے آئِین بنایا اور لوگوں نے اُس کو تسلیم کِیا؛ پَس اُنھیں اُس آئِین کی پابندی کرنا تھی جو اُس نے بنایا تھا۔",
                "۲": "اور اَیسا ہُوا کہ ایلما کے عہدِ حُکُومت کے پہلے برس جب وہ تختِ عدالت پر بیٹھا، تو اُس کے حُضُور کسی شخص کو عدالت کے لِیے لایا گیا، ایک لمبا چوڑا آدمی جو اپنی بُہت بڑی زورآوری کے باعث نہایت مشہُور تھا۔",
                "۳": "اور وہ لوگوں کے درمیان جاتا اور اُن باتوں کی مُنادی کرتا جِنھیں وہ خُدا کا کلام کہتا تھا، وہ کلِیسیا کی مُخالِفت میں؛ لوگوں کے درمیان اعلان کرتا کہ ہر کاہن اور اُستاد کو مقبُول ہونا چاہیے اور اُنھیں خُود اپنے ہاتھوں سے محنت نہیں کرنی چاہیے بلکہ لوگوں کی طرف سے اُن کی کفالت ہونی چاہیے۔",
                "۴": "اور وہ لوگوں میں یہ گواہی بھی دیتا کہ تمام بنی نوع اِنسان یومِ آخِر کو بچا لِیے جائیں گے، اور کہ اُنھیں نہ ڈرنے نہ کانپنے کی ضرُورت ہے، بلکہ وہ اپنے سر اُٹھائیں اور شادمان ہوں؛ چُوں کہ خُداوند نے سب آدمیوں کو پَیدا کِیا، اور سب آدمیوں کو اُس نے مُخلصی بھی دی ہے؛ اور آخِر میں، تمام آدمی اَبَدی زِندگی پائیں گے۔",
                "۵": "اور اَیسا ہُوا کہ اُس نے یہ باتیں اِس طرح سِکھائیں کہ بہتیروں نے اُس کی باتوں پر یقِین کِیا، یعنی اِتنا زیادہ کہ وہ اُسے پیسے دینے اور اُس کی کفالت کرنے لگے۔",
                "۶": "اور وہ اپنے دِل میں بڑا مُتکبُّر ہونے اور نہایت قِیمتی لباس پہننے لگا، ہاں، حتیٰ کہ وہ اپنی مُنادی کے مُطابق کلِیسیا قائم کرنے لگا۔",
                "۷": "اور اَیسا ہُوا کہ جب وہ اُن لوگوں میں جو اُس کی باتوں پر یقِین کرتے تھے مُنادی کے لِیے جا رہا تھا تو وہ ایک آدمی سے ملا جو کہ خُدا کی کلِیسیا سے تعلُق رکھتا تھا، ہاں، یعنی اُن کے اُستادوں میں سے ایک؛ اور وہ اُس کے ساتھ بڑی بُری طرح سے تکرار کرنے لگا تاکہ وہ کلِیسیا کے لوگوں کو گُم راہ کرے مگر اُس آدمی نے خُدا کے کلام کے ساتھ اُس کا ڈٹ کر مُقابلہ کِیا اور اُس کی سرزنش کی۔",
                "۸": "اب اُس آدمی کا نام جدعون تھا؛ اور یہ وہ تھا جو خُداوند کے ہاتھوں میں لمحی کے لوگوں کو غُلامی سے چُھڑانے کا وسیلہ بنا۔",
                "۹": "اب، چُوں کہ جدعون نے خُدا کے کلام سے اُس کا مُقابلہ کِیا تھا سو وہ جدعون پر برہم ہُوا، اور اُس نے اپنی تلوار نِکالی اور اُس پر وار کرنے لگا۔ چُوں کہ اب جدعون عُمر رسیدہ ہو گیا تھا، چُناں چہ وہ اُس کے وار سہہ نہ پایا، پَس وہ اُس کی تلوار سے قتل ہُوا۔",
                "۱۰": "اور کلِیسیا کے لوگوں نے اُس آدمی کو پکڑا جِس نے اُسے قتل کِیا تھا، اور جن جرائم کا وہ مُرتکب ہُوا تھا، اُس کی عدالت کے لِیے اُسے ایلما کے پاس لائے۔",
                "۱۱": "اور اَیسا ہُوا کہ اُس نے ایلما کے سامنے کھڑے ہو کر بڑی دلیری کے ساتھ اپنی وکالت کی۔",
                "۱۲": "مگر ایلما نے اُس سے کہا: دیکھ اَیسا پہلی بار ہُوا ہے کہ اِن لوگوں میں کہانتی دغا بازی مُتعارف ہُوئی۔ اور دیکھ تُو صِرف فریبی کہانت کا مُجرم ہی نہیں بلکہ تُو نے اِسے تلوار کے بَل بوتے پر لاگو کرنے کی کوشِش بھی کی ہے؛ اور اگر اِن لوگوں میں فریبی کہانت زبردستی لاگو کی گئی تو اِس کا نتیجہ اِن کی مُکمل تباہی ہو گا۔",
                "۱۳": "اور تُو نے ایک راست باز آدمی کا خُون بہایا ہے، ہاں، اُس آدمی کا جِس نے اِن لوگوں میں بڑی نیکی کے کام کِیے؛ اور اگر ہم تُجھے بَری کر دیں تو اُس کا خُون ہم پر قہر لائے گا۔",
                "۱۴": "پَس اُس قانُون کے مُوافِق، جو ہمارے آخِری بادِشاہ مضایاہ سے ہمیں ملا؛ اور اِسے اِن لوگوں نے مانا ہے، تُو موت کا سزا وار ٹھہرا؛ پَس ضرُور ہے کہ یہ لوگ قانُون کی پاس داری کریں۔",
                "۱۵": "اور اَیسا ہُوا کہ جِس کو وہ پکڑ کر لائے، اُس کا نام نحُور تھا؛ اور وہ اُسے کوہ مانٹی کی چوٹی پر لے گئے اور وہاں اُس نے اقبالِ جُرم کِیا، بلکہ اُس نے افلاک اور زمِین کے درمیان اِعتراف کِیا، کہ جو تعلِیم اُس نے لوگوں کو دی تھی وہ خُدا کے کلام کے خِلاف تھی اور وہ وہاں پر شرم ناک موت مرا۔",
                "۱۶": "اِس واقعہ کے باوجُود سارے عِلاقے میں کہانتی دغا بازی پھیلنے سے نہ رُکی؛ پَس بہت سے لوگ تھے جو دُنیا کی بے فائدہ چیزوں سے محبّت رکھتے تھے، اور اُنھوں نے جُھوٹی تعلِیم کی مُنادی کی؛ اور اَیسا اُنھوں نے دولت اور عزت کی خاطر کِیا۔",
                "۱۷": "پَس اگر وہ یہ جانتے کہ جھوٹوں کو سزا دی جاتی ہے؛ تو وہ جُھوٹ بولنے کی جُراَت نہ کرتے، پَس قانُون کے ڈر سے وہ ظاہر کرتے کہ وہ اپنے عقِیدے کے مُوافِق مُنادی کر رہے ہیں؛ اور اب قانُون کو کسی بھی آدمی کے عقِیدے پر کوئی اختیار نہ تھا۔",
                "۱۸": "اور وہ قانُون کے ڈر سے چوری کرنے کی جُراَت نہ کرتے تھے، کیوں کہ ایسوں کو سزا دی جاتی تھی؛ نہ وہ لُوٹنے کی جُراَت کرتے، نہ خُون کرنے کی، پَس جو کوئی خُون کرتا، اُسے موت کی سزا دی جاتی۔",
                "۱۹": "مگر اَیسا ہُوا کہ جو خُدا کی کلِیسیا سے وابستہ نہ تھے وہ خُدا کی کلِیسیا سے تعلُق رکھنے اور مسِیح کے نام کو قبُول کرنے والوں پر اذیّتیں ڈھانے لگے۔",
                "۲۰": "ہاں، وہ اُن پر ایذارسانی کرتے، اور طرح طرح کی باتوں سے پریشان کرتے، اور یہ وہ اُن کی حلیمی کے سبب سے کرتے تھے؛ چُوں کہ وہ اپنی نظروں میں مُتکبُّر نہ تھے، اور وہ بے زر اور بے مول ایک دُوسرے کو خُدا کا کلام سِکھاتے تھے۔",
                "۲۱": "اب کلِیسیا کے لوگوں کے درمیان اَیسا سخت قانُون تھا، کہ کلِیسیا کا کوئی بھی آدمی اُٹھ کر اُن کو ایذا نہ پُہنچائے جِن کا تعلُق کلِیسیا سے نہ ہو، اور آپس میں بھی ایک دُوسرے کو نہ ستایا جائے۔",
                "۲۲": "پَس اِن میں بُہت سارے لوگ غرور کرنے لگے اور وہ اپنے مُخالِفوں سے غُصّے میں بحث و تکرار کرتے اور لڑ پڑتے، ہاں، وہ مُکوں سے ایک دُوسرے کو مارنے لگتے۔",
                "۲۳": "اب یہ ایلما کے عہدِ حُکُومت کے دُوسرے سال میں ہُوا، اور یہ کلِیسیا کے لِیے بڑی مُصِیبت کا سبب تھا، ہاں، یہ کلِیسیا کے لِیے بڑی مُشکل کا سبب تھا۔",
                "۲۴": "پَس بُہتیروں کے دِل سخت ہو گئے اور اُن کے نام مِٹا دیے گئے تھے کہ وہ خُدا کے لوگوں میں پھر یاد نہ رکھے گئے۔ اور کئی لوگوں نے اپنے آپ کو اُن سے الگ بھی کر لِیا تھا۔",
                "۲۵": "اب یہ اُن لوگوں کے لِیے بڑی آزمایش تھی، جو اِیمان میں مضبُوطی سے قائم تھے؛ تاہم وہ خُدا کے حُکموں کی پابندی میں بڑے ثابت قدم اور غیر مُتزلزل تھے اور اُس ایذا کو بڑے صبر سے برداشت کرتے جو اُن پر مُسلط کر دی جاتی تھی۔",
                "۲۶": "اور جب کاہنوں نے لوگوں کو خُدا کا کلام سِکھانے کے لِیے کام کاج کو چھوڑا تو لوگوں نے بھی خُدا کا کلام سُننے کے لِیے کام کاج چھوڑ دِیا۔ اور جب کاہنوں نے اُنھیں خُدا کا کلام پُہنچا دِیا تو وہ سب جاں فشانی سے اپنے اپنے کاموں کو واپس لوٹے اور نہ کاہن اپنے آپ کو سُننے والوں سے بہتر سمجھتے تھے اور نہ مُنادی کرنے والا سُننے والے سے بہتر تھا اور نہ ہی اُستاد سیکھنے والے سے بہتر تھا اور یُوں وہ سب برابر تھے اور ہر کوئی اپنی صلاحیت کے مُوافِق محنت کرتا تھا۔",
                "۲۷": "اور ہر آدمی اپنی توفیق کے مُوافِق اپنے مال کو غریبوں اور محتاجوں اور بِیماروں اور غم کے ماروں میں، تقسیم کرتا؛ اور وہ قِیمتی پوشاکیں نہ پہنتے، تو بھی وہ صاف سُتھرے اور خُوب رُو تھے۔",
                "۲۸": "اور یُوں اُنھوں نے کلِیسیا کے مُعاملات کو قائم کِیا؛ اور تمام ایذا رسانیوں کے باوجُود بھی وہ پھر سے وہاں امن و امان سے رہنے لگے۔",
                "۲۹": "اور اب کلِیسیا میں مُستعدی کے باعث وہ نہایت دولت مند ہونے لگے اور اُن کے پاس ضرُورت کی تمام چیزیں کثرت سے تھیں—یعنی گلّوں اور ریوڑوں اور ہر قسم کے فربہ جانور، اور اَناج اور سونا اور چاندی اور قِیمتی چیزیں اور ریشم اور عُمدہ کتان اور اُن کے پاس ہر قسم کے سادہ لباس کی بھی کثرت تھی۔",
                "۳۰": "اور یُوں اپنے آسُودہ حالات میں وہ اُن کو نہ دُھتکارتے جو ننگے تھے، یا وہ جو بُھوکے تھے، یا وہ جو پیاسے تھے، یا وہ جو بِیمار تھے، یا وہ جِن کو پالنے والا کوئی نہ تھا؛ اور اُنھوں نے اپنے دِل اپنے مال پر نہ لگائے؛ پَس وہ سب کے ساتھ فیاض تھے۔ اور جوان اور بُوڑھے دونوں، غُلام اور آزاد دونوں، مرد اور عورت دونوں خواہ کلِیسیا کے یا غیر کلِیسیا کے، اُنھوں نے بِلا اِمتیاز سب کے ساتھ برابر سلُوک کِیا۔",
                "۳۱": "اور یُوں وہ اُن کی نِسبت جو اُن کی کلیسیا سے تعلُق نہیں رکھتے تھے کہیں زیادہ خُوش حال اور دولت مند ہو گئے۔",
                "۳۲": "پَس وہ جو اُن کی کلِیسیا سے تعلُق نہیں رکھتے تھے، جادُو ٹونوں اور بُت پرستی یا کاہلی اور بدگوئی اور حسد اور جھگڑوں میں پڑ گئے؛ وہ قِیمتی پوشاکیں پہنتے؛ اپنی نظروں میں مُتکبُّر ہوتے؛ ظلم کرتے؛ جُھوٹ بولتے؛ چوری کرتے، لُوٹ مار کرتے؛ حرام کاری اور قتل کرتے اور ہر طرح کی بدکاری کرتے؛ تو بھی، جِس حد تک مُمکن ہو پایا، اُن تمام پر قانُون لاگو کِیا گیا جو اِس کی خِلاف ورزی کرتے تھے۔",
                "۳۳": "اور اَیسا ہُوا کہ اُن پر قانُون لاگو کرنے سے، ہر آدمی اپنے کِیے گئے جُرم کے مُوافِق سزا پاتا، اور وہ ظاہر ہو جانے کے ڈر سے بدی کرنے کی جُراَت نہ کرتے؛ وہ ساکت ہو گئے اور مزید بدکاری کرنے سے رُک گئے پَس، قضات کے عہدِ حُکُومت کے پانچویں برس تک بنی نِیفی میں بڑا امن رہا۔"
            },
            "2": {
                "۱": "اور اَیسا ہُوا کہ اُن کے عہدِ حُکُومت کے پانچویں برس میں عملیس نام کے کسی بڑے مکار آدمی کے سبب سے لوگوں کے درمیان جھگڑا ہونے لگا، ہاں، جو دُنیاوی حکمت کے اعتبار سے دانا آدمی تھا جو بالکل اُس قماش کا آدمی تھا جِس نے جدعون کو تلوار سے قتل کِیا تھا اور جِسے قانُون کے مُطابق موت کی سزا دی گئی تھی—",
                "۲": "اب اُس عملیس نے اپنی مکاری کے باعث بہت سارے لوگوں کو اپنی جانب راغب کر لِیا؛ یہاں تک کہ وہ نہایت بااِختیار ہونے لگے اور وہ عملیس کو لوگوں کا بادِشاہ بنانے کی کوشِش کرنے لگے۔",
                "۳": "اب یہ بات پریشان کُن تھی کلِیسیا کے لوگوں اور اُن تمام کے لِیے بھی جو عملیس کی بہکانے والی باتوں کے باوجُود قائل نہ ہُوئے تھے کیوں کہ وہ جانتے تھے کہ اُن کے قانُون کے مُوافِق ایسی چیزیں لوگوں کی حمایت سے قائم ہوتی ہیں۔",
                "۴": "پَس اگر عملیس لوگوں کی حمایت حاصل کر لیتا تو یہ بدکار آدمی مُمکن تھا کہ اُنھیں اُن کے حقوق اور کلِیسیا کی مراعات سے محرُوم کر دیتا؛ کیوں کہ اُس کی نِیّت خُدا کی کلِیسیا کو نیست کرنے کی تھی۔",
                "۵": "اور اَیسا ہُوا کہ سارے مُلک سے لوگ اِکٹھے ہُوئے، خواہ وہ عملیس کے حق میں یا اُس کی مُخالِفت میں، مُختلف گروہوں میں ہر آدمی اپنی اپنی سوچ کے مُطابق ایک دُوسرے کے ساتھ تکرار اور عجیب جھگڑا کرنے لگا۔",
                "۶": "اور یُوں وہ اِس معاملے کی بابت اپنی رائے کے اِظہار کے لِیے اِکٹھے ہُوئے اور اُنھیں قضات کے حُضُور پیش کِیا گیا۔",
                "۷": "اور اَیسا ہُوا کہ لوگوں کی آواز عملیس کے خِلاف تھی، پَس وہ لوگوں پر بادِشاہ نہ بنایا گیا۔",
                "۸": "اب اِس سبب سے جو اُس کے خِلاف تھے اُن کے دِل خُوشی سے شادمان ہُوئے؛ لیکن جو عملیس کے حق میں تھے اُس نے اُنھیں اپنے مُخالِفوں کے خِلاف غُصّے میں بھڑکایا۔",
                "۹": "اور اَیسا ہُوا کہ وہ آپس میں جمع ہُوئے اور اُنھوں نے عملیس کو اپنا بادِشاہ مخصُوص کِیا۔",
                "۱۰": "اب جب عملیس اُن پر بادِشاہ بن گیا تو اُس نے اُنھیں حُکم دِیا کہ وہ اپنے بھائیوں کے خِلاف ہتھیار اُٹھائیں؛ اور یہ اُس نے اِس واسطے کِیا تاکہ وہ اُس کے تابع ہو جائیں۔",
                "۱۱": "اب عملیس کے لوگ عملیس کے نام سے اِمتیاز پا کر، عملیسی کہلائے؛ اور باقی ماندہ نِیفی، یا خُدا کے لوگ کہلاتے تھے۔",
                "۱۲": "پَس بنی نِیفی عملیسیوں کے اِرادوں سے باخبر تھے، اور اِس لِیے اُنھوں نے اُن کا مقابلہ کرنے کے لِیے تیاری کر لی تھی؛ ہاں، اُنھوں نے اپنے آپ کو تلواروں کے ساتھ، اور بُغدوں کے ساتھ، اور کُمانوں کے ساتھ، اور تِیروں کے ساتھ، اور پتھروں کے ساتھ، اور فلاخنوں کے ساتھ، اور ہر قسم کے جنگی ہتھیاروں کے ساتھ ہر طرح سے مُسلح کِیا۔",
                "۱۳": "اور یُوں اُن کے شُمار کے مُطابق سردار اور اعلیٰ سردار اور سِپہ سالار مُقرّر کِیے گئے، اور یُوں وہ عملیسیوں کے آنے کے وقت اُن سے مُقابلے کے لِیے تیار تھے۔",
                "۱۴": "اور اَیسا ہُوا کہ عملیس نے اپنے آدمیوں کو ہر طرح کے جنگی ہتھیاروں کی ہر قسم سے لیس کِیا اور اُس نے بھی اپنے لوگوں پر اپنے بھائیوں کے خِلاف جنگ کے لِیے حاکم اور سردار مُقرّر کِیے۔",
                "۱۵": "اور اَیسا ہُوا کہ عملیسی، عمنیحو کے پہاڑ پر آئے جو ضریملہ کے مُلک میں بہنے والے دریاے صیدون کے مشرق میں تھا اور وہاں اُن کی نِیفیوں کے ساتھ جنگ شُروع ہُوئی۔",
                "۱۶": "اور اب چُوں کہ ایلما بنی نِیفی کا اعلیٰ قاضی اور حاکم تھا، پَس وہ اپنے لوگوں، ہاں، وہ اپنے سرداروں اور سِپہ سالاروں کے ساتھ، ہاں، اپنی فَوج کے آگے عملیسیوں کے خِلاف جنگ کرنے گیا۔",
                "۱۷": "اور وہ صیدون کے مشرق میں پہاڑ پر عملیسیوں کو مارنے لگے۔ اور عملیسی بھی نِیفیوں کے خِلاف بڑی قُوّت سے لڑے یہاں تک کہ بہت سارے نِیفیوں نے عملیسیوں کے سامنے شِکست کھائی۔",
                "۱۸": "پَس خُداوند نے نِیفیوں کے ہاتھ مضبُوط کِیے کہ اُنھوں نے عملیسیوں کا قتلِ عام کِیا کہ وہ اُن کے سامنے سے بھاگنے لگے۔",
                "۱۹": "اور اَیسا ہُوا کہ نِیفیوں نے سارا دِن عملیسیوں کا تعاقب کِیا اور اُنھیں بڑی قتل وغارت سے ہلاک کِیا اِتنا کہ عملیسیوں کی بارہ ہزار پانچ سو بتیس جانیں قتل ہُوئیں اور نِیفیوں کی چھے ہزار پانچ سو باسٹھ جانیں قتل ہُوئیں۔",
                "۲۰": "اور اَیسا ہُوا کہ جب ایلما، عملیسیوں کا مزید تعاقب نہ کر سکا تو اُس نے حُکم دِیا کہ اُس کے لوگ وادیِ جدعون میں اپنے خیمے لگائیں، وہ وادی اُس جدعون کے نام سے مشہور تھی جو نحُور کے ہاتھوں تلوار سے قتل ہُوا تھا؛ اور اِسی وادی میں نِیفیوں نے رات بسر کرنے کے لِیے اپنے خیمے لگائے۔",
                "۲۱": "اور ایلما نے عملیسیوں کے بقیہ لوگوں کا تعاقب کرنے کے لِیے جاسُوس بھیجے، کہ وہ اُن کے منصُوبوں اور اُن کی سازِشوں کو جانیں، جِس سے وہ اپنی حفاظت کر سکے، تاکہ وہ اپنے لوگوں کو تباہ ہونے سے بچا سکے۔",
                "۲۲": "اب جن کو اُس نے عملیسیوں کے پڑاؤ کی جاسُوسی کے لِیے بھیجا، اُن کے نام ضرام، اور عامنر، اور مانٹی، اور لمحر تھے؛ یہ وہ تھے جو اپنے آدمیوں کے ساتھ عملیسیوں کے پڑاؤ پر نظر رکھنے کے لِیے گئے تھے۔",
                "۲۳": "اور اَیسا ہُوا کہ اگلے دِن وہ نِیفیوں کے پڑاؤ میں بڑی سُبک رفتاری سے، پریشان اور ڈرے ہُوئے آئے اور کہا:",
                "۲۴": "دیکھو ہم نے عملیسیوں کے پڑاؤ کا پِیچھا کِیا، اور منون کے مُلک میں جو ضریملہ کے مُلک کے اُوپر اور نِیفی کے مُلک کے راستے میں ہے، ہم نے لامنوں کا اَن گنت لشکر دیکھا، اور دیکھو، ہم نہایت حیران ہُوئے، کہ عملیسی اُن میں شامِل ہو گئے تھے؛",
                "۲۵": "اور اُنھوں نے اُس مُلک میں ہمارے بھائیوں پر حملہ کر دِیا؛ اور وہ اپنے گلّوں اور اپنی بیویوں اور اپنے بچّوں کے ساتھ ہمارے شہر کی طرف بھاگ آئے، اور اگر ہم نے جلدی نہ کی ہوتی تو وہ ہمارے شہر پر قبضہ کر لیتے، اور ہمارے والد اور ہماری بیویاں اور ہمارے بچے قتل ہو گئے ہوتے۔",
                "۲۶": "اور اَیسا ہُوا کہ بنی نِیفی نے اپنے خیمے لِیے، اور وادی جدعون سے باہر اپنے شہر کو روانہ ہُوئے، جو کہ ضریملہ کا شہر تھا۔",
                "۲۷": "اور دیکھو، جب وہ دریاے صیدون پار کر رہے تھے، تو لامنوں اور عملیسیوں کی بڑی تعداد، جو سَمُندر کی ریت کی مانِند تھے، اُنھیں برباد کرنے کے لِیے اُن پر چڑھ آئی۔",
                "۲۸": "پَس، نِیفیوں کو خُداوند کے ہاتھ سے تقویت ملی، اور اُنھوں نے اُس سے قُوّت کے ساتھ دُعا مانگی کہ وہ اُنھیں اُن کے دُشمنوں کے ہاتھوں سے بچائے، پَس خُداوند نے اُن کی فریاد سُنی اور اُنھیں مضبُوط کِیا اور لامنی اور عملیسی اُن کے سامنے گِرے۔",
                "۲۹": "اور اَیسا ہُوا کہ ایلما، عملیس سے تلوار کے ساتھ دُوبدُو لڑا؛ اور وہ ایک دُوسرے کے ساتھ بڑی شِدت سے لڑے۔",
                "۳۰": "اور اَیسا ہُوا کہ ایلما، مردِ خُدا تھا، اُس نے زبردست اِیمان کے ساتھ، پُکارا: اَے خُداوند مُجھ پر رحم کر اور میری جان کو بچا تاکہ مَیں اِن لوگوں کو بچانے اور محفُوظ رکھنے کے لِیے تیرے ہاتھوں میں وسِیلہ بنُوں۔",
                "۳۱": "اب جب ایلما یہ کلمات کہہ چُکا تو اُس نے عملیس کا دُوبارہ مُقابلہ کِیا؛ اور اُس نے اِس قدر قُوّت پائی کہ اُس نے عملیس کو تلوار سے قتل کر دِیا۔",
                "۳۲": "اور وہ لامنوں کے بادِشاہ کے ساتھ بھی لڑا؛ لیکن لامنوں کا بادِشاہ، ایلما کے سامنے سے بھاگ گیا اور اپنے مُحافظوں کو ایلما سے لڑنے کے لِیے بھیجا۔",
                "۳۳": "مگر ایلما، اپنے محافظوں کے ساتھ، لامنوں کے بادِشاہ کے مُحافظوں سے لڑتا رہا جب تک کہ اُن کو مارا اور بھگا نہ دِیا۔",
                "۳۴": "اور یُوں اُس نے وہ جگہ یعنی وہ کِنارا صاف کِیا جو دریاے صیدون کے مغرب میں تھا، صیدون کے پانیوں میں ہلاک ہونے والے لامنوں کی لاشوں کو پھینکا تاکہ اُس کے لوگ دریاے صیدون کے مغرب میں پار جا کر لامنوں اور عملیسیوں سے لڑسکیں۔",
                "۳۵": "اور اَیسا ہُوا کہ جب وہ تمام دریاے صیدون کے پار گئے تو لامنی اور عملیسی اُن کے سامنے سے بھاگنے لگے حالاں کہ وہ شُمار میں اُن سے کہیں زیادہ تھے کہ گِنے نہ جا سکتے تھے۔",
                "۳۶": "اور وہ نِیفیوں کے سامنے سے بیابان کی جانب بھاگے، جو اُس مُلک کی سرحدوں سے پرے مغرب اور شِمال میں واقع تھا، اور نِیفیوں نے اپنی ساری قُوّت کے ساتھ اُن کا پیچھا کِیا اور اُنھیں قتل کِیا۔",
                "۳۷": "ہاں، وہ ہر طرف سے گھیر لِیے گئے، اور قتل کِیے اور بھگا دیے گئے، جب تک وہ مغرب، اور شِمال میں تِتر بِتر نہ ہو گئے، جب تک اُس بیابان میں پُہنچ نہ گئے، جو حرمونت کہلاتا تھا؛ اور یہ بیابان کا وہ حِصّہ تھا جو جنگلی جانوروں اور بُھوکے درندوں سے بھرا ہُوا تھا۔",
                "۳۸": "اور اَیسا ہُوا کہ بُہت سے بیابان میں اپنے زخموں کی تاب نہ لانے سے ہلاک ہُوئے، اور اِن درِندوں اور ہَوا کی گِدھوں نے اُنھیں ہڑپ کر لِیا؛ اور زمِین پر اُن کی ہڈیوں کے ڈھیر لگ گئے تھے۔"
            },
            "3": {
                "۱": "اور اَیسا ہُوا کہ جو نِیفی جنگ کے ہتھیاروں سے قتل نہ ہُوئے تھے، وہ قتل ہونے والوں کو دفنانے لگے جِس کے بعد—اب قتل ہونے والوں کو شُمار نہ کِیا کیوں کہ اُن کی تعداد نہایت زیادہ تھی—اپنے مُردے دفن کرنے کے بعد وہ تمام اپنے مُلکوں میں اور اپنے گھروں اور اپنی بیویوں اور اپنے بچّوں کے پاس واپس لوٹے۔",
                "۲": "اب بُہت سی عورتیں اور بچّے تلوار سے قتل ہُوئے تھے، اور اُن کے بُہت سے گلّے اور ریوڑ بھی؛ اور اَناج کے کھیت بھی تباہ و برباد ہُوئے، کیوں کہ آدمیوں کے لشکر نے اُنھیں روند ڈالا تھا۔",
                "۳": "اور اب جتنے بھی لامنی اور عملیسی دریاے صیدون کے کنارے قتل ہُوئے، صیدون کے پانیوں میں پھینک دیے گئے؛ اور دیکھو اُن کی ہڈیاں سَمُندر کی گہرائیوں میں ہیں، اور وہ بُہت ہیں۔",
                "۴": "اور عملیسی، نِیفیوں سے مختلف نظر آتے تھے کیوں کہ وہ لامنوں کی طرح اپنے ماتھے پر سُرخ نِشان لگاتے تھے؛ پَس لامنوں کی طرح اُن کے سر منڈھے ہُوئے نہ تھے۔",
                "۵": "اب لامنوں کے سر مُنڈھے ہُوئے تھے؛ اور وہ برہنہ تھے سِوا چمڑے کے کمر بند جو اُن کی کمروں پر بندھے ہُوئے تھے، اور اُن کی سِپر بھی، جو اُن کے کمر بند سے بندھی ہُوئی تھی، اُن کی کُمانیں، اور اُن کے تِیر، اور اُن کے پتھر، اور اُن کے فلاخن، علی ہذا القیاس۔",
                "۶": "اور لامنوں کی جِلد اُس نِشان کے باعث سِیاہ تھی جو اُن کے باپ دادا پر لگایا گیا تھا جو اپنے بھائیوں، نِیفی، یعقُوب، یُوسُف اور سام، جو کہ راست اور پاک آدمی تھے، جو کہ اُن کی خطاؤں اور اُن کی بغاوت کے سبب سے لعنت تھی۔",
                "۷": "اور اُن کے بھائی اُن کی ہلاکت کے خواہاں تھے، پَس وہ ملعُون ہُوئے؛ اور خُداوند خُدا نے، ہاں اُن پر یعنی لامن، لیموئیل اور اسماعیل کے بیٹوں، اور اِسماعیلی عورتوں پر یہ نِشان لگایا۔",
                "۸": "اور یہ اِس لِیے ہُوا تاکہ اُن کی اَولاد اور اُن کے بھائیوں کی اَولاد میں اِمتیاز ہو، کہ اِس سے خُداوند خُدا، اپنے لوگوں کو محفُوظ رکھے؛ کہ وہ اُن غلط روایات پر مِل کر یقِین نہ کرنے لگیں جو اُن کی تباہی کا باعث ہوں۔",
                "۹": "اور اَیسا ہُوا کہ جِس نے اپنی اَولاد کو لامنوں کے ساتھ مِلایا اپنی نسل پر اَیسی ہی لعنت لایا۔",
                "۱۰": "پَس، جو کوئی لامنوں کے ساتھ ہو کر چلا، وہ اُن ہی کے نام سے پُکارا گیا، اور اُس پر نِشان لگا دِیا گیا۔",
                "۱۱": "اور اَیسا ہُوا جو لامنوں کی روایات پر یقِین نہیں کرے گا، بلکہ اُن نوِشتوں پر یقِین کرے گا جو یروشلِیم کے مُلک سے لائے گئے تھے؛ اور اپنے باپ دادا کی اِن روایات پر بھی جو کہ دُرست تھیں، جو خُدا کے حُکموں پر یقِین کرتے، اور اُنھیں مانتے، اُسی وقت سے، وہ نِیفی یا بنی نِیفی کہلائے—",
                "۱۲": "اور یہ وہ تھے جِنھوں نے نوِشتوں کو محفُوظ رکھا جو اُن کے لوگوں کی بابت سچّے ہیں، اور لامنی لوگوں کی بابت بھی۔",
                "۱۳": "اب ہم پھر عملیسیوں کی طرف آتے ہیں، کیوں کہ اُنھوں نے بھی اپنے آپ پر ایک نِشان لگا رکھا تھا، ہاں، وہ اپنے آپ پر نِشان لگاتے تھے، یعنی اپنے ماتھوں پر سُرخ نِشان۔",
                "۱۴": "یُوں خُدا کا کلام پُورا ہُوتا ہے، پَس یہ وہ کلام ہے جو اُس نے نِیفی سے کِیا: دیکھ، مَیں نے لامنوں کو ملعُون ٹھہرایا ہے، اور مَیں اُن پر نِشان لگاؤں گا کہ اُن کی اَولاد اور تیری اَولاد میں اب سے لے کر اور ہمیشہ تک اِمیتاز ہو، سِوا اِس کے کہ وہ اپنی بدی سے تَوبہ کریں اور میری طرف رُجُوع لائیں اور مَیں اُن پر رحم کرُوں۔",
                "۱۵": "اور پھر: مَیں اُس پر بھی نِشان لگاؤں گا جو تیرے بھائیوں کے ساتھ اپنی نسل کو شریک کرتا ہے، تاکہ وہ بھی ملعُون کِیے جائیں۔",
                "۱۶": "اور پھر: مَیں اُس پر بھی نِشان لگاؤں گا جو تیری اور تیری اَولاد کے خِلاف لڑے گا۔",
                "۱۷": "اور پھر، مَیں کہتا ہُوں کہ وہ جو تُجھ سے الگ ہوگا پھر تیری اَولاد نہ کہلائے گا؛ اور نِیفی اور اُس کی اَولاد کے لِیے خُداوند نے یہ وعدے کِیے، کہ مَیں تُجھے اور جو بھی تیری اَولاد کہلائے گا، اب سے لے کر ہمیشہ تک برکت دُوں گا۔",
                "۱۸": "اب عملیسی نہ جانتے تھے کہ جب اُنھوں نے اپنے ماتھوں پر نِشان لگانا شُروع کِیا تو وہ خُدا کے کلام کو پُورا کر رہے ہیں؛ تاہم وہ خُدا کے خِلاف کُھلی بغاوت میں آگے آئے، پَس ضرُور تھا کہ وہ ملعُون ٹھہرائے جاتے۔",
                "۱۹": "اب مَیں چاہتا ہُوں کہ تُم جانو کہ وہ خُود اپنے اُوپر لعنت لائے؛ اور اِسی طرح ہر آدمی جِس پر لعنت ہو خُود اپنے لِیے سزا لاتا ہے۔",
                "۲۰": "اب اَیسا ہُوا کہ لامنوں اور عملیسیوں کی طرف سے ضریملہ کے مُلک میں لڑی جانے والی جنگ کو زیادہ دِن نہ گُزرے تھے کہ لامنوں کی ایک اور فَوج اِسی مقام پر جہاں پہلی فَوج عملیسیوں سے لڑی تھی، بنی نِیفی پر چڑھ آئی۔",
                "۲۱": "اور اَیسا ہُوا کہ اُنھیں اپنے مُلک سے نِکالنے کے لِیے فَوج بھیجی گئی۔",
                "۲۲": "اب اِس مرتبہ ایلما زخمی ہونے کے باعث لامنوں کے خِلاف لڑائی کے لِیے نہ گیا۔",
                "۲۳": "مگر اُس نے اُن کے خِلاف اَن گِنت فَوج بھیجی؛ اور وہ گئے اور بُہت سے لامنوں کو قتل کِیا اور باقیوں کو اپنے مُلک کی سرحدوں سے باہر نِکال دِیا۔",
                "۲۴": "اور تب وہ پھر واپس آئے اور مُلک میں امن قائم کرنے لگے اور ایک مُدّت تک اُن کے دُشمنوں نے اُنھیں نہ ستایا۔",
                "۲۵": "اب یہ ساری باتیں، ہاں، تمام جنگیں اور جھگڑے قضات کے عہدِ حُکُومت کے پانچویں برس میں شُروع ہُوئے اور اِسی سال ختم ہو گئے۔",
                "۲۶": "اور ایک برس میں ہزاروں اور لاکھوں رُوحیں اَبَدی دُنیا میں بھیج دی گئیں خواہ وہ نیک تھیں یا وہ بد، وہ اپنے اَعمال کے مُطابق اپنا اَجر پائیں، اُس رُوح کی اطاعت کے مُوافِق، وہ اَبَدی خُوش بختی یا اَزلی بدحالی پائیں، خواہ وہ نیک رُوح تھی یا بُری۔",
                "۲۷": "پَس ہر آدمی اُسی کا اَجر پاتا ہے جِس کی وہ فرماں برداری کرتا ہے اور یہ نبُوّت کی رُوح کی پیشین گوئی کے مُطابق ہے، پَس اِسے سچّائی کے مُطابق ہونے دو؛ اور یُوں قضات کے عہدِ حُکُومت کا پانچواں برس ختم ہُوا۔"
            },
            "4": {
                "۱": "اب اَیسا ہُوا کہ بنی نِیفی پر قضات کے عہدِ حُکُومت کے چھٹے برس، ضریملہ کے مُلک میں جھگڑے اور جنگیں نہ ہُوئیں تھیں؛",
                "۲": "اَلبتہ لوگ پریشان تھے، ہاں، لوگ اپنے بھائیوں کے نقصان اور اپنے گلّوں اور ریوڑوں کے نقصان پر بھی اور اپنے کھیتوں کے اناج کے نقصان کے باعث بھی جِنھیں لامنوں نے پیروں تلے روند کر برباد کر ڈالا تھا، شدید پریشانی میں تھے۔",
                "۳": "اور اُن کی مُصِیبتیں نہایت زیادہ تھیں کہ ہر جان ماتم کرتی تھی؛ اور اُنھیں یقِین تھا کہ خُدا نے اُن پر یہ سزائیں اُن کی بدکاریوں اور مکرُوہات کے سبب سے بھیجی ہیں؛ پَس وہ اپنے فرض کو یاد رکھنے کے لِیے بے دار کِیے گئے تھے۔",
                "۴": "اور وہ کلِیسیا کو مزید بہتر طور پر قائم کرنے لگے؛ ہاں، بُہتیروں نے صیدون کے پانیوں میں بپتسما لِیا اور خُدا کی کلِیسیا میں شامِل ہُوئے؛ ہاں، اُنھوں نے ایلما کے ہاتھوں بپتسما لِیا جِس کو اُس کے باپ ایلما نے کلِیسیا کے لوگوں پر اعلیٰ کاہن مخصُوص کِیا تھا۔",
                "۵": "اور اَیسا ہُوا کہ قضات کے عہدِ حُکُومت کے ساتویں برس قریباً تین ہزار پانچ سو جانیں جِنھوں نے اپنے آپ کو خُدا کی کلِیسیا میں شامِل کِیا اور اُنھیں بپتسما دِیا گیا۔ اور یُوں بنی نِیفی پر قضات کے عہدِ حُکُومت کا ساتواں برس ختم ہو گیا اور اُس تمام عرصہ میں مُسلسل امن رہا۔",
                "۶": "اور اَیسا ہُوا کہ قضات کی حُکُومت کے آٹھویں برس میں، کلِیسیا کے لوگ اپنی کثیر دولت، اور اپنے عُمدہ ریشمی، اور عُمدہ کتانی لباس کے باعث، اور اپنے بُہت سے گلّوں، اور ریوڑوں، اور اپنے سونے، اور اپنی چاندی، اور ہر طرح کی قِیمتی چیزوں کے باعث، گُھمنڈ کرنے لگے جو اُنھوں نے اپنی محنت سے کمائی تھیں، اور اِن تمام چیزوں کے سبب سے وہ اپنی نظروں میں نہایت مُتکبُّر ہو گئے، پَس وہ قِیمتی پوشاکیں پہننے لگے تھے۔",
                "۷": "اب یہ بات ایلما کے لِیے نہایت تکلِیف کا باعث تھی، ہاں، اور اُن میں سے کئی لوگوں کے لِیے بھی جِنھیں ایلما نے کلِیسیا پر اُستاد اور کاہن اور بُزرگ مخصُوص کِیا، ہاں، اُن میں کئی اِس بدی کے سبب سے نہایت رنجِیدہ تھے جو اُنھوں نے اپنے لوگوں میں ہوتی دیکھی۔",
                "۸": "پَس اُنھوں نے نِگاہ کی اور بڑے دُکھ کے ساتھ دیکھا کہ کلِیسیا کے لوگ اپنی نظروں میں مغرُور ہونے لگے، اور وہ اپنے دِل دُنیا کی بے فائدہ چیزوں میں لگانے لگے کہ وہ ایک دُوسرے کو ٹھٹھوں میں اُڑاتے اور وہ اُن لوگوں پر ظلم کرنے لگے جو اُن کی مرضی اور خُوشی کے مُوافِق عقِیدہ نہ رکھتے تھے۔",
                "۹": "اور یُوں قضات کے عہدِ حُکُومت کے آٹھویں برس، کلِیسیا کے لوگوں میں بڑے جھگڑے شُروع ہونے لگے، ہاں، اُن میں حسد، اور مُخالِفت، اور کِینہ، اور ایذا رسانی، اور غرُور، بلکہ اُن سے بھی زیادہ تکُبر تھا جِن کا تعلُق خُدا کی کلِیسیا سے نہ تھا۔",
                "۱۰": "اور یُوں قضات کے عہدِ حُکُومت کا آٹھواں برس ختم ہُوا؛ اور کلِیسیا میں اُن کے لِیے بدکاری بُہت بڑے سنگِ راہ کا باعث ہُوئی جن کا کلِیسیا سے تعلُق نہ تھا اور یُوں کلِیسیا اپنی تروِیج و ترقی میں ناکام ہونے لگی۔",
                "۱۱": "اور اَیسا ہُوا کہ نویں برس کے شُروع میں ایلما نے کلِیسیا کی بدکاری دیکھی، اور اُن کی بے راہ روی کے باعث، اُس نے یہ بھی دیکھا کہ کلِیسیا کے نمونے کی بدولت اِیمان نہ رکھنے والے بدی کے ایک فعل سے دُوسرے کی طرف راغب ہُوئے، یُوں لوگوں کی تباہی ہُوئی۔",
                "۱۲": "ہاں، اُس نے لوگوں میں بڑی اُونچ نیچ دیکھی، کُچھ اپنے ہی غرور میں اُبھر کر دُوسروں کو حقیر جانتے، اُن سے مُنہ پھیر لیتے جو محتاج اور ننگے تھے اور اُن سے جو بُھوکے تھے، اور اُن سے جو پیاسے تھے، اور اُن سے جو بِیمار اور مُصِیبت زدہ تھے۔",
                "۱۳": "اب یہ بات لوگوں کے درمیان بڑے غم کا باعث تھی جب کہ دُوسرے اپنے آپ کو عاجز بناتے اور اُن کی مدد کرتے جنھیں اُن کی مدد کی ضرُورت ہوتی، جَیسے کہ غریبوں اور محتاجوں کو اپنے مال میں سے دینا، بُھوکوں کو کھانا کھلانا اور اُس مسِیح کی خاطر جو نبُوّت کی رُوح کے مُطابق آنے والا ہے، ہر طرح کی تکلیفیں برداشت کرتے؛",
                "۱۴": "اُس دِن کے مُنتظر، یُوں اپنے آپ کو گُناہوں سے پاک رکھنے؛ اور یِسُوع مسِیح کی مرضی اور قُدرت کے مُطابق موت کے بندھنوں سے رہائی پانے سے، وہ مُردوں کی قیامت کے سبب سے بڑی خُوشی سے معمُور ہوگئے تھے۔",
                "۱۵": "اور اب اَیسا ہُوا کہ ایلما، خُدا کے فروتن پیروکاروں کی مُصِیبتوں کو دیکھ کر، اور اُن پر اپنے باقی لوگوں کی طرف سے ظلم و ستم کو دیکھ کر، اور اُن کی ساری اُونچ نیچ کو دیکھ کر نہایت دِل گیر ہونے لگا؛ تاہم خُداوند کے رُوح نے اُس کی مدد کرنا نہ چھوڑی۔",
                "۱۶": "اور اُس نے ایک دانا آدمی چُنا جو کلِیسیا کے بُزرگوں میں سے تھا، اور لوگوں کی رائے کے مُطابق اُسے اِختیار دِیا گیا، کہ دیے گئے قوانین کے مُطابق اُسے قوانین پر عمل کرانے کا اِختیار ہو، اور اُنھیں لوگوں پر اُن کی بدکاری اور جرائم کے مُطابق لاگو کرے۔",
                "۱۷": "اب اُس آدمی کا نام نِیفیہا تھا، اور وہ اعلیٰ قاضی مُقرّر کِیا گیا اور وہ تختِ عدالت پر اِنصاف اور لوگوں پر حُکم رانی کے لِیے بیٹھا۔",
                "۱۸": "اب ایلما نے اُسے کلِیسیا کے اعلیٰ کاہن کا عہدہ نہ دِیا، بلکہ اُس نے اعلیٰ کاہن کا عہدہ اپنے لِیے برقرار رکھا مگر اُس نے تختِ عدالت نِیفیہا کو سونپا۔",
                "۱۹": "اور اُس نے یہ اِس لِیے کِیا تاکہ وہ خُود اپنے لوگوں یعنی بنی نِیفی میں جائے، تاکہ وہ اُنھیں اُن کے فرض یاد کرانے کے لِیے قائل کرے، اور اُن میں خُدا کے کلام کی مُنادی کرے اور کہ وہ خُدا کے کلام کے وسِیلہ سے تمام غرور اور عیاری اور اپنے لوگوں کے درمیان سارے جھگڑے ختم کرا سکے، چُوں کہ اُسے اور کوئی راہ نظر نہ آئی کہ وہ اُنھیں سُدھار سکے، سِوا اِس کے کہ وہ اُن کے خِلاف سچّی گواہی دے۔",
                "۲۰": "اور یُوں بنی نِیفی پر قضات کے عہدِ حُکُومت کے نویں برس کے شُروع میں ایلما نے تخت ِعدالت نِیفیہا کے سُپرد کِیا اور مُکاشفے اور نبُوّت کی رُوح کے مُطابق اپنے آپ کو کُلی طور پر خُدا کے پاک طریق کی اعلیٰ کہانت کے ساتھ وابستہ کر لِیا۔"
            },
            "5": {
                "intro": "وہ باتیں جو خُدا کے پاک طریق کے مُطابق اعلیٰ کاہن ایلما نے لوگوں سے سارے مُلک میں اُن کے شہروں اور دیہاتوں میں کہیں۔",
                "۱": "اب اَیسا ہُوا کہ ایلما نے پہلے ضریملہ کے مُلک اور وہاں سے پھر تمام سرزمِین میں خُدا کا کلام لوگوں کو پُہنچانا شُروع کِیا۔",
                "۲": "اور یہ وہ باتیں ہیں جو اُس نے کلِیسیا میں لوگوں سے کہیں جِس کو ضریملہ کے شہر میں قائم کِیا گیا، اُس کی اپنی سرگُزشت کے مُطابق، فرمایا:",
                "۳": "مُجھ، ایلما، کو میرے باپ ایلما نے خُدا کی کلِیسیا میں اعلیٰ کاہن مخصُوص کِیا، اُسے خُدا کی طرف سے اَیسا کرنے کی قُدرت اور اِختیار تھا، مَیں تُم سے کہتا ہُوں، دیکھو، اُس نے اُس مُلک میں کلِیسیا قائم کرنا شُروع کی جو نِیفی کی سرحدوں میں تھا؛ ہاں، وہ مُلک جو مورمن کا مُلک کہلاتا ہے؛ ہاں، اور اُس نے مورمن کے پانیوں میں اپنے بھائیوں کو بپتسما دِیا۔",
                "۴": "اور دیکھو، مَیں تُم سے کہتا ہُوں کہ وہ خُدا کے رحم اور قُدرت کے وسِیلہ سے نوح بادِشاہ کے لوگوں کے ہاتھوں سے چُھڑائے گئے۔",
                "۵": "اور دیکھو، اُس کے بعد بیابان میں وہ لامنوں کے ہاتھوں اَسیر ہُوئے؛ ہاں، مَیں تُم سے کہتا ہُوں کہ وہ اَسیری میں تھے اور خُداوند نے دوبارہ اپنے کلام کی قُدرت کے وسِیلہ اُنھیں غُلامی سے چُھڑایا؛ اور ہم اِس مُلک میں لائے گئے اور یہاں بھی ہم اِس سارے مُلک میں خُدا کی کلِیسیا قائم کرنے لگے۔",
                "۶": "اور اب دیکھو میرے بھائیو مَیں تُم سے کہتا ہُوں، تُم جو کہ اِس کلِیسیا سے تعلُق رکھتے ہو، کیا تُم نے اپنے باپ دادا کی اَسیری کو صحیح طور سے یاد رکھا ہے؟ ہاں، اور کیا تُمھیں اُن پر اُس کی شفقت اور صبروتحمل یاد ہے؟ اور پھر یہ کہ تُمھیں ٹھیک طور سے یاد ہے کہ اُس نے اُن کی رُوحوں کو جہنم سے آزاد کرایا؟",
                "۷": "دیکھو اُس نے اُن کے دِلوں کو تبدیل کِیا؛ ہاں، اُس نے اُنھیں گہری نِیند سے بے دار کِیا اور وہ خُدا کی جانب بے دار ہُوئے۔ دیکھو، وہ تارِیکی کے درمیان میں تھے؛ تو بھی، اُن کی جانیں اَبَدی کلام کے نُور سے مُنوّر ہُوئیں؛ ہاں، وہ موت کے بندھن اور دوزخ کی زنجِیروں میں جکڑے تھے، اور اَبَدی ہلاکت اُن کی مُنتظر تھی۔",
                "۸": "اور اب میرے بھائیو، مَیں تُم سے پُوچھتا ہُوں، کیا اُنھیں برباد کِیا گیا؟ دیکھو مَیں تُم سے کہتا ہُوں، نہیں وہ نہیں کِیے گئے۔",
                "۹": "اور پھر مَیں تُم سے یہ پُوچھتا ہُوں، کیا موت کے بندھن ٹُوٹ گئے اور کیا جہنم کی زنجیریں کھولی گئیں جن میں وہ جکڑے تھے؟ مَیں تُم سے کہتا ہُوں، ہاں وہ کھولی گئیں اور اُن کے دِلوں میں محبّت اور خُوشی بڑھ گئی اور اُنھوں نے محبّت سے مُخلصی کا گیت گایا۔ اور مَیں تُم سے کہتا ہُوں کہ وہ بچا لِیے گئے ہیں۔",
                "۱۰": "اور اب مَیں تُم سے پُوچھتا ہُوں کہ کون سی شرائط پر وہ بچائے گئے ہیں؟ ہاں، اُنھیں نجات کی اُمِید کس بِنا پر ہُوئی؟ اُن کا موت کے بندھنوں سے آزاد ہو نے کا سبب کیا ہے، ہاں، اور دوزخ کی زنجیروں سے بھی؟",
                "۱۱": "دیکھو، مَیں تُمھیں بتا سکتا ہُوں—کیا میرے باپ ایلما نے ابینادی کے مُنہ کے کلام پر یقِین نہ کِیا؟ اور کیا وہ پاک نبی نہ تھا؟ کیا اُس نے خُدا کی باتیں نہ کہیں اور کیا میرے باپ ایلما نے اُن پر یقِین کِیا؟",
                "۱۲": "اور اُس کے اِیمان کے مُوافِق اُس کے دِل میں بُہت بڑی تبدیلی آئی، دیکھو، مَیں تُم سے کہتا ہُوں یہ سب سچّ ہے۔",
                "۱۳": "اور دیکھو، اُس نے تُمھارے باپ دادا کے واسطے خُدا کے کلام کی مُنادی کی اور بُہت بڑی تبدیلی اُن کے دِلوں میں بھی رُونما ہُوئی، اور اُنھوں نے اپنے آپ کو فروتن کِیا اور سچّے اور زِندہ خُدا پر اپنا بھروسا رکھا۔ اور دیکھو، وہ آخِر تک وفادار رہے؛ پَس وہ بچائے گئے۔",
                "۱۴": "اور اب دیکھو، کلِیسیا میں میرے بھائیو، مَیں تُم سے پُوچھتا ہُوں، کیا تُم رُوحانی طور پر خُدا سے پَیدا ہُوئے ہو، کیا تُم نے اُس کی شبِیہ کو اپنی صُورت میں پایا ہے؟ کیا تُمھیں اپنے دِلوں میں اِس بُہت بڑی تبدیلی کا تجربہ ہُوا ہے؟",
                "۱۵": "کیا تُم اُس کی مُخلصی پر اِیمان لائے ہو جِس نے تُمھیں خلق کِیا ہے؟ کیا تُم اِیمانی نِگاہ کے ساتھ آگے بڑھنے کے مُنتظر ہو اور اِس فانی بدن کو لافانی میں اُٹھتے دیکھتے ہو، اور خُدا کے حُضُور اپنے اَعمال کے مُوافِق جو تُم نے فانی بدن میں کِیے عدالت کے لِیے کھڑا ہونے، اور اِس فنا کو بقا میں اُٹھتے دیکھتے ہو؟",
                "۱۶": "مَیں تُم سے پُوچھتا ہُوں کیا تُم اپنی بابت تصَوُّر کر سکتے ہو جب خُداوند کی آواز اُس دِن تُمھیں یہ کہتی ہُوئی سُنائی دے: تُم جو مُبارک ہو میرے پاس آؤ کیوں کہ دیکھو رُویِ زمِین پر تُمھارے کام راستی کے کام تھے؟",
                "۱۷": "یا کیا تُم اپنے آپ میں تصَوُّر کرتے ہو کہ تُم اُس روز خُدا کے حُضُور جُھوٹ بول سکو گے؟ اور کہو گے—خُداوند رُویِ زمِین پر ہمارے کام راست بازی کے کام تھے—اور کہ وہ تُمھیں بچا لے گا؟",
                "۱۸": "یا بصُورتِ دیگر تُم تصَوُّر کر سکتے ہو کہ جب تُم خُدا کے تختِ عدالت کے حُضُور لائے جاؤ تو تُمھاری جانیں گُناہ اور پچھتاوے سے بھری ہوں، تُمھیں اپنے سارے گُناہ یاد ہوں، ہاں، تُمھیں ساری بدکاری مکمل طور پر یاد ہو، ہاں، یہ یاد ہو کہ تُم نے خُداوند کے حُکموں کی پروا نہ کی تھی؟",
                "۱۹": "مَیں تُم سے کہتا ہُوں کہ کیا تُم اُس دِن پاک دِل اور صاف ہاتھوں سے خُدا کی طرف دیکھ سکو گے؟ مَیں تُم سے کہتا ہُوں، کیا تُم خُدا کی شبِیہ کو اپنی صُورت پر نقش کر کے اُوپر دیکھ سکو گے؟",
                "۲۰": "مَیں تُم سے کہتا ہُوں کیا تُم بچائے جانے کی بابت سوچ سکتے ہو، جب تُم نے اپنے آپ کو اِبلِیس کے حوالے کر دِیا ہو کہ اُس کے محکُوم بنو؟",
                "۲۱": "مَیں تُم سے کہتا ہُوں کہ تُم اُس دِن جانو گے کہ تُم بچائے نہیں جا سکتے؛ کیوں کہ کوئی شخص بھی اُس وقت تک بچایا نہیں جا سکتا جب تک اُس کے جامے دھو کر سفید نہ کِیے گئے ہوں، ہاں ضرُور ہے کہ اُس کے جامے تب تک صاف کِیے جائیں جب تک اُس کے تمام داغ خُون کے وسِیلہ سے صاف نہیں ہو جاتے، جِس کی بابت ہمارے باپ دادا نے فرمایا ہے، جو اپنے لوگوں کو اُن کے گُناہوں سے نجات دینے آئے گا۔",
                "۲۲": "اور اب میرے بھائیو مَیں تُم سے پُوچھتا ہُوں، تُم میں سے کوئی کیسا محسُوس کرے گا، اگر تُمھیں خُدا کی بارگاہ میں اپنے جاموں پر خُون کے دھبوں اور ہر قسم کی نجاست کے ساتھ کھڑا ہونا پڑے؟ دیکھو، یہ چیزیں تُمھارے خِلاف کیا گواہی دیں گی؟",
                "۲۳": "دیکھو، کیا یہ گواہی نہیں دیں گی کہ تُم قاتل ہو، ہاں، اور یہ بھی کہ تُم ہر قسم کی بدکاری کے مُجرم ہو؟",
                "۲۴": "دیکھو میرے بھائیو تُمھارا کیا خیال ہے کہ اَیسا آدمی خُدا کی بادِشاہی میں اَبرہام اور اِضحاق کے ساتھ اور یعقُوب کے ساتھ اور تمام پاک نبِیوں کے ساتھ بیٹھنے کی جگہ پائے گا، جِن کے جامے صاف کِیے گئے اور بے داغ، پاک اور سفید ہیں؟",
                "۲۵": "مَیں تُم سے کہتا ہُوں، نہیں، سِوا اِس کے کہ تُم اِبتدا ہی سے ہمارے خالق کو جُھوٹا کہو یا خیال کرو کہ وہ اِبتدا ہی سے جُھوٹا ہے، تُم یہ تصَوُّر نہیں کر سکتے کہ ایسے آسمان کی بادِشاہی میں جگہ پائیں گے؛ بلکہ وہ باہر نِکال دیے جائیں گے کیوں کہ وہ اِبلِیس کی بادِشاہی کی اَولاد ہیں۔",
                "۲۶": "اور اب دیکھو میرے بھائیو مَیں تُم سے کہتا ہُوں، اگر تُم نے دِلوں کی تبدیلی کا تجربہ پایا ہے اور اگر تُم نے اُس کی مُخلصی کا محبّت بھرا نغمہ گانا چاہا تھا، تو مَیں تُم سے پُوچھتا ہُوں، کیا تُم اب بھی اَیسا محسُوس کرتے ہو؟",
                "۲۷": "کیا تُم خُدا کے حُضُور بے عیب چلتے رہے ہو؟ اور اگر تُم اِس وقت مر جاؤ تو کیا تُم اپنے آپ سے کہہ سکو گے کہ تُم مُناسب طور پر فروتن رہے ہو؟ کہ یہ تُمھارے جامے اُس مسِیح کے خُون کے وسِیلہ سے سفید کِیے گئے ہیں جو اپنے لوگوں کو اُن کے گُناہوں سے مُخلصی دینے آئے گا؟",
                "۲۸": "دیکھو کیا تُم نے غرُور کو اُتار پھینکا ہے؟ مَیں تُم سے کہتا ہُوں اگر نہیں، تو تُم خُدا سے مُلاقات کرنے کے لِیے تیار نہیں ہو، دیکھو، ضرُور ہے کہ تُم جلد تیاری کرو، پَس آسمان کی بادِشاہی آن پُہنچی ہے اور ایسوں کے لِیے اَبَدی زِندگی نہیں ہے۔",
                "۲۹": "دیکھو مَیں کہتا ہُوں، کیا تُم میں کوئی اَیسا ہے جِس نے حسد کو اُتار نہیں پھینکا؟ مَیں تُم سے کہتا ہُوں کہ کوئی بھی تیار نہیں؛ اور مَیں چاہتا ہُوں کہ وہ جلدی تیاری کرے پَس وہ گھڑی آ پُہنچی ہے اور وہ نہیں جانتا کہ کب وقت آئے گا؛ کیوں کہ کوئی بھی اَیسا بے گُناہ نہیں ٹھہرایا جائے گا۔",
                "۳۰": "اور مَیں تُم سے پھر کہتا ہُوں، کیا تُم میں کوئی اَیسا ہے جو اپنے بھائی کا ٹھٹھا اُڑاتا ہے یا اُس پر مُظالم ڈھاتا ہے؟",
                "۳۱": "اَفسوس اُس پر، کیوں کہ وہ تیار نہیں ہے، اور وقت نزدیک ہے کہ وہ ضرُور تَوبہ کرے ورنہ وہ بچایا نہیں جا سکتا!",
                "۳۲": "ہاں، یعنی تُم سب بدی کرنے والوں پر افسوس؛ تَوبہ کرو، تَوبہ کرو پَس خُداوند خُدا نے یہ فرمایا ہے!",
                "۳۳": "دیکھو، وہ تمام لوگوں کو دعوت دیتا ہے، پَس اُس کے رحم کے بازو اُن کی طرف بڑھے ہیں، اور وہ فرماتا ہے: تَوبہ کرو، اور مَیں تُمھیں قبُول کرُوں گا۔",
                "۳۴": "ہاں، وہ فرماتا ہے: میرے پاس آؤ اور تُم شجرِ حیات کے پھل میں سے کھاؤ گے؛ ہاں، تُم زِندگی کی روٹی اور آبِ حیات میں سے مُفت کھاؤ اور پِیئو گے؛",
                "۳۵": "ہاں، تُم میرے پاس آؤ اور راست بازی کے کام کرو اور تُم کاٹے اور آگ میں پھینکے نہ جاؤ گے—",
                "۳۶": "پَس دیکھو، وقت آ پُہنچا ہے کہ جو کوئی اچھّا پھل نہیں لاتا، یا جو کوئی راست بازی کے کام نہیں کرتا، رونا پِیٹنا اور ماتم کرنا اُسی کے واسطے ہے۔",
                "۳۷": "آہ تُم سِیہ کاری کے مزدُورو؛ تُم جو کہ دُنیا کے باطل کاموں میں مغرور ہوتے ہو، تُم جو راست بازی کی راہوں کے دعوےدار بنتے ہو، اِس کے باوجُود اُن بھیڑوں کی مانِند بھٹک چُکے ہو جِن کا چرواہا نہ ہو، تو بھی وہ چرواہا تُمھیں پُکارتا ہے، اور ابھی تک تُمھیں پُکار رہا ہے، لیکن تُم اُس کی آواز پر کان نہیں لگاتے!",
                "۳۸": "دیکھو، مَیں تُم سے کہتا ہُوں، کہ اچھّا چرواہا تُمھیں بُلاتا ہے؛ ہاں، اور وہ تُمھیں اپنے نام کا واسطہ دے کر پُکارتا ہے، جو کہ مسِیح کا نام ہے؛ اور اگر تُم اچّھے چرواہے کی اُس آواز پر کان نہیں لگاتے، اُس نام سے جِس نام کا واسطہ دے کر وہ تُمھیں پُکارتا ہے، تو دیکھو تُم اچّھے چرواہے کی بھیڑ نہیں ہو۔",
                "۳۹": "اور اب اگر تُم اچّھے چرواہے کی بھیڑ نہیں ہو، تو تُم کس گلّے کے ہو؟ دیکھو مَیں تُم سے کہتا ہُوں کہ اِبلِیس تُمھارا چرواہا ہے تُم اُس کے گلّے کے ہو؛ اور اب کون یہ اِنکار کر سکتا ہے؟ دیکھو مَیں تُم سے کہتا ہُوں، جو کوئی اِس کا اِنکار کرتا ہے، جُھوٹا اور اِبلِیس کی اَولاد ہے۔",
                "۴۰": "پَس مَیں تُم سے کہتا ہُوں جو کُچھ اچھّا ہے خُدا کی طرف سے آتا ہے، اور جو کُچھ بُرا ہے اِبلِیس کی طرف سے آتا ہے۔",
                "۴۱": "پَس اگر آدمی اچّھے کام کرتا ہے، وہ اچّھے چرواہے کی آواز پر کان لگاتا ہے اور وہ اُس کی پیروی کرتا ہے؛ لیکن جو کوئی بُرے کام کرتا ہے، وہ اِبلِیس کا فرزند بنتا ہے، پَس وہ اُس کی آواز پر کان لگاتا ہے اور اُس کی پیروی کرتا ہے۔",
                "۴۲": "اور جو کوئی اَیسا کرے گا یقِیناً وہ اُس کا اَجر پائے گا؛ پَس راست بازی کی چِیزوں کے اعتبار سے وہ اپنا اَجر موت پاتا ہے، کیوں کہ وہ تمام اچّھے کاموں میں مُردہ ہے۔",
                "۴۳": "اور اب میرے بھائیو، مَیں چاہتا ہُوں کہ تُم میری سُنو، پَس مَیں اپنی جان کی قُوّت کے ساتھ کلام کرتا ہُوں؛ پَس دیکھو مَیں تُم سے وضاحت و صراحت کے ساتھ کلام کر چُکا ہوں تاکہ تُم غلطی نہ کرو، یعنی مَیں نے خُدا کے حُکموں کے مُطابق کلام کِیا ہے۔",
                "۴۴": "پَس مُجھے خُدا کے پاک طریق کے مُوافِق، جو کہ یِسُوع مسِیح میں ہے؛ مُجھے اِسی طریق سے کلام کرنے کے لِیے بُلایا گیا ہے، ہاں، مُجھے حُکم مِلا ہے کہ مَیں کھڑے ہو کر اِن لوگوں میں اُن باتوں کی گواہی دُوں جو ہمارے باپ دادا نے وقوع ہونے والی باتوں کی بابت کہیں۔",
                "۴۵": "اور یہی سب کُچھ نہیں ہے۔ کیا تُم نہیں سمجھتے کہ مَیں اِن باتوں کو جانتا ہُوں؟ دیکھو، مَیں تُمھیں گواہی دیتا ہُوں کہ مَیں جانتا ہُوں کہ یہ باتیں جو مَیں نے کہیں ہیں سچّ ہیں۔ اور تُم تصَوُّر کرتے ہو کہ مَیں اِن کی حقیقت کیسے جانتا ہُوں؟",
                "۴۶": "دیکھو، مَیں تُم سے کہتا ہُوں کہ یہ خُدا کے پاک رُوح کے وسِیلہ سے مُجھ پر ظاہر کی گئی ہیں۔ دیکھو، مَیں نے کئی دِنوں تک روزے رکھے اور دُعا مانگی تاکہ مَیں اِن چِیزوں کا عِرفان خُود سے پاؤں۔ اور اب میں خُود سے یہ جانتا ہُوں کہ یہ سچّی ہیں کیوں کہ خُداوند خُدا نے اُنھیں اپنے پاک رُوح کے وسِیلہ سے مُجھ پر آشکار کِیا؛ اور یہ مُکاشفہ کی رُوح ہے جو مُجھ میں ہے۔",
                "۴۷": "اور مزید، مَیں تُم سے کہتا ہُوں کہ یُوں مُجھ پر مُنکشف کِیا گیا ہے، کہ ہمارے باپ دادا کی کہی ہُوئی باتیں سچّ ہیں، یعنی اُس نبُوّت کی رُوح کے مُطابق جو مُجھ میں ہے جو خُدا کے رُوح کے ظہُور کے سبب سے بھی ہے۔",
                "۴۸": "مَیں تُم سے کہتا ہُوں، کہ مَیں اپنی بابت جانتا ہُوں کہ جو کُچھ مَیں تُم سے آنے والے وقت کی بابت کہُوں گا، وہ سچّ ہے؛ اور مَیں تُم سے کہتا ہُوں، کہ مَیں جانتا ہُوں، فضل، اور رحم، اور سچّائی سے معمُور، ہاں، باپ کا اِکلوتا بیٹا، یِسُوع مسِیح آئے گا۔ اور دیکھو، یہ وہ ہے جو جہاں کے گُناہوں کو اُٹھا لے جانے کے لِیے آتا ہے، ہاں، ہر اُس آدمی کے گُناہ جو ثابت قدمی کے ساتھ اُس کے نام پر اِیمان لاتا ہے۔",
                "۴۹": "اور اب مَیں تُم سے کہتا ہُوں کہ ہاں یہ وہ طریقت ہے جِس کے تحت، مَیں اپنے پیارے بھائیوں میں، مُنادی کرنے کے لِیے بُلایا گیا ہُوں، ہاں، ہر ایک کو جو اِس مُلک میں رہتا ہے، ہاں، ہر بُوڑھے اور جوان، ہر غُلام اور آزاد، سب میں مُنادی کرُوں؛ ہاں، تُم عُمر رسیدو، درمیانی عُمر والو، اور اُبھرتی نسل سے بھی کہتا ہُوں؛ کہ اُن کے واسطے زور زور سے پُکارُوں کیوں کہ اُنھیں ضرُور تَوبہ کرنی اور نئے سِرے سے پَیدا ہونا ہے۔",
                "۵۰": "ہاں، رُوح یُوں فرماتا ہے: زمِین کی تمام اِنتہاو، تُم تَوبہ کرو، کہ آسمان کی بادِشاہی آ پُہنچی ہے؛ ہاں، خُدا کا بیٹا اپنے جلال، اپنی قُوّت، شان، قُدرت اور اِختیار کے ساتھ آتا ہے۔ ہاں، میرے پیارے بھائیو مَیں تُم سے کہتا ہُوں کہ رُوح فرماتا ہے: کُل جہان کے بادِشاہ کا جلال دیکھو؛ اور آسمان کا بادِشاہ بھی بُہت جلد بنی آدم میں جلوہ اَفروز ہو گا۔",
                "۵۱": "اور رُوح نے مُجھ سے یہ بھی فرمایا، ہاں، بڑی بُلند آواز سے مُجھے پُکار کر یہ بھی کہا: جا اور اُن لوگوں سے کہہ—تَوبہ کرو، کیوں کہ سِوا اِس کے کہ تُم تَوبہ کرو، تُم ہرگز آسمان کی بادِشاہی کے وارِث نہیں بن سکتے۔",
                "۵۲": "اور مَیں پھر تُم سے کہتا ہُوں کہ رُوح فرماتا ہے: دیکھو درخت کی جڑ پر کُلہاڑا رکھا ہے، پَس ہر وہ درخت جو اچھّا پھل نہیں لاتا، کاٹا اور آگ میں ڈالا جائے گا، ہاں، اُس آگ میں جو کبھی ٹھنڈی نہیں ہوتی یعنی نہ بُجھنے والی آگ۔ دیکھو، اور یاد رکھو؛ قُدُّوس نے یہ فرمایا ہے۔",
                "۵۳": "اور اب میرے پیارے بھائیو، مَیں تُم سے کہتا ہُوں؛ کیا تُم اِن باتوں کے خِلاف دلیل دے سکتے ہو، ہاں، کیا اِن باتوں کو ترک کر سکتے ہو، قُدُّوس کو اپنے پاؤں تلے روند سکتے ہو؛ ہاں، کیا تُم اپنے دِلوں کے غرور میں مُتکبُّر ہو سکتے ہو؛ ہاں، کیا تُم ابھی تک قِیمتی پوشاکیں پہننے اور تُم اپنے دِل دُنیا کی باطل چِیزوں پر لگانے اور اپنی دولت پر لگانے کے لِیے بضد ہو گے؟",
                "۵۴": "ہاں، کیا تُم اب بھی اِسی سوچ پر بضد ہو، کہ تُم دُوسرے سے بہتر ہو، ہاں، کیا تُم اپنے بھائیوں کو دُکھ دینے پر بضد رہو گے جو خُود کو فروتن رکھتے اور خُدا کے پاک طریق کی پیروی کرتے ہیں، جِس کی بدولت وہ اِس کلِیسیا میں لائے گئے اور پاک رُوح کے وسِیلہ سے پاک کِیے گئے اور وہ اَیسے کام کرتے ہیں جِن سے معلُوم ہوتا ہے کہ اُنھوں نے تَوبہ کی ہے—",
                "۵۵": "ہاں، اور کیا تُم غریبوں اور محتاجوں کی طرف پیٹھ پھیرنے اور اُنھیں اپنے مال سے محرُوم رکھنے پر بضد رہو گے؟",
                "۵۶": "اور آخِر میں، تُم سب جو اپنی بدکاری پر بضد ہو، مَیں تُم سے کہتا ہُوں کہ یہ وہ ہیں جو کاٹے اور آگ میں ڈالے جائیں گے، سِوا اِس کے کہ وہ جلدی تَوبہ کر لیں۔",
                "۵۷": "اور اب مَیں تُم سب سے کہتا ہُوں؛ تُم سب جو اچّھے چرواہے کی آواز کی پیروی کے آرزُو مند ہو، شریروں میں سے نِکل آؤ، اور الگ ہو جاؤ، اور اُن کی ناپاک چِیزوں کو مت چُھوؤ اور دیکھو اُن کے نام مِٹا دیے جائیں گے، تاکہ بدکاروں کے نام راست بازوں کے ناموں کے ساتھ شُمار نہ ہوں، تاکہ خُدا کا کلام پُورا ہو جو فرماتا ہے: بدکرداروں کے نام میرے لوگوں کے ناموں کے ساتھ شامِل نہ کِیے جائیں گے۔",
                "۵۸": "پَس راست بازوں کے نام کِتابِ حیات میں لِکھے جائیں گے، اور اُنھیں میں اپنی دائیں طرف وراثت دُوں گا۔ اور اب، میرے بھائیو، اِس بات کے خِلاف تُمھارے پاس کہنے کو کیا ہے؟ مَیں تُم سے کہتا ہُوں، اگر تُم اِس کے خِلاف کُچھ کہو گے تو بھی کُچھ فرق نہیں پڑے گا، کیوں کہ خُدا کے کلام کو پُورا ہونا ضرُور ہے۔",
                "۵۹": "پَس کیا تُم میں کوئی چرواہا ہے جِس کی بُہت سی بھیڑیں ہوں اور وہ اُن کی نگہبانی نہ کرتا ہو، کہ بھیڑیے اندر آئیں اور اُس کے گلّے کو کھا جائیں؟ اور دیکھو، اگر ایک بھیڑیا اِس گلّے میں آ جائے تو کیا وہ اُسے باہر نہیں نِکالے گا؟ اور ہاں، بالآخِر، اگر ممکن ہو تو وہ اُسے ہلاک کر دے گا۔",
                "۶۰": "اور اب مَیں تُم سے کہتا ہُوں کہ اچھّا چرواہا تُمھیں پُکارتا ہے؛ اور اگر تُم اُس کی آواز پر کان لگاؤ گے تو وہ تُمھیں اپنے گلّے میں شامِل کرے گا، اور تُم اُس کی بھیڑیں ہو گے؛ اور وہ تُمھیں حُکم دیتا ہے کہ پھاڑنے والے بھیڑیے کو گُھسنے نہ دو تا نہ ہو کہ تُم ہلاک ہو۔",
                "۶۱": "اور اب مَیں، ایلما، تُمھیں اُسی کی زبان میں حُکم دیتا ہُوں جِس نے مُجھے حُکم دِیا ہے کہ تُم ضرُور اُن باتوں پر عمل کرو جو مَیں نے تُم سے کہی ہیں۔",
                "۶۲": "مَیں تُم سے جِن کا تعلُق کلِیسیا سے ہے حُکم کے طور پر کلام کرتا ہُوں؛ اور اُن سے جِن کا تعلُق کلِیسیا سے نہیں ہے، اُنھیں دعوت دیتے ہُوئے کہتا ہُوں: آؤ اور تَوبہ کا بپتسما لو، کہ تُم بھی زِندگی کے درخت کا پھل کھانے والے بنو۔"
            },
            "6": {
                "۱": "اور اب اَیسا ہُوا کہ ایلما کے ضریملہ میں قائم کی گئی کلِیسیا کے لوگوں سے کلام کرنے کے بعد، اُس نے کاہنوں اور بُزرگوں کے سروں پر خُدا کے طریق کے مُطابق ہاتھ رکھ کر کلِیسیا کی سربراہی اور نگہبانی کے لِیے اُنھیں مخصُوص کِیا۔",
                "۲": "اور اَیسا ہُوا کہ کلِیسیا سے تعلُق نہ رکھنے والے جِس شخص نے بھی اپنے گُناہوں سے تَوبہ کی، اُنھیں تَوبہ کا بپتسما دِیا گیا اور کلِیسیا میں اُنھیں قبُول کِیا گیا۔",
                "۳": "اور اَیسا بھی ہُوا کہ جو کوئی کلِیسیا سے تعلُق رکھتا تھا اور جِس نے اپنی بدیوں سے تَوبہ نہ کی اور خُدا کے سامنے اپنے آپ کو فروتن نہ کِیا—میری مُراد اُن سے ہے جو اپنے ہی دِل کے غرور میں مُتکبُّر تھے—وہی رد کر دیے گئے اور اُن کے نام مِٹا ڈالے گئے تاکہ اُن کے نام راست بازوں کے ساتھ شُمار نہ ہوں۔",
                "۴": "اور یُوں اُنھوں نے ضریملہ کے شہر میں کلِیسیا کو قائم کرنا شُروع کِیا۔",
                "۵": "اب مَیں چاہتا ہُوں کہ تُم سمجھو کہ سب کے لِیے خُدا کا کلام فیاضی کے ساتھ تھا تاکہ کوئی بھی اِکٹھے جمع ہو کر خُدا کے کلام کو سُننے کے حق سے محرُوم نہ رہے۔",
                "۶": "تاہم خُدا کے بچّوں کو حُکم دِیا گیا کہ وہ آپس میں اکثر مِلا کریں اور اُن جانوں کی بھلائی کے حق میں جو خُدا کو نہیں جانتیں، روزے رکھیں اور جوش سے دُعائیں کِیا کریں۔",
                "۷": "اور اب اَیسا ہُوا کہ جب ایلما یہ ضوابط بنا چُکا تو وہ اُن میں سے روانہ ہُوا، ہاں اُس کلِیسیا سے جو ضریملہ کے شہر میں تھی، اور دریاے صیدون کے مشرق کی طرف جدعون کی وادی میں گیا، جہاں ایک شہر بنایا گیا تھا، جِس کا نام جدعون کا شہر تھا اور جدعون نامی وادی میں تھا جِس کا نام اُس آدمی کے نام پر رکھا گیا جو نحُور کے ہاتھوں تلوار سے قتل ہُوا تھا۔",
                "۸": "اور ایلما گیا اور وادی ِجدعون میں قائم کلِیسیا میں، مُکاشفے کی سچّائی کے اُس کلام کے مُطابق جو اُس کے باپ دادا نے کِیا، اور نبُوّت کی رُوح کے مُطابق جو اُس میں تھی، خُدا کے بیٹے یِسُوع مسِیح کی گواہی کے مُطابق، جو اپنے لوگوں کو گُناہوں سے مُخلصی دینے آئے گا، اور پاک طریق کے وسِیلہ جِس کے تحت وہ بُلایا گیا خُدا کے کلام کی مُنادی کرنے لگا۔ اور یہ اِسی طرح لِکھا ہے۔ آمین۔"
            },
            "7": {
                "intro": "ایلما کا کلام جو اُس نے جدُون کی اُمت کو دِیا، اُس کی اپنی رُوداد کے مُطابق۔",
                "۱": "میرے پیارے بھائیو دیکھو، یہ دیکھتے ہُوئے کہ مُجھے تُمھارے پاس آنے کی اِجازت ملی، پَس مَیں تُم سے اپنی زبان میں خطاب کرنے کی کوشِش کرتا ہُوں؛ ہاں، اپنی زبانی، یہ دیکھتے ہُوئے کہ یہ پہلی مرتبہ ہے کہ مَیں اپنی زبانی تُم سے کلام کرتا ہُوں، مَیں پُورے طور سے تختِ عدالت کے ساتھ وابستہ ہو کر اِس قدر مصرُوف رہا کہ تُمھارے پاس نہ آ سکا۔",
                "۲": "اور یہاں تک کہ مَیں اِس وقت بھی نہ آ سکتا اگر میری جگہ تختِ عدالت کسی اور کے حوالے نہ کِیا جاتا، کہ میری جگہ حُکُومت کرے؛ اور خُداوند نے نہایت رحم کھا کر مُجھے اِجازت دی کہ مَیں تُمھارے پاس آؤں۔",
                "۳": "اور دیکھو، مَیں بڑی اُمِیدیں اور تمنائیں لے کر آیا ہُوں کہ مَیں دریافت کرُوں کہ تُم نے اپنے آپ کو خُدا کے حُضُور فروتن کِیا ہے، اور یہ کہ تُم اُس کے فضل کے لِیے مسلسل گِڑگڑا کر فریاد کر رہے ہو، کہ مَیں یہ جانُوں کہ کیا تُم اُس کے سامنے بے عیب رہے ہو، تاکہ مَیں یہ بھی جانُوں کہ تُم مایُوسی کی ہول ناک حالت میں تو نہیں ہو جَیسے کہ ضریملہ میں بسنے والے ہمارے بھائی تھے۔",
                "۴": "لیکن خُدا کا نام مُبارک ہو، کہ اُس نے مُجھے یہ معرفت بخشی ہے، ہاں، مُجھے اِس معرفت نے نہایت زیادہ خُوشی بخش دی ہے کہ وہ اُس کی راست بازی کی راہ پر دوبارہ قائم ہو گئے ہیں۔",
                "۵": "اور خُدا کے اُس رُوح کے باعث جو مُجھ میں ہے، مُجھے بھروسا ہے، کہ مَیں تُمھاری بابت بھی خُوشی پاؤں گا؛ تاہم مَیں نہیں چاہتا کہ تُمھاری بابت خُوشی اِتنی زیادہ مُصیبتوں اور غم کے بعد ملے، جیسا کہ ضریملہ میں رہنے والے میرے بھائیوں سے مُجھے ملی، پَس دیکھو، مُجھے اُن کی بابت خُوشی بُہت سی مُصیبتوں اور دُکھوں اور پریشانیوں کے بعد ملی ہے۔",
                "۶": "بلکہ دیکھو، مُجھے یقِین ہے کہ تُم اِتنی زیادہ بے اعتقادی کی حالت میں نہیں ہو جتنے تُمھارے بھائی تھے؛ مُجھے یقِین ہے کہ تُم اپنے دِلوں کے غرور میں مُتکبُّر نہیں ہو؛ ہاں، مُجھے یقِین ہے کہ تُم نے اپنے دِل دولت اور دُنیا کی باطل چیزوں پر نہیں لگائے؛ ہاں، مُجھے یقِین ہے کہ تُم بُتوں کی پُوجا نہیں کرتے، بلکہ تُم سچّے اور زِندہ خُدا کی عِبادت کرتے ہو، اور کہ تُم اَبَدی اِیمان کے ساتھ اپنے گُناہوں کی مُعافی کے مُنتظر ہو، جو مَلنے والی ہے۔",
                "۷": "پَس دیکھو، مَیں تُم سے کہتا ہُوں کہ بُہت سی چیزیں آنے کو ہیں اور دیکھو، ایک چیز ہے جو دُوسری تمام سے اہم ہے—پَس دیکھو، وقت زیادہ دُور نہیں کہ مُخلصی دینے والا آ موجُود ہو گا اور اپنے لوگوں کے درمیان رہے گا۔",
                "۸": "دیکھو، مَیں نہیں کہتاکہ وہ ہم میں اُس وقت آئے گا جب وہ اپنے فانی خیمہ میں ہو گا؛ کہ دیکھو، رُوح نے مُجھے نہیں کہا کہ اَیسا ہو گا۔ اب مَیں اِس کی بابت نہیں جانتا؛ مگر اِتنا ضرور جانتا ہُوں، کہ خُداوند خُدا اپنے کلام کے مُطابق سب کام کرنے کی قُدرت رکھتا ہے۔",
                "۹": "بلکہ دیکھو، رُوح نے مُجھ سے اِتنا کہا: اِن لوگوں کو یہ کہہ کر، پُکارو—تَوبہ کرو اور خُداوند کی راہ تیار کرو، اور اُس کے راستوں پر چلو جو کہ سیدھے ہیں؛ پَس دیکھو، آسمان کی بادِشاہی نزدیک ہے، اور خُدا کا بیٹا رُویِ زمِین پر آتا ہے۔",
                "۱۰": "اور دیکھو، وہ یروشلِیم میں جو کہ ہمارے باپ دادا کی سرزمِین ہے، مریم سے پَیدا ہو گا، وہ جو ایک کنواری، ایک اَنمول اور برگُزِیدہ ظرف ہے، ہاں جو رُوحُ القُدس کے سایہ اور قُدرت سے حامِلہ ہو گی، اور بیٹا جنے گی، ہاں، یعنی خُدا کا بیٹا۔",
                "۱۱": "اور وہ ہر قسم کے، دُکھوں اور مُصِیبتوں اور آزمایشوں کو برداشت کرتا جائے گا؛ اور یہ کہ جو کہا گیا ہے پُورا ہو کہ وہ اپنے لوگوں کے دُکھوں اور بیماریوں کو اپنے تئیں اُٹھا لے گا۔",
                "۱۲": "اور وہ موت کو اپنے تئیں اُٹھا لے گا، تاکہ موت کے بندھن کھولے جو اِس کے لوگوں کو جکڑے ہُوئے ہیں؛ اور وہ اُن کی کم زوریاں خُود پر لے لے گا، تاکہ بشریت کے اعتبار سے اِس کا دِل رحم سے لبریز ہو، تاکہ وہ بشریت کے اعتبار سے جانے، کہ اُن کی کم زوریوں میں اُن کی مدد کیسے کرے۔",
                "۱۳": "اب رُوح تمام باتیں جانتا ہے؛ پَس خُدا کا بیٹا مجسّم ہو کر دُکھ اُٹھاتا ہے تاکہ وہ اپنے لوگوں کے گُناہوں کو اپنے تئیں اُٹھا لے، کہ وہ اپنی رہائی دینے کی قُدرت کے مُطابق اُن کی خطاؤں کو مِٹا دے، اور اب دیکھو، یہ وہ گواہی ہے جو مُجھ میں ہے۔",
                "۱۴": "اب مَیں تُم سے کہتا ہُوں، ضرُور ہے کہ تُم تَوبہ کرو، اور نئے سِرے سے پَیدا ہو جاؤ؛ پَس رُوح فرماتا ہے اگر تُم نئے سِرے سے پَیدا نہیں ہوتے تو تُم آسمان کی بادِشاہی کے وارث نہیں ہو سکتے؛ پَس آؤ اور تَوبہ کے لِیے بپتسما لو، تاکہ تُم اپنے گُناہوں سے پاک کِیے جاؤ، کہ تُم خُدا کے بَرے پر اِیمان لاؤ، جو جہان کے گُناہوں کو اُٹھا لے جاتا ہے، جو بچانے اور تمام ناراستی کو پاک صاف کرنے میں قادِر ہے۔",
                "۱۵": "ہاں، مَیں تُم سے کہتا ہُوں کہ ڈرو مت، اور ہر گُناہ کو ترک کر دو، جو آسانی سے تُمھیں گھیر لیتا ہے، جو تباہی کے لِیے باندھ دیتا ہے، ہاں، آؤ اور آگے بڑھو، اور اپنے خُدا کو دِکھاؤ کہ تُم اپنے گُناہوں سے تَوبہ کرنے اور اُس کے حُکموں کو ماننے کے لِیے عہد میں داخل ہونے، اور بپتسما کے پانیوں میں اُتر کر آج کے دِن اِس کے گواہ بننے کے لِیے مُستعِد ہو۔",
                "۱۶": "اور جو کوئی اَیسا کرتا ہے، اور اب سے خُدا کے حُکموں کو مانتا ہے، وہ ہی یاد رکھے گا کہ مَیں نے اُس سے کہا ہے، ہاں، وہ یاد رکھے گا کہ مَیں نے اُسے کہا ہے، کہ پاک رُوح کی اُس گواہی کے مُطابق جو مُجھ میں گواہی دیتا ہے، وہ اَبَدی زِندگی پائے گا۔",
                "۱۷": "اور اب میرے عزیز بھائیو، کیا تُم اِن باتوں کا یقِین کرتے ہو؟ دیکھو، مَیں تُم سے کہتا ہُوں، ہاں، مَیں جانتا ہُوں کہ تُم اُن کا یقِین کرتے ہو؛ اور جِس طرح سے مَیں جانتا ہُوں کہ تُم اُن کا یقِین کرتے ہو وہ رُوح کے ظہُور سے ہے جو مُجھ میں ہے۔ اور اب چُوں کہ جن باتوں کی بابت مَیں نے کلام کِیا ہے، ہاں وہ باتیں جو مَیں نے کہی ہیں، اُن کی بابت تُمھارے مضبُوط اِیمان کے سبب سے مَیں نہایت خُوش ہُوں۔",
                "۱۸": "پَس جیسا مَیں نے شُروع میں تُم سے کہا ہے، کہ میری بڑی آرزُو تھی کہ تُمھاری حالت اپنے بھائیوں کی مانِند مایُوس کُن نہ ہو، اَیسا ہی مَیں نے پایا ہے سو میری تمنا پُوری ہو گئی ہے۔",
                "۱۹": "پَس مَیں سمجھتا ہُوں کہ تُم راست بازی کے راستوں پر ہو؛ مَیں سمجھتا ہُوں کہ تُم اُس راستے پر ہو جو خُدا کی بادِشاہی کی جانب جاتا ہے؛ ہاں، مَیں سمجھتا ہُوں کہ تُم اُس کی راہیں سیدھی بناتے ہو۔",
                "۲۰": "مَیں سمجھتا ہُوں کہ اُس کے کلام کی گواہی کے وسِیلہ، تُم پر یہ آشکار کِیا گیا ہے، کہ وہ ٹیڑھی راہوں پر نہیں چل سکتا؛ نہ وہ اپنی کہی ہُوئی بات سے پِھرتا ہے؛ نہ وہ ذرا سا بھی دائیں سے بائیں مُڑتا ہے، یا باطل کی جانب مُڑے اُس سے جو کہ حق ہے؛ پَس اُس کی راہ ایک اَبَدی مدار ہے۔",
                "۲۱": "اور وہ ناپاک ہَیکلوں میں قیام نہیں کرتا؛ نہ ہی نجاست یا کوئی بھی اَیسی چیز جو ناپاک ہے خُدا کی بادِشاہی میں قبُول نہیں کی جا سکتی ہے؛ پَس مَیں تُم سے کہتا ہُوں کہ وقت آئے گا، ہاں، یومِ آخِر کو یُوں ہو گا، کہ جو نجس ہے اپنی نجاست ہی میں رہے گا۔",
                "۲۲": "اور اب میرے عزیز بھائیو، مَیں نے یہ باتیں تُم سے اِس لِیے کہی ہیں تاکہ مَیں تُمھیں خُدا کے واسطے تُمھاری فرض شناسی کے احساس میں بیدار کرُوں، کہ تُم اُس کے حُضُور بے عیب ہو کر چلو، اور خُدا کے اُس پاک طریق کے مُطابق چلو، جِس کی بِنا پر تُمھیں قبُول کِیا گیا ہے۔",
                "۲۳": "اور اب مَیں چاہتا ہُوں کہ تُم فروتن اور فرماں بردار، اور نرم مزاج؛ ملن سار؛ صبر سے بھرپُور اور برداشت کرنے والے؛ ساری باتوں میں پرہیزگار بن کر، ہر وقت خُدا کے حُکم جاں فشانی کے ساتھ مانو؛ رُوحانی اور دُنیاوی دونوں باتوں کے لِیے ضرُورت کے مُوافِق مانگتے رہو؛ اور جو کُچھ تُم پاتے ہو اُس کے لِیے ہمیشہ خُدا کی شُکر گُزاری کرتے رہو۔",
                "۲۴": "اور دیکھو، تُم میں اِیمان، اُمِید اور محبّت ہو، تو پھر تُم ہمیشہ نیکوکاری کے کام کر سکو گے۔",
                "۲۵": "اور خُداوند تُمھیں برکت دے، اور تُمھارے لباس کو بے داغ رکھے، تاکہ تُم یومِ آخِر کو اَبرہام، اِضحاق، اور یعقُوب، اور پاک نبِیوں کے ساتھ بِٹھائے جاؤ جو دُنیا کی اِبتدا سے ہیں، اور جِس طرح اُن کے لباس بے داغ ہیں، تُمھارے لباس بھی بے داغ ہوں، تاکہ آسمان کی بادِشاہی میں سے تُم کبھی باہر نہ نِکالے جاؤ۔",
                "۲۶": "اور اب میرے پیارے بھائیو، مَیں نے اُس رُوح کے مُوافِق جو مُجھ میں گواہی دیتا ہے؛ تُم سے یہ باتیں کہی ہیں اور میری جان اِس بات سے نہایت شادمان ہے، کہ تُم نے بڑی جان فشانی کے ساتھ میرے کلام پر دھیان دِیا ہے۔",
                "۲۷": "اور اب، خُدا کی سلامتی تُمھارے اِیمان اور نیک کاموں کے مُوافِق، اب سے لے کر ہمیشہ تک تُم پر اور تُمھارے گھروں پر، اور تُمھاری زمِینوں، پر اور تُمھارے گلّوں، اور ریوڑوں پر، اور تُمھاری ساری ملکیت، تُمھاری عورتوں اور تُمھارے بّچوں پر ہو۔ اور یُوں مَیں نے کہا ہے۔ آمین۔"
            },
            "8": {
                "۱": "اب اَیسا ہُوا کہ ایلما، جدعون کی اُمت کو بُہت سی باتوں کی تعلِیم دینے کے بعد جو کہ لِکھی نہیں جا سکتیں، جدعون کے مُلک سے واپس لوٹا، تاکہ کلِیسیا کو قائم کرے، جَیسے پہلے اُس نے ضریملہ کے مُلک میں قائم کی تھی، ہاں، اُن سارے کاموں سے جو اُس نے انجام دیے تھے فارغ ہو کر اپنے گھر ضریملہ میں واپس آیا۔",
                "۲": "اور یُوں نیفی کی اُمت پر قضات کے عہدِ حُکُومت کا نواں برس اختتام کو پُہنچا۔",
                "۳": "اور اَیسا ہُوا کہ نِیفی کی اُمت پر قضات کے عہدِ حُکُومت کے دسویں برس کے شُروع میں، ایلما وہاں سے روانہ ہُوا اور مُلک مِلَک کے لِیے اپنا سفر باندھا، دریاے صیدون کے مغرب کی جانب، سرحدوں کے ساتھ ساتھ مغرب کی جانب بیابان میں گیا۔",
                "۴": "اور وہ مِلَک کے مُلک میں خُدا کے پاک طریق کے مُطابق، جِس کے وسِیلہ سے وہ بُلایا گیا تھا، لوگوں کو تعلِیم دینے لگا؛ اور وہ مِلَک کے سارے مُلک میں لوگوں کو تعلِیم دینے لگا۔",
                "۵": "اور اَیسا ہُوا کہ لوگ اُس مُلک کی اُن سب سرحدوں سے اُس کے پاس آئے جو بیابان کے کِنارے کِنارے تھی۔ اور سارے مُلک میں اُنھیں بپتسما دِیا گیا؛",
                "۶": "پَس جب اُس نے مِلَک میں اپنے فرض کو انجام تک پُہنچا دِیا تھا تو وہ وہاں سے روانہ ہُوا، اور مِلَک کے مُلک سے شِمال کی جانب تین دِن کا سفر طے کِیا؛ اور وہ اُس شہر میں پُہنچا جو امونیہا کہلاتا تھا۔",
                "۷": "اب نِیفی کی اُمّت کی روایت تھی کہ وہ اپنے مُلکوں، اور اپنے شہروں، اور اپنے دیہاتوں، ہاں، بلکہ اپنے سب چھوٹے چھوٹے دیہاتوں کو بھی، اُسی نام سے پُکارتے جِس کی وہ ملکیتِ اَوّل ہوتے تھے؛ اور امونیہا کے مُلک کے ساتھ بھی اَیسا ہی تھا۔",
                "۸": "اور اَیسا ہُوا کہ جب ایلما امونیہا کے شہر میں پُہنچا وہ اُن میں خُدا کے کلام کی مُنادی کرنے لگا۔",
                "۹": "اب شیطان کا امونیہا کے شہر کے لوگوں کے دِلوں پر بُہت کڑا غلبہ تھا؛ پَس وہ ایلما کی باتوں پر کان نہ لگاتے تھے۔",
                "۱۰": "تو بھی ایلما نے رُوح میں بڑی سخت مُشقّت و محنت انجام دی، بڑی شِدت و طاقت کے ساتھ خُدا سے دُعا کی، تاکہ وہ اِس شہر میں بسنے والے لوگوں پر اپنا رُوح اُنڈیلے، اور وہ یہ بھی عطا کرے کہ وہ اُنھیں تَوبہ کرنے پر بپتسما دے۔",
                "۱۱": "اِس کے باوجُود، اُنھوں نے اپنے دِل سخت کِیے، اور اُس سے یہ کہا: دیکھو، ہم جانتے ہیں کہ تُو ایلما ہے؛ اور ہم جانتے ہیں تُو اُس کلِیسیا کا اعلیٰ کاہن ہے جو تُو نے اپنی روایت کے مُطابق؛ مُلک کے کئی حِصّوں میں قائم کی ہے، اور ہم تیری کلِیسیا کے نہیں ہیں، اور ہم اَیسی احمق روایات کا یقِین نہیں کرتے۔",
                "۱۲": "اور اب ہم جانتے ہیں کہ ہم تیری کلِیسیا کے نہیں ہیں، چُناں چہ ہم یہ جانتے ہیں کہ اِس لحاظ سے تیرا ہم پر کوئی اِختیار نہیں؛ اور تُو نے تختِ عدالت نیفیہا کے سُپرد کر دِیا ہے؛ پَس تُو ہم پر اعلیٰ قاضی بھی نہیں ہے۔",
                "۱۳": "اب جب لوگوں نے یہ سب اُس سے کہا، اور اُس کی ہر بات کی مُخالِفت کی، اور اُسے ٹھٹھوں میں اُڑایا، اور اُس پر تُھوکا، اور اُسے اپنے شہر سے باہر نِکلوا دِیا، تب وہ وہاں سے روانہ ہُوا اور اُس شہر کی جانب سفر کِیا جو ہارُون کہلاتا تھا۔",
                "۱۴": "اور اَیسا ہُوا کہ جب وہ وہاں کا سفر کر رہا تھا، تو وہ امونیہا کے شہر کے لوگوں کی بدیوں کے سبب سے، شدِید کرب کے بوجھ تلے دبا تھا، اِنتہائی دُکھ اور پریشانی اور جان کے عذاب میں بُری طرح ڈُوبا ہُوا تھا، اَیسا ہُوا کہ جب ایلما غم کے بوجھ تلے یُوں دب گیا تھا، تو دیکھو، خُداوند کا فرِشتہ اُس پر ظاہر ہُوا، فرمایا:",
                "۱۵": "مُبارک ہے تُو، ایلما؛ پَس اپنا سر اُٹھا اور شادمان ہو، کیوں کہ تیرے پاس شادمان ہونے کی بڑی وجہ ہے پَس تُو خُدا کے حُکموں کو ماننے میں اُس وقت سے وفادار رہا ہے جب سے تُو نے اُس کی جانب سے پہلا پیغام پایا۔ دیکھ، مَیں وہی ہُوں جِس نے وہ پیغام تُجھ تک پُہنچایا تھا۔",
                "۱۶": "اور دیکھ، مَیں تُجھے حُکم دینے کے لِیے بھیجا گیا ہُوں کہ تُو امونیہا کے شہر میں واپس جائے اور شہر کے لوگوں میں دوبارہ مُنادی کرے؛ ہاں، اُن میں مُنادی کر۔ ہاں، اُن سے کہہ کہ وہ تَوبہ کریں، وگرنہ خُداوند خُدا اُنھیں تباہ و برباد کر دے گا۔",
                "۱۷": "پَس دیکھ، وہ اِس وقت تیرے لوگوں کی آزادی چھیننے کے لِیے سازباز کرتے ہیں، (پَس خُداوند یُوں فرماتا ہے) کہ یہ اُن قوانین، اور فیصلوں، اور حُکموں کی خِلاف ورزی ہے جو اُس نے اپنے لوگوں کو دیے ہیں۔",
                "۱۸": "اب اَیسا ہُوا کہ ایلما خُداوند کے فرِشتہ سے اُس کا پیغام پانے کے بعد جلد امونیہا کے مُلک کو واپس لَوٹا۔ اور وہ شہر میں کسی اور راستے سے داخل ہُوا، ہاں، اُس راستے سے جو امونیہا شہر کے جنُوب میں ہے۔",
                "۱۹": "اور جب وہ شہر میں داخل ہُوا تو اُسے بُھوک لگی اور اُس نے ایک آدمی سے کہا: کیا تُم خُدا کے اِس عاجز خادِم کو کھانے کے لِیے کُچھ دو گے؟",
                "۲۰": "اور آدمی نے اُس سے کہا: مَیں ایک نیفی ہُوں، اور مَیں جانتا ہُوں کہ تُو خُداوند کا پاک نبی ہے، کیوں کہ تُو وہ آدمی ہے، جِس کی بابت فرِشتہ نے رویا میں کہا: کہ تُو اِس کا اِستقبال کرنا۔ پَس میرے ساتھ میرے گھر میں چل اور مَیں اپنے کھانے میں سے تُجھے دُوں گا اور مَیں جانتا ہُوں کہ تُو میرے اور میرے گھرانے کے لِیے رحمت ہوگا۔",
                "۲۱": "اور اَیسا ہُوا کہ وہ آدمی اُسے اپنے گھر لے گیا؛ اور اُس آدمی کا نام امیولک تھا اور وہ روٹی اور گوشت لایا اور ایلما کے سامنے رکھا۔",
                "۲۲": "اور اَیسا ہُوا کہ ایلما نے روٹی کھائی اور سیر ہُوا؛ اور امیولک اور اُس کے گھرانے کو برکت دی اور وہ خُداوند کا شُکر گُزار ہُوا۔",
                "۲۳": "اور جب وہ کھا چُکا اور سیر ہُوا تو اُس نے امیولک سے کہا: مَیں ایلما ہُوں، اور سارے مُلک میں خُدا کی کلِیسیا کا اعلیٰ کاہن ہُوں۔",
                "۲۴": "اور دیکھ مَیں مُکاشفہ اور نبُوّت کی رُوح کے مُطابق اِن سب لوگوں میں خُدا کے کلام کی مُنادی کے لِیے بُلایا گیا ہُوں، اور مَیں اِس مُلک میں تھا اور اُنھوں نے مُجھے قبُول نہ کِیا، بلکہ اُنھوں نے مُجھے باہر نِکال دِیا اور مَیں اِس مُلک کی جانب ہمیشہ کے لِیے عین پِیٹھ پھیرنے کو تھا۔",
                "۲۵": "مگر دیکھ، مُجھے حُکم دِیا گیا ہے کہ مَیں پھر یہاں آؤں اور اِن لوگوں میں نبُوّت کرُوں اور ہاں، اُن کی بدیوں کی بابت اُن کے خِلاف گواہی دُوں۔",
                "۲۶": "اور اب امیولک چُوں کہ تُو نے مُجھے اپنے گھر میں اُتارا اور مُجھے کھانا کھلایا ہے، تُو مُبارک ہے؛ کیوں کہ مَیں بُھوکا تھا، پَس مَیں نے کئی دِنوں سے روزہ رکھا ہُوا تھا۔",
                "۲۷": "اور ایلما لوگوں میں مُنادی کرنے سے پہلے کئی روز تک امیولک کے ہاں ٹھہرا رہا۔",
                "۲۸": "اور اَیسا ہُوا کہ لوگ اپنی بدیوں میں اور زیادہ بڑھنے لگے۔",
                "۲۹": "اور اب ایلما پر یہ کہہ کر کلام نازل ہُوا، جا؛ اور میرے خادِم امیولک سے بھی کہہ، آگے بڑھے اور اِن لوگوں میں نبُوّت کرے؛ یہ کہتے ہُوئے—کہ تَوبہ کرو، پَس خُداوند یُوں فرماتا ہے، تَوبہ کرو ورنہ اِن لوگوں پر مَیں اپنے قہر میں برپا ہُوں گا؛ اور ہاں، مَیں اپنے قہرِ شدید سے نہ ٹلوُں گا۔",
                "۳۰": "اور ایلما اور امیولک بھی، لوگوں کے درمیان میں آگے بڑھے، تاکہ اُن کو خُدا کا کلام بیان کریں؛ اور وہ رُوحُ القُدس سے معمُور ہو گئے۔",
                "۳۱": "اور اُن کو قُوّت عطا کی گئی، اِتنی زیادہ کہ وہ قید خانے میں نہ ڈالے جا سکتے تھے؛ نہ یہ مُمکن تھا کہ کوئی آدمی اُنھیں ہلاک کر سکے؛ پَس اپنی قُوّت کو اُس وقت تک وہ اِستعمال میں نہ لائے جب تک وہ باندھے اور قید میں ڈالے نہ گئے۔ اور اب یہ اِس لِیے ہُوا کہ خُداوند اُن کے وسِیلہ سے اپنی قُدرت ظاہر کر سکے۔",
                "۳۲": "اور اَیسا ہُوا کہ وہ آگے بڑھے اور لوگوں میں رُوح اور قُدرت کے مُوافِق جو خُداوند نے اُنھیں بخشی تھی، مُنادی اور نبُوّت کرنے لگے۔"
            },
            "9": {
                "intro": "ایلما کا کلام، اور امیولک کا کلام بھی، جِس کی مُنادی عمونِیہا کے باشِندوں میں کی گئی۔ اور وہ قید خانہ میں بھی ڈالے جاتے ہیں، اُنھیں خُدا کی مُعجزانہ قُدرت کے وسِیلہ سے رہا کِیا جاتا ہے جو اُن میں تھی، بمُطابق رُودادِ ایلما۔",
                "۱": "اور دوبارہ، مُجھ، ایلما، نے خُدا سے حُکم پایا کہ مَیں امیولک کو ساتھ لُوں اور اُن لوگوں میں دوبارہ مُنادی کرُوں یعنی اُن لوگوں میں جو امونیہا کے شہر میں رہتے تھے، اَیسا ہُوا کہ جب مَیں اُن میں مُنادی کرنے لگا، تو وہ یہ کہہ کر، میرے ساتھ تکرار کرنے لگے:",
                "۲": "تُو کون ہے؟ کیا تُو سمجھتا ہے کہ ہم ایک آدمی کی گواہی کا یقِین کر لیں گے، گویا وہ ہم میں مُنادی کرے کہ زمِین جاتی رہے گی؟",
                "۳": "اب وہ جو باتیں کہتے تھے، اُن کو سمجھتے نہ تھے؛ پَس وہ نہیں جانتے تھے کہ زمِین واقعی جاتی رہے گی۔",
                "۴": "اور اُنھوں نے یہ بھی کہا: اگر تُو یہ نبُوّت کرے کہ یہ عظِیم اُلشان شہر ایک ہی دِن میں نیست و نابُود ہو جائے گا تو ہم تیری باتوں پر یقِین نہ کریں گے۔",
                "۵": "اب وہ نہ جانتے تھے کہ خُدا اَیسے حیرت انگیز کام بھی کر سکتا ہے، پَس وہ سنگ دِل اور سرکش لوگ تھے۔",
                "۶": "اور اُنھوں نے کہا: خُدا کون ہے، جو کسی ایک آدمی کے سِوا اِن لوگوں میں کسی اور کو اِختیار دے کر نہیں بھیجتا، کہ اُن میں سچّائی کی اَیسی نرالی اور عظِیم اُلشان باتوں کی مُنادی کرے؟",
                "۷": "اور وہ مُجھ پر اپنے ہاتھ ڈالنے کے لِیے کھڑے ہُوئے؛ مگر دیکھو، اُنھوں نے اَیسا نہ کِیا۔ اور مَیں دلیری کے ساتھ اُن سے کلام کرنے کے لِیے کھڑا رہا، ہاں، مَیں نے یہ کہہ کر اُن کے سامنے بِلاخوف گواہی دی:",
                "۸": "دیکھ، تُو اے بدکار اور کج رَو نسل، تُو کیوں کر اپنے باپ دادا کی روایت کو بُھول گئی ہے؛ ہاں، اِتنی جلدی تُو خُداوند کے حُکموں کو بُھول گئی۔",
                "۹": "کیا تُجھے یاد نہیں کہ ہمارا باپ، لحی، خُدا کے زیرِ دست یروشلِیم سے باہر لایا گیا؟ کیا تُجھے یاد نہیں کہ بیابان میں اُسی نے اُن سب کی راہ نمائی فرمائی تھی؟",
                "۱۰": "اور کیا تُو اِتنی جلدی بُھول گئی ہے کہ اُس نے کتنی مرتبہ ہمارے باپ دادا کو اُن کے دُشمنوں کے ہاتھوں سے چُھڑایا، اور یہاں تک کہ اُن کے اپنے بھائیوں کے ہاتھوں سے بھی اُنھیں تباہ و برباد ہونے سے محفُوظ رکھا؟",
                "۱۱": "ہاں، اور اگر یہ ہمارے لِیے اُس کی بےمثل قُدرت، اور اُس کی شفقت، اور ہم پر اُس کا صبر نہ ہوتا، تو ناگُزیر طور پر ہم اِس زمانہ سے بُہت پہلے رُویِ زمِین پر سے کاٹ ڈالے گئے ہوتے، اور شاید ہم کبھی نہ ختم ہونے والی بدحالی اور عذاب کے حوالے کر دیے گئے ہوتے۔",
                "۱۲": "دیکھ، اب مَیں تُجھ سے کہتا ہُوں کہ وہ تُجھے تَوبہ کا حُکم دیتا ہے؛ اور تَوبہ کے سِوا، تُو کسی طرح بھی خُدا کی بادِشاہی کے وارِث نہیں ہو سکتی۔ بلکہ دیکھ، یہی سب کُچھ نہیں—اُس نے تُجھے تَوبہ کرنے کا حُکم دِیا ہے، ورنہ وہ کُلی طور پر تُجھے رُویِ زمِین پر سے نیست و نا بُود کر دے گا؛ ہاں، وہ اپنے غُضب میں تیرا مُلاحظہ کرنے آئے گا اور وہ اپنے قہرِ شدِید سے نہ پِھرے گا۔",
                "۱۳": "دیکھ، کیا تُجھے وہ باتیں یاد نہیں جو اُس نے لحی سے کہیں تھیں کہ: چُوں کہ تُو میرے حُکموں پر عمل کرے گا تُو اِس مُلک میں خُوش حال ہو گا؟ اور پھر یہ کہا گیا ہے کہ: کیوں کہ تُو میرے حُکموں پر عمل نہ کرے گا، تُو خُداوند کی حُضُوری سے کاٹ ڈالا جائے گا۔",
                "۱۴": "اب مَیں چاہتا ہُوں کہ تُم یاد رکھو، چُوں کہ لامنوں نے خُدا کے حُکموں پر عمل نہ کِیا، وہ خُداوند کی حُضُوری سے کاٹ ڈالے گئے۔ اب ہم دیکھتے ہیں کہ اِس بات میں خُداوند کا کلام پُورا ہُوا ہے، اور لامنوں کو اُس کی حُضُوری سے کاٹ ڈالا گیا، اِس مُلک سے اُن کی خطاؤں میں پڑتے ہی۔",
                "۱۵": "باوجُود اِس کے مَیں تُم سے کہتا ہُوں، کہ اُن کے لِیے یومِ عدالت تیری نسبت زیادہ برداشت کے لائق ہو گا، اگر تُو بدستُور اپنے گُناہوں میں رہے، ہاں، اور یعنی اِس زِندگی میں تیری نسبت اُن کے لِیے زیادہ برداشت کے لائق ہو گا، سِوا اِس کے کہ تُو تَوبہ کرے۔",
                "۱۶": "پَس لامنوں کے لِیے بُہت سے وعدے مُیّسر کِیے گئے ہیں؛ کیوں کہ وہ اپنے باپ دادا کی روایات کے باعث جہالت کی حالت میں رہے؛ پَس خُداوند اُن پر مہربان ہو گا اور اِس مُلک میں اُن کی بقا کو طویل کرے گا۔",
                "۱۷": "اور تھوڑے عرصے میں وہ اِس کے کلام پر اِیمان لانے کے لِیے لائے جائیں گے، اور اپنے باپ دادا کی غلط روایات کو جان لیں گے؛ اور اُن میں سے بُہتیرے بچائے جائیں گے، پَس خُداوند اُن سب پر رحم کرے گا جو اُس کا نام پُکارتے ہیں۔",
                "۱۸": "بلکہ دیکھ، مَیں تُجھ سے کہتا ہُوں، اگر تُو اپنی بدکاری ہی میں بضد رہی تو اِس مُلک میں تیرے دِن دراز نہ ہوں گے، پَس لامنوں کو تیرے خِلاف بھیجا جائے گا؛ اور اگر تُو تَوبہ نہ کرے گی تو وہ تُجھ پر اُس وقت چڑھ آئیں گے جب تُجھے خبر تک نہ ہو گی، اور تُجھے بالکل نیست و نابُود کر دِیا جائے گا؛ اور یہ خُداوند کے قہرِ شدِید کے مُوافِق ہو گا۔",
                "۱۹": "پَس وہ برداشت نہ کرے گا کہ تُو اپنی بدیوں میں اُس کی اُمّت کو ہلاک کرنے کے لِیے جِیتی رہے۔ مَیں تُم سے کہتا ہُوں، نہیں، بلکہ وہ ترجیح دے گا کہ لامنی اُس کی ساری اُمّت کو ہلاک کر دیں جو نِیفی کہلاتے ہیں، اگر اَیسا مُمکن ہو کہ خُداوند اپنے خُدا سے اِس قدر عِلم اور اِس قدر نُور پانے کے بعد وہ گُناہ اور بدی میں گِر جائیں گے؛",
                "۲۰": "ہاں، خُداوند کے نہایت مقبُولِ نظر لوگ؛ ہاں، دُوسری ساری قَوموں، قبِیلوں، زبانوں، یعنی اُمّتوں؛ سے زیادہ مقبُولِ نظر ہونے کے بعد اور پھر اُن کی خواہشوں، اور اُن کے اِیمان، اور دُعاؤں کے مُوافِق، اُن چیزوں کے اُن پر آشکار ہونے کے بعد جو تھیں، جو ہیں، اور جو آیندہ ہونے کو ہیں؛",
                "۲۱": "خُدا کا پاک رُوح پانے، فرِشتوں سے کلام کرنے؛ اور خُدا کی آواز کے وسِیلہ سے کلام کرنے، اور نبُوّت کی رُوح، اور مُکاشفہ کی رُوح، اور بُہت ساری نعمتیں، اور زبانیں بولنے کی نعمت، اور مُنادی کرنے کی نعمت، اور رُوحُ القُدس کی نعمت، اور ترجُمہ کرنے کی نعمت پا کر؛",
                "۲۲": "ہاں، اور یروشلِیم کے مُلک سے خُدا کے وسِیلہ سے رہائی پانے کے بعد، اور قحط اور وبا اور ہر طرح کی بِیماریوں کی ہر قسم سے خُداوند کے ہاتھ کے وسِیلہ سے بچائے جانے کے بعد؛ اور لڑائی میں تقویت پانے کے بعد، تاکہ اُنھیں برباد نہ کِیا جائے؛ غُلامی سے بار بار رہائی پانے، اور اب تک بچائے جانے اور محفُوظ رکھے جانے کے بعد؛ اور وہ اُس وقت تک خُوش حال رہے جب تک کہ وہ ہر طرح کی دولت سے مالا مال نہ ہو جائیں—",
                "۲۳": "اور اب دیکھ مَیں تُجھ سے کہتا ہُوں، کہ اگر یہ اُمّت، جِس نے خُداوند کے ہاتھ سے بے شُمار برکتیں پائی ہیں، اگر اُس نُور اور معرفت کے خِلاف خطا کریں گے جو اُن کے پاس ہے، تو مَیں تُم سے کہتا ہُوں اگر اَیسا ہوتا ہے کہ وہ خطا میں گِریں تو اُن کی نسبت لامنوں کے لِیے زیادہ برداشت کے لائق ہو گا۔",
                "۲۴": "پَس دیکھ، لامنوں کے لِیے خُداوند کے وعدے مُیّسر ہیں، لیکن اگر تُو گُناہ کرے تو وہ تیرے واسطے نہیں ہیں؛ کیا خُداوند نے واضح طور پر وعدہ نہیں کِیا اور سختی سے حُکم نہیں دِیا کہ اگر تُو اُس کے خِلاف بغاوت کرے گی تو تُو رُویِ زمِین پر سے بالکل نیست و نابُود کر دی جائے گی؟",
                "۲۵": "اور اب اِس سبب سے کہ تُو ہلاک نہ کی جائے، خُداوند نے اپنے فرِشتہ کو اپنے بُہتیرے لوگوں کے پاس بھیجا کہ وہ اِن لوگوں کو پُکار پُکار کر کہے: تَوبہ کرو، کیوں کہ خُداوند کی بادِشاہی قریب آ پہنچی ہے؛",
                "۲۶": "اور اب وہ دِن زیادہ دُور نہیں ہیں کہ خُدا کا بیٹا اپنے جلال میں آئے گا؛ اور اُس کا جلال باپ کے اِکلوتے کا جلال ہوگا، فضل، حق، اور سچّائی سے معمُور، صبر، رحم، اور تحمل سے لبریز، اپنے لوگوں کی فریادوں کو سُننے اور اُن کی دُعاؤں کا جواب دینے میں تیزرو۔",
                "۲۷": "اور دیکھ، وہ اُن کو مُخلصی دینے آتا ہے جو اُس کے نام پر اِیمان کے وسِیلہ سے تَوبہ کا بپتسما لیتے ہیں۔",
                "۲۸": "پَس تُو خُداوند کی راہ تیار کر، کیوں کہ وقت آ پہنچا ہے کہ کُل بنی نوع اِنسان اپنے کاموں کے مُوافِق اَجر پائیں گے، جو وہ کرتے رہے ہیں—اگر وہ راست باز رہے ہیں تو یِسُوع مسِیح کی قُدرت اور نجات کے مُطابق اپنی جانوں کے لِیے مُخلصی پائیں گے اور اگر وہ بُرے رہے ہیں تو وہ اِبلِیس کی قُوّت اور اَسیری کے مُطابق اپنی جانوں کے لِیے سزا پائیں گے۔",
                "۲۹": "اب دیکھ، یہ فرِشتہ کی آواز ہے، جو لوگوں کو پُکارتی ہے۔",
                "۳۰": "اور اب میرے عزیز بھائیو، پَس تُم میرے بھائی ہو اور تُمھیں محبوب ہونا چاہیے، اور تُمھیں اَیسے کام کرنے ہوں گے جِن سے پتا چلے کہ تُم تَوبہ کر چُکے ہو، چُوں کہ تُمھارے دِل خُدا کے کلام کے خِلاف بے حد سخت ہو چُکے ہیں، پَس تُم گُم راہ اور زوال پذیر اُمّت ہو۔",
                "۳۱": "اب اَیسا ہُوا کہ جب مَیں، ایلما، اُن سے یہ باتیں کہہ چُکا تو لوگ مُجھ سے خفا ہُوئے کیوں کہ مَیں نے اُنھیں کہا تھا کہ وہ سخت دِل اور سرکش لوگ ہیں۔",
                "۳۲": "اور چُوں کہ مَیں نے اُن سے کہا تھا کہ وہ گُم راہ اور زوال پذیر اُمّت بھی ہیں وہ مُجھ سے خفا تھے، اور اُنھوں نے مُجھ پر ہاتھ ڈالنا چاہا تاکہ وہ مُجھے قید خانہ میں ڈالیں۔",
                "۳۳": "مگر اَیسا ہُوا کہ خُداوند نے اُنھیں اَیسا نہ کرنے دِیا کہ وہ مُجھے اُس وقت پکڑیں اور قید خانہ میں ڈالیں۔",
                "۳۴": "اور اَیسا ہُوا کہ امیولک بھی گیا اور کھڑا ہو کر، اُن میں مُنادی کرنے لگا۔ اور اب امیولک کی ساری باتیں نہ لِکھی گئیں، اَلبتہ اُس کے کلام کا کُچھ حِصّہ اِس کتاب میں درج کِیا گیا ہے۔"
            },
            "10": {
                "۱": "اب یہ باتیں ہیں جو امیولک نے اُن لوگوں میں مُنادی کرتے ہُوئے کہیں جو امونیہا کے مُلک میں رہتے تھے:",
                "۲": "مَیں، امیولک اُس جدعونیہا کا بیٹا ہُوں جو اِسماعیل کا بیٹا تھا اور وہ امینادی کی نسل سے تھا؛ اور یہ وہی امینادی تھا جِس نے اُس نوِشتہ کا ترجُمہ کِیا، جو ہَیکل کی دِیوار پر اُنگشتِ خُداوندی سے لِکھا گیا تھا۔",
                "۳": "اور امینادی، نِیفی کی نسل سے تھا، جو لحی کا بیٹا تھا، یروشلِیم کے مُلک سے آیا، جو منسّی کی نسل سے تھا، جو یُوسُف کا بیٹا تھا، جو اپنے بھائیوں کے ہاتھوں سے مِصر میں فروخت کِیا گیا۔",
                "۴": "اور دیکھو مَیں اُن سب میں جو مُجھے جانتے ہیں مَیں کوئی عام شخص نہیں ہُوں، ہاں، دیکھو، میرے بُہت سے عزیز و اقارب اور دوست ہیں اور مَیں نے اپنے ہاتھ کی صنعت سے کافی دولت بھی کمائی ہے۔",
                "۵": "پَس، اِن تمام چیزوں کے باوجُود، مَیں نے کبھی بھی خُداوند کی راہوں، اور اُس کے بھیدوں اور اُس کی کمال قُدرت کو اِتنا نہیں جانا مَیں نے کہا مَیں نے اِن چیزوں کی بابت کبھی بھی زیادہ نہیں جانا؛ مگر دیکھو، مَیں غلط ہُوں، پَس مَیں نے اُس کے بُہت سارے بھید اور اُس کی عجیب قُدرت کو دیکھا ہے، ہاں، یعنی اِن لوگوں کی زِندگیاں محفُوظ ہوتے دیکھی ہیں۔",
                "۶": "پَس مَیں نے اپنا دِل سخت کر لِیا کیوں کہ مُجھے کئی مرتبہ بُلایا گیا اور مَیں نے نہ سُنا؛ اگرچہ مَیں اِن باتوں کی بابت جانتا تھا، پھر بھی مَیں جاننا نہیں چاہتا تھا، اِس لِیے مَیں اپنے دِل کی بدکاری کے باعث ساتویں مہینے کے چَوتھے دِن، قضات کے عہدِ حُکُومت کے دسویں برس تک بغاوت کرتا رہا۔",
                "۷": "جب مَیں کسی نہایت قریبی رشتہ دار سے ملنے کے لِیے مسافت کر رہا تھا تو دیکھو خُداوند کا فرِشتہ مُجھ پر ظاہر ہُوا اور کہا: امیولک اپنے گھر واپس جا پَس تُو خُداوند کے نبی کو کھانا کھِلانا؛ ہاں، ولی کو جو خُدا کا برگُزِیدہ بندہ ہے؛ پَس اُس نے اُن لوگوں کے گُناہوں کے سبب سے بُہت دِنوں سے روزہ رکھا ہُوا ہے، اور وہ بُھوکا ہے، اور تُو اپنے گھر میں اُس کا اِستقبال کرنا اور اُسے کھانا کِھلانا، اور وہ تُجھے اور تیرے گھرانے کو برکت دے گا اور خُداوند کی برکتیں تُجھ پر اور تیرے گھرانے پر رہیں گی۔",
                "۸": "اور اَیسا ہُوا کہ مَیں نے فرِشتہ کی آواز کی فرماں برداری کی اور اپنے گھر کی جانب واپس مُڑا۔ اور جب مَیں وہاں جا رہا تھا، وہ آدمی مُجھے مِلا جِس کی بابت فرِشتہ نے مُجھ سے کہا تھا کہ تُو اپنے گھر میں اُس کا اِستقبال کرنا—اور دیکھو یہ وہی آدمی ہے جِس نے خُدا کی باتوں کی بابت تُم سے کلام کِیا ہے۔",
                "۹": "اور فرِشتہ نے مُجھ سے کہا کہ یہ ولی ہے، پَس مَیں جانتا ہُوں کہ وہ مُقدّس اِنسان ہے کیوں کہ یہ بات خُداوند کے فرِشتہ نے کہی تھی۔",
                "۱۰": "اور ایک بار پھر، مَیں جانتا ہُوں کہ جن باتوں کی اُس نے گواہی دی وہ سچّ ہیں؛ پَس دیکھو مَیں تُم سے کہتا ہُوں، کہ خُداوند کی حیات کی قسم اُسی طرح اُس نے اپنا فرِشتہ بھیجا ہے کہ یہ باتیں مُجھ پر آشکار کرے؛ اور یہ اُس نے اِس وقت کِیا جب یہ ایلما میرے گھر میں ٹھہرا ہُوا تھا۔",
                "۱۱": "پَس دیکھو، اُس نے میرے گھر کو برکت بخشی، اُس نے مُجھے، اور میری عورتوں، میرے بچّوں، اور میرے باپ کو، اور میرے رشتہ داروں کو، ہاں، بلکہ اُس نے میرے سارے قبیلے کو برکت بخشی ہے، اور خُداوند کی برکتیں ہم پر اُن باتوں کے مُطابق آ ٹھہری ہیں جو اُس نے کہیں۔",
                "۱۲": "اور اب جب امیولک نے یہ باتیں کہیں تو لوگ یہ دیکھ کر حیران ہونے لگے کہ وہاں پر کئی گواہ موجُود تھے جو اُن باتوں کی گواہی دے رہے تھے جِن کا اُن پر اِلزام لگایا گیا تھا، اور اُس رُوح کے مُطابق جو اُن میں تھی، اُن باتوں کی نبُوّت بھی کی جو ہونے کو تھیں۔",
                "۱۳": "تو بھی اُن میں بعض تھے، جِنھوں نے اُن کی چھان بِین کرنے کی ٹھانی، تاکہ اپنی مکار چالوں سے اُن کی باتوں میں اُنھیں پکڑیں، کہ اُن کے خِلاف گواہی پا کر اُنھیں قاضِیوں کے حوالے کریں، تاکہ قانُون کے مُطابق اُن کی عدالت کی جائے، اور اُس جُرم کے مُطابق جو وہ ثابت کریں قتل کِیے جائیں یا قید میں ڈالے جائیں یا اُن کے خِلاف گواہی دیں۔",
                "۱۴": "اب جو آدمی اُنھیں ہلاک کرنے کے خواہاں تھے، وہ وکِیل تھے، جِنھیں لوگ اپنے مُقدّموں کی سماعت کے وقت قانُونی مدد کے واسطے، یا قاضِیوں کے سامنے، لوگوں کے جرائم کی سماعت کے دوران میں وکالت کے لِیے اُجرت پر رکھا یا مُقرّر کِیا جاتا تھا۔",
                "۱۵": "اب یہ وکِیل لوگوں کی ہر قِسم کی عیّاری اور مکاری سِیکھ چُکے تھے؛ اور اِسی بات نے اُنھیں اِس قابل بنا دِیا تھا کہ وہ اپنے پیشے میں ماہر بن سکیں۔",
                "۱۶": "اور اَیسا ہُوا کہ وہ امیولک سے یُوں سوال کرنے لگے چُوں کہ وہ چاہتے تھے کہ وہ اپنی ہی باتوں کی تردِید کرے، یا اُن باتوں کا اِنکار کرے جو وہ کہنا چاہتا ہے۔",
                "۱۷": "اب اُنھیں عِلم نہ تھا کہ امیولک اُن کے منصوبوں کو جان سکتا ہے۔ بلکہ اَیسا ہُوا کہ جب وہ اُس سے سوال کرنے لگے، تو اُس نے اُن کے خیالات بھانپ کر اُن سے کہا: اے دغا باز اور کج رَو نسل، تُم وکِیلو اور ریاکارو، پَس تُم اِبلِیس کے لِیے بُنیادیں رکھتے ہو، پَس تُم خُدا کے پاک لوگوں کے لِیے جال بچھاتے اور پھندے لگاتے ہو۔",
                "۱۸": "تُم راست بازوں کی راہوں کو بِگاڑنے کے منصوبے باندھتے اور اِن لوگوں کو بالکل نیست و نابُود کرنے کے واسطے اپنی گردنوں پر قہرِ اِلہٰی کے نزُول کو دعوت دیتے ہو۔",
                "۱۹": "ہاں، مضایاہ ہمارے آخِری بادِشاہ نے کیا خُوب کہا تھا، جب وہ بادِشاہی سُپرد کرنے والا تھا، کہ کوئی بھی اَیسا نہ تھا جِس کو وہ بادِشاہی سونپتا، الغرض طے پایا کہ یہ اُمّت اِظہارِ رائے کی حُکُومت کے تابع ہونی چاہیے—ہاں، اُس نے کیا خُوب کہا، کہ اگر اَیسا وقت آئے کہ اِس اُمّت کی آواز بدی کو چُن لے، یعنی اگر اَیسا وقت آئے کہ یہ قَوم گُناہ میں گِر جائے، تو یہ نابُود ہونے کے واسطے پک گئی ہے۔",
                "۲۰": "اور اب مَیں تُم سے کہتا ہُوں کہ خُداوند تُمھاری سِیہ کاریوں کے باعث تُمھاری خُوب عدالت کرتا ہے؛ وہ اُن لوگوں میں فرِشتوں کی آواز کے وسِیلہ سے خُوب پُکارتا ہے: تُم تَوبہ کرو، تَوبہ کرو پَس آسمان کی بادِشاہی نزدِیک آ گئی ہے۔",
                "۲۱": "ہاں، وہ اپنے فرِشتوں کے وسِیلہ سے خُوب پُکارتا ہے کہ: مَیں اپنے ہاتھوں میں عدل اور اِنصاف لِیے، اپنے لوگوں میں آؤں گا۔",
                "۲۲": "ہاں، مَیں تُم سے کہتا ہُوں کہ اگر اِس مُلک میں بسنے والے راست بازوں کی دُعائیں نہ ہوتیں تو تُم اب تک بالکل برباد ہو گئے ہوتے، اگرچہ پانی کے اِس طُوفان سے نہیں جَیسا کہ نوح کے دِنوں میں ہُوا، بلکہ تلوار سے، اور کال سے، اور وبا سے ہوتا۔",
                "۲۳": "البتہ تُم راست بازوں کی دُعاؤں کی بدولت بچائے گئے ہو؛ پَس اب اگر تُم اپنے درمیان میں سے راست بازوں کو نِکال دو گے، تو خُداوند اپنے ہاتھ کو باز نہ رکھے گا؛ بلکہ وہ قہرِ شدِید میں تُمھارے خِلاف نِکلے گا، تب تُم تلوار سے، اور کال سے، اور وبا سے مارے جاؤ گے؛ اور وقت جلد آنے والا ہے، سِوا اِس کے کہ تُم تَوبہ کرو۔",
                "۲۴": "اور اب اَیسا ہُوا کہ لوگ امیولک پر اور بھی خفا ہُوئے، اور چِیخ چِیخ کر کہنے لگے: یہ آدمی ہمارے قوانین پر جو کہ درُست ہیں، اور ہمارے دانا وکِیلوں پر جِن کو ہم نے چُنا ہے، لعن طعن کرتا ہے۔",
                "۲۵": "اَلبتہ امیولک نے اپنا ہاتھ بڑھایا اور اُنھیں بڑے زور سے چِّلا کر کہنے لگا: اے بدکار اور کج رَو نسل، کیوں شیطان نے تیرے دِل پر اِتنا زیادہ غلبہ پا لِیا ہے؟ کیوں تُو اپنے آپ کو اُس کے حوالے کرے گی کہ وہ تُجھ پر قادِر ہو، تیری آنکھوں کو اَندھا کرے، تاکہ جو باتیں تُجھ سے کہی گئی ہیں اُن کی سچّائی کو سمجھ نہ سکے؟",
                "۲۶": "پَس دیکھ، کیا مَیں نے تیرے قانُون کے خِلاف گواہی دی ہے؟ تُو جانتی نہیں؛ تُو کہتی ہے کہ مَیں نے تیرے قانُون کے خِلاف بات کی ہے؛ مگر مَیں نے اَیسا کُچھ نہیں کِیا، بلکہ مَیں نے تُجھے قصُوروار ٹھہرانے کی غرض سے تیرے قانُون کے حق میں بات کی ہے۔",
                "۲۷": "اور اب دیکھ، مَیں تُجھ سے کہتا ہُوں کہ تیرے وکِیلوں اور تیرے قاضِیوں کی ناراستی کے سبب سے اِن لوگوں کی تباہی و بربادی کی بُنیاد رکھنے کا آغاز ہو گیا ہے۔",
                "۲۸": "اور اب اَیسا ہُوا کہ جب امیولک یہ باتیں کہہ چُکا تو لوگ اُس کے خِلاف چِیخ چِیخ کر کہنے لگے: اب ہم نے جان لِیا ہے کہ یہ آدمی اِبلِیس کا فرزند ہے، پَس اِس نے ہمارے ساتھ جُھوٹ بولا ہے؛ کیوں کہ اِس نے ہمارے قانُون کے خِلاف بات کی ہے۔ اور اب کہتا ہے کہ اُس نے اِس کے خِلاف کُچھ نہیں کہا۔",
                "۲۹": "اور پھر، اُس نے ہمارے وکِیلوں، اور ہمارے قاضِیوں کی سختی سے ملامت کی ہے۔",
                "۳۰": "اور اب اَیسا ہُوا کہ وکِیلوں نے یہ بات لوگوں کے دِلوں میں ڈال دی کہ وہ اُس کے خِلاف اِن باتوں کو یاد رکھیں۔",
                "۳۱": "اور اُن میں سے ایک جِس کا نام زِیضروم تھا۔ اب وہ امیولک اور ایلما پر اِلزام لگانے میں سب سے آگے تھا، اور وہ اُن میں سب سے زِیادہ عیّار تھا، اِس سبب سے لوگوں میں کاروباری لین دین بڑا وسِیع تھا۔",
                "۳۲": "اب اُن وکِیلوں کا ہدف مال بٹورنا تھا؛ اور وہ اپنے کام کے مُطابق نفع سمیٹتے تھے۔"
            },
            "11": {
                "۱": "اب یہ مضایاہ کے قانُون میں تھا کہ ہر آدمی جو قانُون کا قاضی تھا، یا وہ جو قاضی مُقرّر کِیے گئے تھے، وہ اُتنے وقت کے مُطابق اُجرت پاتے جتنا وہ لوگوں کی عدالت کرنے میں صَرف کرتے تھے، جو اُن کے حُضُور عدالت کے لِیے لائے جاتے تھے۔",
                "۲": "اب اگر کوئی آدمی دُوسرے کا قرض دار ہوتا، اور اُس پر واجب قرض وہ ادا نہ کرتا، تو قاضی کے پاس اُس کے خِلاف شکایت درج کرائی جاتی؛ اور قاضی اپنا اِختیار اِستعمال کرتا، اور اہل کاروں کو بھیجتا کہ اُس آدمی کو اُس کے حُضُور پیش کِیا جائے؛ اور وہ قانُون اور شہادتوں کے مُطابق جو اُس کے خِلاف پیش کی جاتیں، اُس شخص کی عدالت کرتا، اور یُوں اُس شخص کو قرض ادا کرنے پر پابند کِیا جاتا یا اُسے کوڑے مارے جاتے یا چور لُٹیرے کی حیثیت سے لوگوں کے درمیان سے نِکال دِیا جاتا۔",
                "۳": "اور قاضی کو اپنے وقت کے مُطابق اُجرت ملتی—ایک دِن کے لِیے سونے کا ایک سینن، یا چاندی کا ایک سینم جو ایک سینن سونے کے برابر ہوتا ہے؛ اور یہ اُس قانُون کے مُطابق تھا جو دِیا گیا تھا۔",
                "۴": "اب اُن کے سونے، اور اُن کی چاندی کے مُختلف سِکوں کے نام اُن کی قِیمت کے مُطابق ہیں۔ اور یہ نام نِیفیوں کے دیے ہُوئے ہیں کیوں کہ اُنھوں نے یروشلِیم میں بسنے والے یہودیوں کے طریقہ کار کے مُطابق شُمار نہ کِیا تھا؛ نہ اُنھوں نے یہودیوں کے طریقہ کار کے مُطابق پیمایش کِیا، بلکہ قاضِیوں کے عہد حُکُومت تک جو کہ مضایاہ نے قائم کِیا، وہ ہر نسل میں، اپنے حساب اور اپنی پیمایش کو، لوگوں کی رائے اور حالات کے مُطابق تبدیل کرتے رہے۔",
                "۵": "اب پیمایش یُوں ہے—سونے کا ایک سینن، سونے کا ایک سیان، سونے کا ایک شم، سونے کا ایک لمناح۔",
                "۶": "چاندی کا ایک سینم، چاندی کا ایک آمنر، چاندی کا ایک عزرُم اور چاندی کی ایک عونٹی۔",
                "۷": "چاندی کا ایک سینم سونے کے ایک سینن کے برابر تھا، اور دونوں، جَو کی مخصوص پیمایش کے برابر، اور ہر قسم کے غلّے کی پیمایش کے برابر بھی۔",
                "۸": "اب سونے کے ایک سیان کی مقدار ایک سینن کی قیمت سے دُگنی تھی۔",
                "۹": "اور سونے کا ایک شم، ایک سیان کی قیمت سے دُوگنا تھا۔",
                "۱۰": "اور سونے کا ایک لمناح قیمت میں اُن سب کے برابر تھا۔",
                "۱۱": "اور چاندی کا ایک آمنر، دو سینم کے برابر تھا۔",
                "۱۲": "اور چاندی کا ایک عزرُم، چار سینم کے برابر تھا۔",
                "۱۳": "اور ایک عونٹی اُن سب کے برابر تھی۔",
                "۱۴": "اب یہ اُن کے شُمار کی کم تر گنتی کی قیمت ہے—",
                "۱۵": "ایک شبلن، ایک سینم کا نصف ہے؛ پَس ایک شبلن جَو کی مخصُوص مقدار کی نصف پیمایش کے برابر ہے۔",
                "۱۶": "اور ایک شبلم، ایک شبلون کا نصف ہے۔",
                "۱۷": "اور ایک لِیاح، ایک شبلم کا نصف ہے۔",
                "۱۸": "اب یہ اُن کے شُمار کے مُطابق اُن کے اعداد ہیں۔",
                "۱۹": "اب سونے کا ایک عینتن، تین شبلون کے برابر تھا۔",
                "۲۰": "اب، اِس کا ہدف صِرف ناجائز نفع سمیٹنا تھا، کیوں کہ وہ اپنے کام کے مُطابق اُجرت پاتے تھے، پَس، اُنھوں نے لوگوں کو فسادات اور ہر قسم کی ہنگامہ آرائی اور بدکاری کے لِیے اُبھارا، تاکہ اُنھیں زیادہ کاروبار مِلے، کہ وہ اُن قانُونی مُقدّموں کے عوض جو اُن کے پاس لائے جاتے تھے، زیادہ مال بٹور سکیں، چُناں چہ اُنھوں نے لوگوں کو ایلما اور امیولک کے خِلاف اُبھارا تھا۔",
                "۲۱": "اور یہ زیضروم، امیولک سے اَیسا کہتے ہُوئے سوال کرنے لگا: کیا تُو میرے چند سوالوں کا جواب دے گا جو مَیں تُجھ سے پُوچھوں گا؟ اب زِیضروم وہ آدمی تھا جو کہ اِبلِیس کے داؤ پیچ کا بڑا بازی گر تھا، تاکہ وہ حق کو تباہ و برباد کر سکے؛ پَس اُس نے امیولک سے کہا: کیا تُو اُن سوالوں کے جواب دے گا جو مَیں تُجھ سے پُوچھوں گا؟",
                "۲۲": "اور امیولک نے اُس سے کہا: ہاں، اگر یہ خُداوند کے رُوح کے مُطابق ہُوا جو مُجھ میں ہے، پَس مَیں اَیسا کُچھ نہیں کہوں گا جو خُداوند کے رُوح کے خِلاف ہے۔ اور زِیضروم نے اُس سے کہا: دیکھ اگر تُو قادِرِ مُطلق کے وجُود کا اِنکار کرے تو چاندی کی یہ چھے عونٹیاں ہیں اور یہ سب کُچھ مَیں تُجھے دُوں گا۔",
                "۲۳": "اب امیولک نے کہا: اے جہنم کے فرزند تُو مُجھے کیوں آزماتا ہے؟ کیا تُو نہیں جانتا کہ راست باز اَیسی آزمایشوں کے حصار میں نہیں آتے؟",
                "۲۴": "کیا تُجھے یقِین ہے کہ خُدا نہیں ہے؟ مَیں تُجھ سے کہتا ہُوں، نہیں، تُو جانتا ہے کہ خُدا ہے مگر تُو ناجائز نفع کو اُس سے زیادہ پیار کرتا ہے۔",
                "۲۵": "اور اب تُو نے خُدا کے سامنے مُجھ سے جُھوٹ بولا ہے۔ تُو مُجھ سے کہتا ہے—دیکھ یہ چھے عونٹیاں ہیں، جو بُہت قِیمتی ہیں، مَیں تُجھے دُوں گا—جب کہ تیرے دِل میں اُنھیں مُجھے نہ دینے کا اِرادہ تھا اور تیری صِرف یہ خواہش تھی کہ مَیں سچّے اور زِندہ خُدا کا اِنکار کرُوں تاکہ تُجھے آخِرکار میری ہلاکت کا جواز مِل جائے۔ اور اب دیکھ، تُو اپنی اِس گھناؤنی سِیہ کاری کا اَجر پائے گا۔",
                "۲۶": "اور زِیضروم نے اُس سے کہا: تُو کہتا ہے کہ سچّا اور زِندہ خُدا موجُود ہے؟",
                "۲۷": "اور امیولک نے کہا: ہاں، سچّا اور زِندہ خُدا موجُود ہے۔",
                "۲۸": "اب زِیضروم نے کہا: کیا ایک سے زیادہ خُدا ہیں؟",
                "۲۹": "اور اُس نے جواب دِیا: نہیں۔",
                "۳۰": "اب زِیضروم نے اُس سے پھر کہا، تُو یہ باتیں کیسے جانتا ہے؟",
                "۳۱": "اور اُس نے کہا: فرِشتہ نے اُن باتوں کو مُجھ پر آشکار کِیا ہے۔",
                "۳۲": "اور زِیضروم نے پھر کہا: وہ کون ہے جِسے آنا ہے؟ کیا یہ خُدا کا بیٹا ہے؟",
                "۳۳": "اور اُس نے اُس سے کہا، جی ہاں۔",
                "۳۴": "اور زِیضروم نے پھر کہا: کیا وہ اپنے لوگوں کو اُن کے گُناہوں میں بچائے گا؟ اور امیولک نے جواب دِیا اور اُس سے کہا: مَیں تُجھ سے کہتا ہُوں وہ نہیں بچائے گا پَس یہ نامُمکن ہے کہ وہ اپنے کلام کا اِنکار کرے۔",
                "۳۵": "اب زِیضروم نے لوگوں سے کہا: دیکھو تاکہ تُم یہ باتیں یاد رکھو؛ کیوں کہ اُس نے کہا، خُدایِ واحِد کے سِوا کوئی نہیں؛ اِس کے باوجُود اُس نے کہا کہ خُدا کا بیٹا آئے گا، مگر وہ اپنے لوگوں کو نہیں بچائے گا—گویا اِس کے پاس خُدا کو حُکم دینے کا اِختیار ہے۔",
                "۳۶": "اب امیولک نے پھر اُس سے کہا: دیکھ تُو نے جُھوٹ کہا ہے پَس تُو کہتا ہے کہ مَیں یُوں بولتا ہُوں گویا خُدا کو حُکم دینے کا اِختیار میرے پاس ہے کیوں کہ مَیں نے یہ کہا ہے کہ وہ اپنے لوگوں کو اُن کے گُناہوں میں نہیں بچائے گا۔",
                "۳۷": "اور مَیں تُجھ سے پھر کہتا ہُوں وہ اُنھیں اُن کے گُناہوں میں نہیں بچا سکتا؛ پَس مَیں اُس کے کلام کی تردید نہیں کر سکتا اور اُس نے فرمایا ہے کہ کوئی ناپاک چِیز آسمان کی بادِشاہی کی وارِث نہیں ہو سکتی، پَس تُو کیوں کر بچایا جا سکتا ہے، سِوا اِس کے کہ تُو آسمان کی بادِشاہی کا وارِث بنے؟ پَس، تُو اپنے گُناہوں میں نہیں بچایا جا سکتا۔",
                "۳۸": "اب زِیضروم پھر اُس سے کہتا ہے: کیا خُدا کا بیٹا حقِیقی اَبَدی باپ ہے؟",
                "۳۹": "اور امیولک نے اُس سے کہا: جی ہاں، وہی آسمان اور زمِین اور اِن میں پائی جانے والی ہر شے کا حقِیقی اَبَدی باپ ہے اور وہی اِبتدا اور اِنتہا، اَوّل اور آخِر ہے؛",
                "۴۰": "اور وہ دُنیا میں اپنے لوگوں کو مُخلصی دینے آئے گا؛ اور جو اُس کے نام پر اِیمان لاتے ہیں وہ اُن کی خطائیں اپنے تئیں اُٹھا لے گا؛ اور یہ وہ ہیں جو اَبَدی زِندگی پائیں گے اور کوئی دُوسرا نجات نہ پائے گا۔",
                "۴۱": "پَس شریر اِسی طرح رہیں گے گویا مُخلصی آئی ہی نہیں، بجُز موت کے بندھن کُھولے جائیں، پَس دیکھو وہ دِن آتا ہے کہ سب مُردوں میں سے جی اُٹھیں گے اور خُدا کے حُضُور کھڑے ہوں گے، اور اُن کی عدالت اُن کے اَعمال کے مُطابق ہو گی۔",
                "۴۲": "اب ایک موت ہے، جو جِسمانی موت کہلاتی ہے اور مسِیح کی موت اِس جِسمانی موت کے بندھن کھول دے گی تاکہ سب لوگ اِس جِسمانی موت سے پھر زِندہ کِیے جائیں۔",
                "۴۳": "رُوح اور بدن دوبارہ اپنی کامِل حالت میں ایک ہو جائیں گے؛ ہر عضو اور جوڑ یعنی جَیسے اِس وقت ہم ہیں اپنی مُناسب جگہ میں بحال کِیے جائیں گے اور ہم خُدا کے حُضُور کھڑے ہونے کے لِیے لائے جائیں گے، یعنی جو ہم ابھی جانتے ہیں، اور ہمیں پُوری طرح اپنے احساسِ گُناہ کی واضح یادآوری ہو گی۔",
                "۴۴": "اب یہ بحالی جوان اور بُوڑھے دونوں، غُلام اور آزاد دونوں، مرد اور عورت دونوں، شرِیر اور راست بازوں سب کے لِیے ہے؛ یہاں تک کہ اُن کے سروں کا ایک بال بھی کھونے نہ پائے گا؛ بلکہ ہر چیز اپنی کامِل حالت میں بحال کی جائے گی، جِس طرح یہ اب ہے، یعنی جِسم میں، اور خواہ وہ اچّھے ہیں خواہ بُرے ہیں، مسِیح بیٹے، اور خُدا باپ، اور پاک رُوح، کی بارگاہ میں اپنے اَعمال کے مُطابق عدالت مَیں لائے جائیں گے، جو اَبَدی خُدایِ واحد ہے۔",
                "۴۵": "اب دیکھ، مَیں نے تیرے ساتھ فانی بدن کی موت کی بابت کلام کِیا ہے اور فانی بدن کی قیامت کے مُتعلق بھی۔ مَیں تُجھ سے کہتا ہُوں کہ یہ فانی بدن موت کے بعد لافانی جسم میں جی اُٹھتا ہے یعنی پہلی موت سے زِندگی کی جانب کہ پھر وہ مر نہیں سکتے، اُن کی رُوحیں اُن کے بدنوں سے کبھی جُدا نہ ہونے کے لِیے مُتحد ہوتی ہیں یُوں ملاپ رُوحانی اور غیر فانی ہو جاتا ہے تاکہ وہ پھر کبھی فنا نہ دیکھے۔",
                "۴۶": "اب امیولک نے جب یہ باتیں ختم کِیں تو لوگ پھر حیران ہونے لگے اور زِیضروم کانپنے لگا اور یُوں امیولک کی باتیں یا وہ جو مَیں نے لِکھی ہیں تمام ہُوئیں۔"
            },
            "12": {
                "۱": "اب ایلما، یہ دیکھتا ہے کہ امیولک کی باتوں نے زِیضروم کو خاموش کر دِیا ہے، پَس اُس نے دیکھا کہ امیولک نے اُس کے اپنے ہی جُھوٹ اور فریب میں پکڑ کر اُسے برباد کر دِیا ہے، اور وہ یہ دیکھ کر اپنے احساسِ جُرم کے باعث کانپنے لگا، اُس نے اپنا مُنہ کھولا اور اُس سے کلام کرنے لگا اور امیولک کی باتوں کی تصدیق کرنے لگا اور اِس سے بڑھ کر یعنی جو امیولک نے کِیا تھا، اُس سے بڑھ کر نوِشتوں کو آشکار کرنے لگا۔",
                "۲": "اب وہ باتیں جو ایلما نے زِیضروم سے بیان کِیں اور اِرد گِرد کے لوگوں نے سُنیں کیوں کہ ہجُوم بُہت بڑا تھا اور وہ یُوں ہم کلام ہُوا:",
                "۳": "اب زِیضروم دیکھ کہ تُو اپنے جُھوٹ اور عیّاری میں خُود پھںس گیا ہے، پَس تُو نے نہ صِرف آدمیوں سے جُھوٹ بولا ہے بلکہ خُدا سے بھی جُھوٹ بولا ہے؛ پَس دیکھ وہ تیرے سب خیالوں کو جانتا ہے اور تُو دیکھتا ہے کہ تیرے خیال اُس کے رُوح کے وسِیلہ سے ہم پر ظاہر کِیے جاتے ہیں۔",
                "۴": "اور تُو دیکھتا ہے کہ ہمیں خبر ہے کہ تیرا منصُوبہ اِبلِیس کی مکاری کی طرح اِنتہائی پُراسرار تھا، گویا تُو جُھوٹ بول کر اور اِن لوگوں کو دھوکا دے کر اُنھیں ہمارے خِلاف بھڑکائے، تاکہ وہ ہمیں لعن طعن کریں اور نِکال باہر کر دیں—",
                "۵": "اب تیرے دُشمن کا یہی منصُوبہ تھا، اور اُس نے اپنی قُوّت کا مُظاہرہ تیری بدولت کِیا۔ اب مَیں چاہتا ہُوں کہ تُو یاد رکھ کہ جو کُچھ مَیں تُجھ سے کہتا ہُوں وہی مَیں سب سے کہتا ہُوں۔",
                "۶": "اور دیکھو مَیں تُم سب سے کہتا ہُوں کہ یہ دُشمن کا جال تھا، جو اُس نے اِن لوگوں کو پھانسنے کے لِیے لگایا، تاکہ وہ تُمھیں اپنے ماتحت کرے، تاکہ تُمھیں گھیر کر زنجِیروں سے باندھے کہ وہ اپنی اَسیری کی قُوّت سے تُمھیں زنجیروں سے باندھ کر اَبَدی ہلاکت تک پُہنچائے۔",
                "۷": "اب جب ایلما یہ باتیں کہہ چُکا، تو زِیضروم اور زیادہ کانپنے لگا، کیوں کہ اُس نے مزید خُدا کی قُدرت کا یقِین کر لِیا تھا؛ اور اُس کو اِس بات کا بھی یقِین ہو گیا تھا کہ ایلما اور امیولک کو اُس کی بابت عِلم تھا، پَس اُس کو یقِین ہو گیا تھا کہ وہ اُس کے دِل کے خیالوں اور اِرادوں کو جانتے تھے؛ پَس اُن کو قُدرت بخشی گئی تھی کہ وہ نبُوّت کی رُوح کے مُوافِق اِن باتوں کو جان سکیں۔",
                "۸": "اور زِیضروم اُن سے بڑی جان فشانی سے دریافت کرنے لگا، تاکہ وہ خُدا کی بادِشاہی کے بابت مزید جان سکے۔ اور اُس نے ایلما سے کہا: جو امیولک نے مُردوں کی قیامت کی بابت کہا ہے اِس کے کیا معنی ہیں، کہ تمام راست باز اور ناراست دونوں مُردوں میں سے جی اُٹھیں گے اور اپنے اَعمال کے مُوافِق خُدا کے حُضُور عدالت میں کھڑے ہونے کے لِیے لائے جائیں گے؟",
                "۹": "اور اب ایلما اُس کو اِن باتوں کی وضاحت یہ کہہ کر بیان کرنے لگا: بُہتیروں کو یہ قُدرت بخشی گئی ہے کہ خُدا کے بھیدوں کو جانیں؛ اَلبتہ، وہ سخت حُکم کے ماتحت ہیں کہ وہ بنی آدم کو اُس کے کلام کے اُس حِصّے کے سِوا جو وہ عطا کرتا ہے مزید نہ سِکھائیں گے، اُس توجہ اور مُستعدی کے مُطابق جو وہ خُدا کے لیے وقف کرتے ہیں۔",
                "۱۰": "اور پَس وہ جو اپنے دِل کو سخت کرے گا، وہی کلام کا تھوڑا حِصّہ پائے گا؛ اور وہ جو اپنے دِل کو سخت نہیں کرے گا، اُسے اُس کے کلام کا زیادہ حِصّہ دِیا جائے گا، اور اُس وقت تک اُسے بخشا جاتا ہے جب تک وہ خُدا کے بھید مکمل طور پر جان نہیں لیتا۔",
                "۱۱": "اور وہ جو اپنے دلوں کو سخت کریں گے، اُنھیں کلام کا تھوڑا تھوڑا حِصّہ دِیا جائے گا جب تک کہ اُس کے بھیدوں کی بابت وہ سمجھ سے محرُوم نہیں ہو جاتے؛ اور تب اِبلِیس اُنھیں اَسیری میں لے جاتا ہے، اور اُس کی مرضی کے مُطابق ہلاکت تک پہنچیں گے۔ اب جہنم کی زنجِیروں کے یہی معانی ہیں۔",
                "۱۲": "اور امیولک موت، اور اِس فنا پذیری سے بقا کی حالت میں زِندہ ہونے، اور خُدا کی بارگاہ میں ہمارے اَعمال کے مُطابق عدالت کے لِیے لائے جانے کی بابت وضاحت و صراحت کے ساتھ بیان کر چُکا ہے۔",
                "۱۳": "پھر اگر ہمارے دِل سخت ہو گئے ہیں، ہاں، اگر ہم نے اپنے دِلوں کو کلام کے خِلاف سخت کر لِیا ہے، حتی کہ یہ ہم میں ہے ہی نہیں، تب ہماری حالت ہول ناک ہو جائے گی، کیوں کہ پھر ہم مُجرم ٹھہرائے جائیں گے۔",
                "۱۴": "پَس ہمارا کلام ہمیں مُجرم ٹھہرائے گا، ہاں، ہمارے سارے کام ہمیں مُجرم ٹھہرائیں گے؛ ہم بےداغ نہ پائے جائیں گے؛ اور ہمارے خیال ہمیں مُجرم ٹھہرائیں گے؛ اور اِس ہول ناک حالت میں ہم خُدا کی جانب نظر اُٹھانے کی بھی جُراَت نہ کریں گے؛ اور ہمیں خُوشی ہو گی اگر ہم چٹانوں اور پہاڑوں کو حُکم دیں کہ وہ ہمیں اُس کی حُضُوری سے چُھپا نے کے لِیے ہم پر آ گِریں۔",
                "۱۵": "مگر اَیسا نہیں ہو سکتا؛ ضرور ہے کہ ہم آگے بڑھیں اور اُس کے جلال اور اُس کی قُدرت اور اُس کی قُوّت، شان و شوکت، اور اُس کی بادِشاہی میں، اُس کے حُضُور کھڑے ہوں، اور اپنی اَبَدی شرمندگی کا اِقرار کریں کہ اُس کے تمام فیصلے راست ہیں، کہ وہ اپنے سب کاموں میں سچّا ہے، اور یہ کہ وہ بنی آدم پر رحم کرتا ہے، اور کہ اُس میں ہر آدمی کو بچانے کی پُوری قُدرت ہے جو اُس کے نام پر اِیمان لاتے ہیں اور تَوبہ کے مُوافِق پھل لاتے ہیں۔",
                "۱۶": "اور اب دیکھو، مَیں تُم سے کہتا ہُوں پھر ایک موت آتی ہے، یعنی دُوسری موت جو رُوحانی موت ہے؛ تب اُس وقت جو کوئی اپنے گُناہوں میں مرتا ہے، یعنی جسمانی موت مرتا ہے، رُوحانی طور پر بھی مر جائے گا، ہاں، راست بازی کی باتوں کی بابت وہ مُردہ ہو جائے گا۔",
                "۱۷": "پھر وہ وقت آئے گا جب اُن کا عذاب آگ اور گندھک کی جِھیل کی مانِند ہو گا، جس کا شُعلہ اَبَد اور ہمیشہ تک بُلند رہے گا؛ اور تب اُس وقت وہ شَیطان کی طاقت اور اَسیری کے مُطابق دائمی ہلاکت کی زنجِیروں میں باندھے جائیں گے، کیوں کہ اُس نے اپنی مرضی کے مُوافِق اُنھیں تابع کِیا ہے۔",
                "۱۸": "پھر، مَیں تُم سے کہتا ہُوں کہ وہ ایسے ہوں گے گویا کوئی مُخلصی دی ہی نہیں گئی تھی؛ پَس وہ خُدا کے اِنصاف کے مُوافِق نہ مُخلصی پا سکتے ہیں؛ اور نہ مر سکتے ہیں، چُوں کہ موت تو رہی نہیں ہے۔",
                "۱۹": "اب اَیسا ہُوا کہ جب ایلما نے اپنا کلام ختم کِیا تو لوگ اور بھی حیران ہونے لگے۔",
                "۲۰": "بلکہ ایک اینطیُونا جو اُن میں اعلیٰ سردار تھا، آگے بڑھا اور اُس سے کہا: یہ کیا ہے جو تُو کہتا ہے کہ اِنسان مُردوں میں سے جی اُٹھے گے اور اِس فانی حالت سے غیر فانی حالت میں بدل جائیں گے، چُوں کہ جان کبھی مر نہیں سکتی؟",
                "۲۱": "اِس صحیفہ کے کیا معنی ہیں جو کہتا ہے کہ خُدا نے باغِ عدن کے مشرق کی جانب کروبیوں اور گُھومنے والی شُعلہ زن تلوار کو رکھا، مبادا ہمارے پہلے والدین داخل ہوں اور زِندگی کے درخت کا پھل کھائیں، اور ہمیشہ زِندہ رہیں؟ اور اِس طرح ہم دیکھتے ہیں کہ ہمیشہ زِندہ رہنا اُن کے لِیے مُمکن نہ رہا۔",
                "۲۲": "اب ایلما نے اُس سے کہا: یہی وہ بات ہے جو مَیں بیان کرنے کو تھا۔ اب ہم دیکھتے ہیں کہ خُدا کے کلام کے مُوافِق آدم مُمنوعہ پھل کھانے سے زوال پذیر ہُوا اور یُوں ہم دیکھتے ہیں، اُس کے زوال پذیر ہونے سے کُل بنی نوع اِنسان گُم راہ ہو گئے اور زوال پذیر ہُوئے۔",
                "۲۳": "اور اب دیکھ مَیں تُجھ سے کہتا ہُوں کہ اگر اُس وقت آدم کے لِیے شجرِ حیات کا پھل کھانا مُمکن ہو جاتا تو پھر موت نہ ہوتی اور کلام بے سُود ہو جاتا، خُدا کو جُھوٹا ٹھہراتا پَس اُس نے فرمایا: جِس روز تُو نے اُس میں سے کھایا تُو مَرا۔",
                "۲۴": "اور ہم دیکھتے ہیں کہ بنی نوع انسان پر موت آتی ہے، ہاں، وہ موت جِس کی بابت امیولک نے کہا جو جسمانی موت ہے؛ تو بھی اِنسان کو مُہلَت عطا کی گئی ہے جِس میں وہ تَوبہ کر سکے؛ پَس یہ زِندگی کیفیتِ کارِ آموزی ہے؛ خُدا سے مُلاقات کی تیاری کا وقت؛ اَزلی و اَبَدی حالت کے لِیے تیار ہونے کا وقت جِس کی بابت ہم نے کہا ہے جو کہ مُردوں کی قیامت کے بعد کا ہے۔",
                "۲۵": "اب، اگر مُخلصی کا منصُوبہ تیار نہ کِیا گیا ہوتا، جِس کی بُنیاد بِنائے عالم ہی سے رکھی گئی تھی، تو مُردوں کی قیامت ہو نہیں سکتی تھی؛ چُوں کہ مُخلصی کا منصُوبہ تیار کِیا جا چُکا تھا، جو مُردوں کی قیامت کو مُمکن بنائے گا، جِس کی بابت کہا گیا ہے۔",
                "۲۶": "اور اب دیکھ، اگر اَیسا مُمکن ہوتا کہ ہمارے پہلے والدین نے آگے بڑھ کر شجرِ حیات کا پھل کھا لِیا ہوتا تو تیاری کی مُہلَت نہ پا کر اُنھوں نے ہمیشہ کے لِیے بدبخت ہو جانا تھا؛ اور یُوں مُخلصی کا منصُوبہ کالعدم ہو جاتا، اور خُدا کا کلام باطِل قرار پاتا، یعنی بے تاثِیر ہو جاتا۔",
                "۲۷": "مگر دیکھ اَیسا بالکل نہ تھا؛ بلکہ اِنسان کے لِیے یہ مُقرّر کِیا گیا تھا کہ ضرُور ہے کہ وہ مرے؛ اور موت کے بعد، وہ ضرُور عدالت کے لِیے آئے، یعنی کہ وہی عدالت جِس کی بابت ہم نے کہا ہے، جو کہ آخِرت ہے۔",
                "۲۸": "اور خُدا نے اِن باتوں کو مُقرّر کر لینے کے بعد کہ یہ اِنسان کا مُقدّر ہیں، دیکھ، اُس نے پھر نظر کی کہ اِنسان کا اِن باتوں کی بابت جاننا فائدہ مند تھا، جو اُس نے اُن کے لِیے مُقرّر کی تھیں؛",
                "۲۹": "پَس اُس نے فرِشتوں کو اُن کے ساتھ ہم کلام ہونے کے لِیے بھیجا، جِنھوں نے بنی نوع اِنسان کو اُس کا جلال دِکھایا۔",
                "۳۰": "اور اُسی وقت سے وہ اِس کا نام پُکارنے لگے؛ پَس خُدا اِنسان کے ساتھ ہم کلام ہُوا، اور اُن پر نجات کا منصُوبہ آشکار کِیا، جو بنائے عالم سے تیار کِیا گیا تھا؛ اور یہ اُس نے اُن کے اِیمان اور تَوبہ اور پاک اَعمال کے مُوافِق اُن پر ظاہر کِیا۔",
                "۳۱": "پَس، اُس نے بنی نوع اِنسان کو اَحکام عطا کِیے، وہ پہلے حُکموں کے خِلاف پہلے ہی خطا کے مُرتکِب ہوگئے جو کہ دُنیاوی چِیزوں کی بابت تھے، اور خُداؤں کی مانِند بن گئے، نیکی اور بدی کو پہچاننے والے، خُود کو کیفیتِ عمل داری میں لے آئے، یعنی اپنے اپنے اِرادہ اور اپنی اپنی خُوشی کے مُوافِق عمل کرنے کی حالت میں رکھا گیا، کام کریں، خواہ بدی کا اِرتکاب کریں یا نیکی عمل میں لائیں—",
                "۳۲": "پَس، خُدا نے اُن پر مُخلصی کا منصُوبہ ظاہر کرنے کے بعد، اُن کو حُکم عطا کِیے، تاکہ وہ بدی کے مُرتکب نہ ہوں، جِس کی سزا دُوسری موت رکھی گئی، جو کہ راست بازی کی باتوں کے حوالے سے دائمی موت تھی؛ پَس اَیسوں پر مُخلصی کے منصوبے کا فضل نہیں ہو سکتا، پَس خُدا کے افضل ترین کرم کے مُوافِق اِنصاف کے تقاضوں کو معدُوم نہیں کِیا جا سکتا۔",
                "۳۳": "مگر خُدا نے اپنے بیٹے کے نام پر لوگوں کو بُلا کر کہا: (یہ مُخلصی کا منصُوبہ تھا جو تیار کِیا گیا): اگر تُم تَوبہ کرو اور اپنے دِلوں کو سخت نہ کرو، تب مَیں تُم پر، اپنے اِکلوتے بیٹے کے وسِیلہ سے رحم کرُوں گا۔",
                "۳۴": "پَس، جو کوئی تَوبہ کرے، اور اپنے دِل کو سخت نہ کرے، اُسے اپنے گُناہوں کی مُعافی کے لِیے میرے اِکلوتے بیٹے کے وسِیلہ سے، میرا رحم پانے کا حق ہے؛ اور یہ میرے آرام میں داخل ہوں گے۔",
                "۳۵": "اور جو کوئی اپنے دل کو سخت کرے گا اور بدی کا مُرتکب ہو گا، دیکھو، مَیں اپنے قہر میں قسم کھاتا ہُوں، کہ وہ میرے آرام میں داخل نہ ہو گا۔",
                "۳۶": "اور اب، میرے بھائیو، دیکھو مَیں تُم سے کہتا ہُوں، اگر تُم اپنے دِلوں کو سخت کرو گے تو تُم خُداوند کے آرام میں داخل نہ ہو گے؛ پَس تُمھاری سِیہ کاری اُسے غُصّہ دِلاتی ہے اور وہ اپنا قہر تُم پر نازل کرتا ہے جس طرح قہرِ اَوّل میں کِیا، ہاں، اُس کے کلام کے مُوافِق قہرِ آخِر جَیسا کہ قہرِ اَوّل، تُمھاری جانوں کی دائمی ہلاکت کے مُوافِق؛ پَس، اُس کے کلام کے مُوافِق، آخِری موت نازِل ہوتی ہے جِس طرح پہلی ہُوئی۔",
                "۳۷": "اور اب میرے بھائیو، چُوں کہ ہم یہ باتیں جانتے ہیں، اور یہ سّچ ہیں، آؤ ہم تَوبہ کریں، اور اپنے دِلوں کو سخت نہ کریں تاکہ ہم خُداوند اپنے خُدا کے غصّے کو اپنے تیئں نہ اُبھاریں تاکہ وہ اپنے دُوسرے حُکموں کی نافرمانی کے سبب جو اُس نے ہمیں دِیے ہیں؛ اپنا غضب ہم پر نازِل نہ کرے بلکہ آؤ ہم خُدا کے آرام میں داخل ہوں جو اُس نے اپنے کلام کے مُوافِق تیار کِیا ہے۔"
            },
            "13": {
                "۱": "اور پھر، میرے بھائیو، مَیں تُمھاری عقلوں کو اُس زمانہ کی طرف لے کر جانا چاہتا ہُوں جب خُداوند خُدا نے اپنے بچّوں کو یہ حُکم دِیے تھے؛ اور مَیں چاہتا ہُوں کہ تُم یاد کرو کہ خُداوند خُدا نے اپنے لوگوں کو یہ باتیں سِکھانے کے واسطے اپنے پاک طریق کے مُوافِق، جو اُس کے بیٹے کے پاک طریق کے مُطابق تھا، کاہنوں کو مُقرّر کِیا تھا۔",
                "۲": "اور اُن کاہنوں کو اُس کے بیٹے کے طریق کے مُطابق مُقرّر کِیا گیا تھا، اِس طریق کے مُطابق تاکہ جِس کے وسِیلہ لوگ جان سکیں کہ کس طریق سے اُنھیں نجات کی خاطِر اُس کے بیٹے کے لیے پیش بندی کرنی ہے۔",
                "۳": "اور یہ وہ طریق ہے جس کے مُوافِق اُنھیں مُقرّر کِیا گیا تھا—اُن کے بے حد اِیمان اور نیک اَعمال کے باعث، بنائے عالم سے خُدا کے عِلمِ سابق کے مُوافِق بُلائے اور تیار کِیے گئے؛ اور پہلے مرحلے میں نیکی یا بدی کو چُننا اُن پر چھوڑا گیا؛ پَس نیکی کو چُننے اور بے حد پُختہ اِیمان کا مُظاہرہ کرنے پر اُنھیں پاک بُلاہٹ کے ساتھ بُلایا گیا ہے، ہاں، اُس پاک بُلاہٹ سے جو اَیسوں کے واسطے نجات کی تیاری کے مُوافِق تیار کی گئی تھی۔",
                "۴": "اور یُوں وہ اپنے اِیمان کی بدولت اُس پاک بُلاہٹ کے لِیے بُلائے گئے ہیں، جب کہ دُوسرے اپنے دِل کی سختی اور عقل کی تِیرگی کے باعث خُدا کے رُوح کو رَدّ کرتے، حالاں کہ اگر وہ اَیسا نہ کرتے تو اُنھوں نے بھی اپنے بھائیوں کی مانِند بڑی عزت پائی ہوتی۔",
                "۵": "یعنی مختصراً، پہلے مرحلے پر وہ اپنے بھائیوں کے ساتھ ہم مقام تھے؛ یُوں یہ پاک بُلاہٹ بنائے عالم سے اُن کے واسطے تیار کی گئی تھی جو اپنے دِل سِنگِین نہ کریں گے، اِکلوتے بیٹے کے کفّارے میں، اور اُس کے وسِیلہ سے جِس کو تیار کِیا گیا تھا—",
                "۶": "اور یُوں اِس پاک بلاہٹ کے وسِیلہ سے بُلائے گئے، اور خُدا کے مُقدّس طریق پر اعلیٰ کاہن مُقرّر کِیے گئے، تاکہ بنی آدم کو اُس کے حُکم سِکھائیں، تاکہ وہ بھی اُس کے آرام میں داخل ہُوں—",
                "۷": "یہ اعلیٰ کہانت جو کہ اُس کے بیٹے کے طریق کے مُوافِق ہے وہی طریق جو بنائے عالم سے تھا؛ یعنی دُوسرے لفظوں میں، دِنوں کی اِبتدا یا برسوں کی اِنتہا کے بغیر، ہر چیز کی بابت اُس کی پیش گوئی کے مُطابق ازل سے ابد تک تیار کی گئی—",
                "۸": "اب وہ اِس طریق پر مُقرّر کِیے گئے—وہ پاک بُلاہٹ کے ساتھ بُلائے گئے، اور پاک رسم کے ساتھ مُقرّر کِیے گئے، اور اُنھوں نے پاک طریق کی اعلیٰ کہانت کو اپنے تئیں قبُول کِیا، یہ بُلاہٹ، اور رسم، اور، اعلیٰ کہانت، اِبتدا و اِنتہا کے بغیر ہے—",
                "۹": "یُوں وہ باپ کے اِکلوتے بیٹے کے طریق کے مُوافِق ہمیشہ کے لِیے اعلیٰ کاہن بن جاتے ہیں، جِس کے لِیے دِنوں کی اِبتدا یا برسوں کی اِنتہا نہیں ہے، جو فضل، عدل اور سچّائی سے معمُور ہے۔ اور یُوں ہی ہے۔ آمین۔",
                "۱۰": "اب جیسا کہ مَیں نے پاک طریق، یعنی اِس اعلیٰ کہانت کی بابت کہا ہے، بُہتیرے تھے جو مُقرّر کِیے گئے اور خُدا کے اعلیٰ کاہن بنائے گئے؛ اور اُن کے اِنتہائی پُختہ اِیمان اور تَوبہ، اور خُدا کے حُضُور اُن کی راست بازی کے سبب سے، اُنھوں نے ہلاک ہونے کے بجائے تَوبہ اور راستی پر عمل کرنے کا فیصلہ کِیا؛",
                "۱۱": "پَس، وہ اِس مُقدّس طریق کے مُوافِق بُلائے، اور پاک کِیے گئے، اور اُن کے جامے بّرے کے خُون سے دھو کر سفید کِیے گئے۔",
                "۱۲": "اب رُوحُ القدس کے وسِیلہ سے پاک کِیے جانے، اُن کے جامے سفید کِیے جانے، خُدا کی حُضُوری میں پاک اور بے داغ کِیے جانے کے بعد، وہ گُناہ کو دیکھ نہ سکتے تھے سِوا اِس کے کہ اِسے نفرت سے دیکھیں، اور کئی، بلکہ بُہت زیادہ جو کہ پاک کِیے گئے اور خُداوند اپنے خُدا کے آرام میں داخل ہُوئے۔",
                "۱۳": "اور اب، میرے بھائیو، مَیں چاہتا ہُوں کہ تُم خُدا کے حُضُور اپنے آپ کو فروتن کرو، اور تَوبہ کے مُوافِق پھل لاؤ، تاکہ تُم بھی اُس آرام میں داخل ہو۔",
                "۱۴": "ہاں، اپنے آپ کو فروتن کر لو یعنی جس طرح مَلکِ صِدق کے دِنوں میں لوگوں نے کِیا، جو اُسی طریق سے اعلیٰ کاہن ہُوا، جو مَیں نے بتایا ہے، اُس نے بھی اپنے تئیں ہمیشہ کے لِیے اعلیٰ کہانت قبُول کی تھی۔",
                "۱۵": "اور یہ وہی مَلکِ صِدق تھا جس کو اَبرہام وہ یکی دیتا تھا؛ ہاں، حتیٰ کہ ہمارا باپ اَبرہام اپنی کُل ملکیت کا دسواں حِصّہ دہ یکی دیتا تھا۔",
                "۱۶": "اب یہ رُسُوم اِسی طریق پر عطا کی گئیں، کہ لوگ اِس طرح خُدا کے بیٹے پر توکّل کرتے ہیں، یہ اُس کے طریق کی علامت تھیں، یعنی اُس کا طریق تھیں، اور یہ اِس لِیے کہ وہ اپنے گُناہوں کی مُعافی کے لِیے اُس پر توکّل کریں، تاکہ وہ خُداوند کے آرام میں داخل ہو سکیں۔",
                "۱۷": "اب یہ مَلکِ صِدق، سالم کی سرزمِین کا بادِشاہ تھا؛ اور اُس کے لوگ سِیہ کاریوں اور مکروہات میں بڑھ گئے تھے؛ ہاں، وہ سب بھٹک گئے؛ اور وہ ہر قسم کی بدکاری سے بھر گئے تھے؛",
                "۱۸": "لیکن مَلکِ صِدق نے اپنے بھرپُور پُختہ اِیمان کا مُظاہرہ کِیا، اور اُس نے خُدا کے پاک طریق کے مُوافِق اعلیٰ کہانت پائی، اپنی اُمّت میں تَوبہ کی مُنادی کی۔ اور دیکھو، وہ تائِب ہُوئے؛ اور مَلکِ صِدق نے اپنے ایّام میں اپنے مُلک میں امن قائم کِیا، پَس وہ امن کا شہزادہ کہلایا، کہ وہ سالم کا بادِشاہ تھا؛ اور وہ اپنے باپ کے ماتحت حُکُومت کرتا تھا۔",
                "۱۹": "اب، بُہتیرے اُس سے پہلے اور بُہتیرے اُس کے بعد بھی تھے، مگر کوئی بھی اُس سے زیادہ عظیم اُلقدر نہ ہُوا تھا، پَس اُنھوں نے خاص طور پر اُس کا ذِکر کِیا ہے۔",
                "۲۰": "اب مُجھے اِس مُعاملے کو دُہرانے کی ضرُورت نہیں؛ جو کُچھ مَیں نے کہا کافی ہے۔ دیکھو، صحائف تُمھارے سامنے ہیں؛ اگر تُم اِن کو بِگاڑو گے تو یہ تُمھاری اپنی ہلاکت ہو گی۔",
                "۲۱": "اور اب اَیسا ہُوا کہ جب ایلما اُن سے باتیں کر چُکا، تو اُس نے اُن کی طرف اپنا ہاتھ بڑھایا اور بُلند آواز سے اُن سے کہنے لگا: تَوبہ کرنے کا وقت اب ہی ہے، کیوں کہ نجات کا دِن نزدیک آ گیا ہے؛",
                "۲۲": "ہاں، اور نوائے خُداوندی، فرِشتوں کی زبانی، ساری قَوموں میں اِس بات کا اِعلان کرتی ہے؛ ہاں، یہ اِس بات کا اِعلان کرتی ہے، تاکہ وہ عظیم اُلشان خُوشی کی بڑی بشارت پائیں؛ اور ہاں، وہ اپنی ساری اُمّت میں خُوشی کی یہ بشارت سُناتا ہے، ہاں، یعنی اُن کو بھی جو رُویِ زمِین پر اِدھر اُدھر پھیلے ہُوئے ہیں؛ چُناں چہ وہ ہم تک پُہنچی ہیں۔",
                "۲۳": "اور یہ صریح و واضح طریقوں سے ہم پر ظاہر کی گئی ہیں، تاکہ ہم سمجھیں، اور ہم غلطی نہ کر سکیں؛ اور یہ اِس سبب سے ہے کہ ہم اجنبی مُلک میں بھٹکتے پھرتے ہیں؛ پَس یُوں ہم پر نظرِ کرم ہُوئی ہے، کہ ہمارے تاکِستان کے تمام حِصّوں میں خُوشی کی بشارت کا اِعلان کِیا گیا ہے۔",
                "۲۴": "پَس دیکھو، اِس وقت ہمارے مُلک میں فرِشتے بُہتیروں پر اِس بات کا اِعلان کر رہے ہیں؛ اور اِس کا اِرادہ یہ ہے کہ اُس کے جلال کا وقت آنے پر بنی آدم کی اَولاد کے دِل اُس کا کلام سُننے کے لِیے تیار ہوں۔",
                "۲۵": "اور اب ہم اُس کی آمد کی خُوش کُن بشارت فرِشتوں کے مُنہ سے سُننے کی آس لگائے بیٹھے ہیں، پَس وقت آتا ہے، ہم نہیں جانتے کتنی جلدی۔ خُدا کرے کہ وہ دِن میری زِندگی میں ہو؛ لیکن خواہ جلد یا بدیر، مَیں اِس میں شادمان ہُوں گا۔",
                "۲۶": "اور فرِشتوں کی زبانی، اِس کی آمد کا وقت، راست اور پاک آدمیوں پر ظاہر کِیا جائے گا، تاکہ ہمارے باپ دادا کی باتیں پُوری ہوں، جو اُنھوں نے اُس کی بابت کہیں، جو نبُوّت کی رُوح کے مُطابق ہیں جو کہ اُن میں تھی۔",
                "۲۷": "اور اب، میرے بھائیو، مَیں اپنے دِل کی اتھاہ گہرائیوں سے آرزُو کرتا ہُوں، ہاں، بڑی بے قراری کے ساتھ، یہاں تک کہ بُہت دُکھی ہو جاتا ہُوں، لہٰذا تُم میری باتوں پر کان لگاؤ اور اپنے گُناہوں کو ترک کرو، اور اپنی تَوبہ کے دِن کے لیے لیت و لعل سے کام نہ لو۔",
                "۲۸": "بلکہ یہ کہ تُم خُداوند کے حُضُور فروتن بنو، اور اُس کا پاک نام پُکارو، جاگتے رہو اور پیہم دُعا کرتے رہو، کہ اُس آزمایش میں نہ پڑو جو تُم برداشت نہ کر سکو، اور یُوں رُوحُ القُدس سے ہدایت پا کر حلیم، فروتن، فرماں بردار، صابر، محبّت سے معمُور اور پُورے تحمل کے ساتھ چلو۔",
                "۲۹": "خُداوند پر اِیمان لاؤ؛ اور اُمِید رکھو کہ تُم ابدی زِندگی پاؤ گے؛ اور ہمیشہ اپنے دِل میں خُدا کی محبّت رکھو، تاکہ تُم یومِ آخِر کو اقبال مند کِیے جاؤ اور اُس کے آرام میں داخل ہو۔",
                "۳۰": "اور خُداوند تُمھیں تَوبہ کی توفیق بخشے، تاکہ تُم اپنے اُوپر اُس کا غضب نہ لاؤ، تاکہ تُم جہنم کی زنجِیروں سے باندھے نہ جاؤ، تاکہ تُمھیں دُوسری موت نہ سہنی پڑے۔",
                "۳۱": "اور ایلما نے لوگوں سے اور بُہت سی باتیں کہیں، جو اِس کِتاب میں مرقُوم نہیں ہیں۔"
            },
            "14": {
                "۱": "اور اَیسا ہُوا کہ جب اُس نے اپنے لوگوں سے کلام ختم کِیا تو اُن میں سے بُہتیرے اُس کی باتوں پر اِیمان لے آئے اور تَوبہ کرنے اور صحائف میں سے تحقیق کرنے لگے۔",
                "۲": "لیکن اُن میں سے بیشتر ایلما اور امیولک کی ہلاکت کے خواہاں تھے؛ پَس وہ ایلما کے ساتھ خفا تھے، کیوں کہ اُس نے زِیضروم کو واضح باتیں کہی تھیں؛ اور وہ یہ بھی کہتے تھے کہ امیولک نے اُن سے جُھوٹ بولا، اور اُن کے قانُون اور اُن کے وکِیلوں اور قاضِیوں کی سختی سے ملامت کی ہے۔",
                "۳": "اور وہ ایلما اور امیولک سے اِس لِیے بھی خفا تھے؛ چُوں کہ اُنھوں نے اُن کی بدکاری کے خِلاف واضح طور پر گواہی دی تھی، وہ اُنھیں خُفیہ طور پر ٹِھکانے لگانے کے خواہاں تھے۔",
                "۴": "مگر اَیسا ہُوا کہ اُنھوں نے یہ نہ کِیا بلکہ اُنھیں پکڑ کر مضبُوط رسیّوں سے باندھا اور اُن کو اُس مُلک کے اعلیٰ قاضی کے پاس لے گئے۔",
                "۵": "اور لوگ آگے بڑھے اور اُن کے خِلاف گواہی دی—یہ گواہی دی کہ اُنھوں نے قانُون، اور اُن کے وکِیلوں اور اُس مُلک کے قاضِیوں، اور اُن تمام لوگوں کو بھی لعن طعن کِیا ہے جو اِس مُلک میں رہتے ہیں؛ اور یہ گواہی بھی دی کہ صِرف ایک خُدا ہے، اور یہ کہ وہ لوگوں کے درمیان اپنے بیٹے کو بھیجے گا لیکن وہ اُنھیں بچائے گا نہیں؛ اور لوگوں نے اَیسی بُہت سی باتیں کہہ کر ایلما اور امیولک کے خِلاف گواہی دی۔ اب یہ سب اُس مُلک کے اعلیٰ قاضی کے حُضُور ہُوا۔",
                "۶": "اور اَیسا ہُوا کہ زِیضروم اِن باتوں پر حیران تھا جو کہی گئی تھیں اور وہ اُن کی عقل کی تِیرگی کی بابت بھی جانتا تھا، جو لوگوں پر اُس کے جُھوٹے کلام کی وجہ سے چھا گئی تھی اور اُس کی جان اپنے احساسِ گُناہ کے عذاب میں چھلنی ہونے لگی؛ ہاں، وہ جہنم کے عذابوں میں گِرفتار ہونے لگا۔",
                "۷": "اور اَیسا ہُوا کہ وہ لوگوں سے، بُلند آواز میں کہنے لگا: دیکھو، مَیں مُجرم ہُوں، اور یہ آدمی خُدا کے حُضُور بے داغ ہیں۔ اور اُس وقت سے اُن کے لِیے رحم کی درخواست کرنے لگا؛ بلکہ وہ اُس کو یہ کہہ کر ملامت کرنے لگے: کیا تُو بھی اِبلِیس کے قبضے میں آ گیا ہے؟ اور اُنھوں نے اُس پر تُھوکا اور اُس کو اپنے درمیان میں سے باہر نِکال پھینکا، اور اُن سب کو بھی جو ایلما اور امیولک کی بتائی ہُوئی باتوں پر اِیمان لے آئے تھے؛ اور اُنھوں نے اُنھیں باہر نِکالا اور آدمی بھیجے کہ اُنھیں سنگ سار کریں۔",
                "۸": "اور اُنھوں نے اپنی بیویوں اور بّچوں کو اِکٹھا کِیا اور جو کوئی بھی اِیمان لاتا یعنی خُدا کے کلام پر اِیمان لانے کی تعلِیم پاتا، تو وہ آگ میں ڈال دِیا جاتا؛ اور وہ اپنے ساتھ اُن کے نوِشتے بھی لائے جِن میں پاک صحائف شامِل تھے اور اُنھیں بھی آگ میں جھونک دِیا گیا، تاکہ اُنھیں نذرِ آتش کر کے تباہ و برباد کر دِیا جائے۔",
                "۹": "اور اَیسا ہُوا کہ اُنھوں نے ایلما اور امیولک کو پکڑا، اور اُنھیں شہادت کے مقام پر لے گئے، تاکہ وہ اُن کی تباہی دیکھیں جو آگ سے بھسم ہُوئے تھے۔",
                "۱۰": "اور جب امیولک نے اُن عورتوں اور بّچوں کی آہیں اور چِیخیں دیکھیں جنھیں آگ میں جلایا جا رہا تھا، تو اُس کو بھی دُکھ اور غم ہُوا؛ اور اُس نے ایلما سے کہا: ہم یہ ہول ناک منظر کیوں کر دیکھ سکتے ہیں؟ پَس آو ہم اپنے ہاتھ آگے بڑھائیں، اور خُدا کی اُس قُدرت کو عمل میں لائیں جو ہم میں ہے، اور اُنھیں شُعلوں سے بچائیں۔",
                "۱۱": "لیکن ایلما نے اُس سے کہا: رُوح مُجھے روکتا ہے کہ مَیں اپنا ہاتھ نہ بڑھاؤں؛ پَس دیکھ خُداوند اپنے جلال کے ساتھ، عالمِ بالا پر اُن کو قُبول کرتا ہے؛ اور وہ اَیسا ہونے دیتاہے کہ وہ اَیسا کریں، یعنی کہ لوگ اپنے دِلوں کی سختی کے باعث، اُن کے ساتھ اَیسا برتاو کریں، تاکہ جب وہ اپنے غضب میں اُن پر سزائیں نازِل کرے گا تو وہ راست ہوگا؛ اور معصوموں کا خُون اُن کے خِلاف گواہی دے گا، ہاں، اور یومِ آخِر کو اُن کے خِلاف بُلند آواز سے پُکارے گا۔",
                "۱۲": "اب امیولک نے ایلما سے کہا: دیکھ، شاید وہ ہمیں بھی جلا دیں۔",
                "۱۳": "اور ایلما نے کہا: خُداوند کی مرضی کے مُوافِق ہونے دے۔ اَلبتہ، دیکھ، ہمارا کام ابھی ختم نہیں ہُوا؛ پَس وہ ہمیں نہیں جلائیں گے۔",
                "۱۴": "اب اَیسا ہُوا کہ جب اُن لوگوں کے جسم جنھیں آگ میں بھسم کِیا گیا تھا، اور نوِشتے بھی جو اُن کے ساتھ آگ میں جھونکے گئے تھے، تو اُس مُلک کا اعلیٰ قاضی ایلما اور امیولک کے پاس آیا، جب وہ بندھے ہُوئے تھے؛ اور اُس نے اپنے ہاتھ سے اُن کے گالوں پر طمانچے مارے اور اُن سے کہا: یہ دیکھنے کے بعد، کیا اب بھی تُم اِن لوگوں میں مُنادی کرو گے، کہ وہ آگ اور گندھک کی جِھیل میں ڈالے جائیں؟",
                "۱۵": "دیکھو، تُم جانتے ہو کہ تُم میں یہ قُدرت نہیں کہ تُم اُن کو بچاتے جِن کو آگ میں ڈالا گیا تھا؛ نہ خُدا نے اُنھیں بچایا کیوں کہ وہ تُمھارے عقِیدے کے تھے۔ اور قاضی نے پھر اُن کے گالوں پر طمانچے مارے، اور پُوچھا: اب تُم اپنی بابت کیا کہتے ہو؟",
                "۱۶": "اب یہ قاضی اُس نحُور کے فِرقے اور عقِیدے کا تھا جِس نے جدعون کو قتل کِیا تھا۔",
                "۱۷": "اور اَیسا ہُوا کہ ایلما اور امیولک نے اُسے کوئی جواب نہ دِیا؛ اور اُس نے اُنھیں پھر مارا اور اُنھیں قید خانے میں ڈالنے کے لِیے اہل کاروں کے حوالے کِیا۔",
                "۱۸": "اور جب اُنھیں قیدخانے میں ڈالے ہوئے تین دِن ہو گئے، تو وہاں کئی وکِیل، اور قاضی، اور کاہن، اور اُستاد آئے، جو نحُور کے ہم مذہب تھے، اور وہ قید خانے میں اُنھیں دیکھنے آئے، اور اُنھوں نے اُن سے بُہت سی باتوں کی بابت سوال کِیے؛ لیکن اُنھوں نے اُن کو کوئی جواب نہ دِیا۔",
                "۱۹": "اور اَیسا ہُوا کہ قاضی اُن کے پاس کھڑا ہُوا اور کہا: تُم اِن لوگوں کی باتوں کا جواب کیوں نہیں دیتے؟ کیا تُم نہیں جانتے کہ مُجھے یہ اِختیار ہے کہ تُمھیں شُعلوں میں پھینکوا دُوں؟ اور اُس نے اُنھیں بات کرنے کا حُکم دِیا لیکن اُنھوں نے کوئی جواب نہ دِیا۔",
                "۲۰": "اور اَیسا ہُوا کہ وہ نِکلے اور اپنی اپنی راہ چل دیے، لیکن اگلے دِن پھر آ گئے؛ اور قاضی نے پھر اُن کے گالوں پر طمانچے مارے۔ اور بُہت سے آگے آئے اُنھیں مارا، اور کہنے لگے: کیا تُم پھر کھڑے ہو گے اور اِس اُمّت کی عدالت کرو گے اور ہمارے قانُون کو مُجرم ٹھہراؤ گے؟ اگر تُم میں اَیسی عظیم اُلشان قُدرت ہے تو تُم اپنے آپ کو کیوں نہیں بچاتے؟",
                "۲۱": "اور اُنھوں نے اُن سے اَیسی کئی باتیں کہیں، اُن پر اپنے دانت پیستے، اور اُن پر تُھوکتے، اور کہتے: جب ہم ملعون ٹھہرائے جاتے ہیں تو ہم کیسے نظر آتے ہیں؟",
                "۲۲": "اور اَیسی بُہت سی باتیں، ہاں، ہر طرح کی اَیسی باتیں اُنھوں نے اُن سے کہیں؛ اور یُوں کئی دِنوں تک اُن پر ٹھٹھا کرتے رہے۔ اور اُنھیں کھانا نہ دیتے تاکہ وہ بُھوکے رہیں، اور پانی نہ دیتے تاکہ پیاسے رہیں؛ اور اُنھوں نے اُن کے کپڑے بھی اُتار لِیے اور وہ برہنہ کر دِیے گئے؛ اور یُوں وہ مضبُوط رسیّوں سے باندھے اور قید خانے میں ڈالے گئے تھے۔",
                "۲۳": "اور اَیسا ہُوا کہ کئی دِنوں تک یُوں دُکھ اور مُصِیبت برداشت کرنے کے بعد، (اور یہ بنی نِیفی پر قضات کے عہد حُکُومت کے دسویں برس کے، دسویں مہینے، کا بارہواں دِن تھا) امُونیہا کے مُلک کا قاضی اور اُن کے کئی اُستاد اور اُن کے وکِیل قید خانے میں گئے جہاں ایلما اور امیولک رسیّوں سے بندھے ہُوئے تھے۔",
                "۲۴": "اور اعلیٰ قاضی اُن کے پاس کھڑا ہُوا، اور اُنھیں پھر مارا، اور اُن سے کہا: اگر تُم میں خُدا کی قُدرت ہے تو اپنے آپ کو اِن بندھنوں سے آزاد کراؤ اور پھر ہم اِیمان لے آئیں گے کہ خُداوند تُمھارے کلام کے مُوافِق اِن لوگوں کو نیست و نابود کرے گا۔",
                "۲۵": "اور اَیسا ہُوا کہ وہ سب آگے بڑھتے رہے اور اُنھیں مارتے رہے، اور آخِری دم تک وہی باتیں دُہراتے رہے؛ اور جب آخِری شخص نے اُن سے باتیں کیں تو خُدا کی قُدرت ایلما اور امیولک پر نازِل ہُوئی، اور وہ اُٹھے اور اپنے پیروں پر کھڑے ہو گئے۔",
                "۲۶": "اور ایلما نے پُکار کر یہ کہا: اے خُداوند ہم کب تک اِس بڑی مُصِیبت اور دُکھ میں پڑے رہیں گے؟ اے خُداوند، مسِیح پر ہمارے اِیمان کے مُوافِق ہمیں قُوّت بخش، یعنی کہ ہمیں رہائی بخش۔ اور اُنھوں نے اُن رسیّوں کو توڑا جِن سے وہ بندھے تھے؛ اور جب لوگوں نے یہ دیکھا تو وہ بھاگنے لگے، چُوں کہ تباہی کا خوف اُن پر چھا گیا تھا۔",
                "۲۷": "اور اَیسا ہُوا کہ اُن پر اِس قدر بڑا خوف چھایا کہ وہ زمِین پر گِر پڑے، اور قید خانے کے بیرونی دروازے تک بھی نہ پہنچ سکے؛ اور زمِین بڑے زور سے لرزی، اور قید خانے کی دیواریں ٹُوٹ کر دو حِصّے ہو گئیں، اِس زور سے کہ وہ زمِین پر آ گریں؛ اور اعلیٰ قاضی، اور وکِیل، اور کاہن، اور اُستاد، جِنھوں نے ایلما اور امیولک کو مارا تھا، نِیچے دب کر ہلاک ہُوئے۔",
                "۲۸": "اور ایلما اور امیولک قید خانے سے باہر نِکلے اور اُنھیں خراش تک نہ آئی؛ کیوں کہ خُداوند نے مسِیح پر اُن کے اِیمان کے مُوافِق اُن کو قُدرت بخشی۔ اور وہ قید خانے سے بالکل صحیح سلامت باہر آئے؛ اور اُن کے بندھن کُھل گئے تھے اور قید خانہ زمِین پر گِر گیا تھا اور ہر جان جو اُس کی دِیواروں کے اندر تھی، سِوا ایلما اور امیولک کے ہلاک ہو گئی تھی؛ اور وہ صحیح سلامت شہر میں پُہنچ گئے۔",
                "۲۹": "اب لوگ بڑا شور سُن کر جتھوں میں اِکٹھے ہو ہو کر اُس کی وجہ جاننے کے لِیے دوڑتے ہُوئے آئے؛ اور جب اُنھوں نے ایلما اور امیولک کو قید خانے سے باہر آتے، اور اُس کی دِیواروں کو زمِین پر گِرتے دیکھا، تو وہ خوف سے ہکے بکے رہ گئے، اور ایلما اور امیولک کے سامنے سے اِس طرح بھاگے جِس طرح بکری اپنے بچّوں کے ساتھ دو شیروں کے سامنے سے بھاگتی ہے؛ اور یُوں وہ ایلما اور امیولک کے سامنے سے بھاگ گئے۔"
            },
            "15": {
                "۱": "اور اَیسا ہُوا کہ ایلما اور امیولک کو شہر سے باہر نِکل جانے کا حُکم دِیا گیا؛ اور وہ چلے گئے اور سدوم کے مُلک میں آئے؛ اور دیکھو، وہاں اُنھوں نے اُن تمام لوگوں کو دیکھا جو امونیہا کے مُلک سے چلے آئے تھے، جِنھیں ایلما کے کلام پر اِیمان لانے کے سبب نِکالا اور سنگ سار کِیا گیا تھا۔",
                "۲": "اور اُنھوں نے وہ ساری بِپتا جو اُن پر، اُن کی بیویوں پر، اور اُن کے بچّوں پر گُزری بتا دِی، اور اپنے چُھڑائے جانے کی قُدرت کا بھی حال بتایا۔",
                "۳": "اب زیضروم بھی سدوم میں، ذہنی وسوسوں اور اندیشوں کی وجہ سے تیز بُخار سے بِیمار پڑا تھا، جِس کا سبب اُس کی بدی تھی، پَس اُس کا گُمان تھا کہ ایلما اور امیولک اب نہیں رہے، اور اُس نے سمجھا کہ وہ اُس کی بدی کے باعث ہلاک کِیے گئے ہیں۔ اور اِس گُناہِ کبِیرہ اور اُس کے بُہت سے دُوسرے گُناہوں کے سبب سے اُس کا جِگر پھٹا جا رہا تھا رنج و ملال اِس قدر شدِید تھا کہ چُھٹکارا نہیں مِل رہا تھا، پَس جُھلسا دینے والی تپش میں وہ تڑپنے لگا۔",
                "۴": "اب، جب اُس نے سُنا کہ ایلما اور امیولک سدوم کے مُلک میں ہیں، تو اُس کا دِل تسلّی پانے لگا؛ اور اُس نے فی الفور اُن کو پیغام بھیجا کہ وہ اُس کے پاس آئیں۔",
                "۵": "اور اَیسا ہُوا کہ وہ اُس پیغام پر عمل کرتے ہوئے جو اُس نے اُنھیں بھیجا تھا فوراً زیضروم کے پاس اُس کے گھر گئے اور اُنھوں نے اُس کو بِستر پر بِیمار پایا اور وہ تیز بُخار سے بُہت کم زور ہو چُکا تھا اور اُس کا دِل بھی اُس کی بدیوں کے باعث شدِید رنج و ملال کا شِکار تھا اور جب اُس نے اُنھیں دیکھا تو اُس نے اپنا ہاتھ بڑھایا اور اُن سے مِنّت کی کہ وہ اُسے شِفا دیں۔",
                "۶": "اور اَیسا ہُوا کہ ایلما نے اُس کا ہاتھ پکڑ کر اُس سے کہا: کیا تُو مسِیح کی نجات کی قدرت پر اِیمان لاتا ہے؟",
                "۷": "اور اُس نے جواب دِیا اور کہا: جی ہاں، مَیں اُن سب باتوں پر اِیمان لاتا ہُوں جِس کی تُو نے مُنادی کی ہے۔",
                "۸": "اور ایلما نے کہا: اگر تُو مسِیح کی مُخلصی پر اِیمان لاتا ہے تو تُو شِفا پا سکتا ہے۔",
                "۹": "اور اُس نے کہا: جی ہاں، مَیں تیرے کلام کے مُطابق اِیمان لاتا ہُوں۔",
                "۱۰": "اور تب ایلما یہ کہہ کر خُداوند سے فریاد کرنے لگا: اے خُداوند ہمارے خُدا اِس آدمی پر رحم کر اور مسِیح پر اِس کے اِیمان کے موافق اِسے شِفا دے۔",
                "۱۱": "اور جُوں ہی ایلما اِن باتوں کو کہہ چُکا تو زیضروم کُود کر اپنے پیروں پر کھڑا ہو گیا اور وہ چلنے پھرنے لگا اور اِس بات سے سب لوگ بہت دنگ اور حیران ہُوئے اور اِس ماجرے کا عِلم سدوم کے پُورے مُلک میں پھیل گیا۔",
                "۱۲": "اور ایلما نے زیضروم کو خُداوند کے واسطے بپتسما دِیا؛ اور اُسی وقت سے وہ لوگوں میں مُنادی کرنے لگا۔",
                "۱۳": "اور ایلما نے سدوم کے مُلک میں کلیسیا قائم کی اور مُلک میں کاہنوں اور اُستادوں کو مخصُوص کِیا تاکہ اِن سب کو جو بپتِسما لینے کے آرزُو مند ہوں خُداوند کے واسطے بپتِسما دیں۔",
                "۱۴": "اور اَیسا ہُوا کہ سدوم کے اِرد گِرد کے سارے عِلاقوں سے لوگ بڑی تعداد میں آتے اور بپتِسما پاتے۔",
                "۱۵": "بہرکیف اُن لوگوں کے مُتعلق جو مُلکِ امونیہا میں تھے، وہ ہنوز سخت دِل اور سرکش لوگ تھے؛ اور اُنھوں نے اپنے گُناہوں سے تَوبہ نہ کی تھی، بلکہ اُنھوں نے ایلما اور امیولک کی ساری قُدرت کو اِبلِیس سے منسُوب کر دِیا، کیوں کہ وہ نحُور کے ہم مذہب تھے اور اپنے گُناہوں سے تَوبہ پر یقِین نہ رکھتے تھے۔",
                "۱۶": "اور اَیسا ہُوا کہ ایلما اور امیولک، پَس خُدا کے کلام کی خاطر امیولک نے اپنا سارا سونا، اور چاندی، اور اپنی قِیمتی چِیزیں جو امونیہا کے مُلک میں تھیں ترک کر دیں، اور اُن لوگوں نے اُس کو رَدّ کر دِیا جو کبھی اُس کے احباب تھے اور اُس کے باپ اور اُس کے قبِیلے نے بھی؛",
                "۱۷": "پَس ایلما نے سدوم میں کلِیسیا قائم کرنے کے بعد، بڑی پرہیزگاری دیکھ کر، ہاں، یہ دیکھ کر کہ لوگوں نے اپنے اپنے دِل کے تکبُّر کو قابُو میں رکھا، اور خُدا کے حُضُور فروتن ہونے لگے تھے، اور اپنی اپنی عِبادت گاہوں میں مذبح کے سامنے خُدا کی عِبادت کرنے، جاگتے رہنے اور مُسلسل دُعا کرنے کے لیے خُود کو اِکٹھا کرنے لگے تھے تاکہ وہ شیطان سے اور موت سے اور تباہی سے چُھڑائے جائیں—",
                "۱۸": "اب جَیسا کہ مَیں نے کہا، ایلما نے اِن ساری باتوں کو دیکھا، پَس اُس نے امیولک کو ساتھ لِیا اور ضریملہ کے مُلک میں آیا، اور اُس کو اپنے گھر لے آیا، اور اُس کی مُصِیبتوں میں اُس کی خِدمت گُزاری کی، اور خُداوند پر اُس کے توکّل کو مُستحکم کِیا۔",
                "۱۹": "اور یُوں بنی نِیفی پر قضات کے عہدِ حُکُومت کا دسواں سال تمام ہُوا۔"
            },
            "16": {
                "۱": "اور اَیسا ہُوا کہ بنی نِیفی پر قضات کے عہدِ حُکُومت کے گیارہویں سال کے دُوسرے مہینے کے پانچویں دِن تک ضریملہ کے مُلک میں بڑا امن رہا، چند برس وہاں نہ کوئی جنگ ہُوئی اور نہ کوئی جھگڑا، یہاں تک کہ گیارہویں سال کے دُوسرے مہینے کے پانچویں روز تک اُس سارے مُلک میں جنگ کی چِیخ و پُکار سُنی گئی۔",
                "۲": "پَس دیکھو، لامنوں کی فَوجیں مُلک کی سرحدوں میں بیابان کی طرف سے اُتر چُکی تھیں، حتیٰ کہ امونیہا کے شہر میں، اور لوگوں کو قتل کرنے اور شہر کو برباد کرنے لگیں۔",
                "۳": "اور اَیسا ہُوا کہ اِس سے پہلے کہ نِیفی اُنھیں اپنے مُلک سے نِکالنے کے لیے کافی فَوج اِکٹھی کرتے، وہ امونیہا شہر میں موجُود لوگوں اور نوح کی سرحدوں کے اِرد گِرد بھی کئی لوگوں کو تباہ و برباد کر چُکے تھے، اور باقیوں کو اَسِیر کر کے بیابان میں لے جا چُکے تھے۔",
                "۴": "اب اَیسا ہُوا کہ نِیفی خواہاں تھے کہ اُنھیں چُھڑایا جائے جو بیابان میں اَسِیر کر کے لے جائے گئے تھے۔",
                "۵": "پَس، وہ جو نِیفیوں کی فَوجوں پر سِپہ سالار مُقرّر ہُوا (اُس کا نام ضورام تھا، اُس کے دو بیٹے تھے، لحی اور آحا)—اب ضورام اور اُس کے دو بیٹے یہ جانتے تھے کہ ایلما کلِیسیا کا کاہنِ اعلیٰ ہے اور یہ بھی سُن رکھا تھا کہ اُس میں نبُوّت کی رُوح ہے، پَس، وہ اُس کے پاس گئے اور اُس سے یہ جاننے کے مُشتاق تھے کہ خُداوند کہاں چاہتا ہے کہ وہ اپنے اُن بھائیوں کو ڈُھونڈنے بیابان میں جائیں، جِنھیں لامنوں نے اَسِیر کر لِیا تھا۔",
                "۶": "اور اَیسا ہُوا کہ ایلما نے اِس مُعاملے کی بابت خُداوند سے دریافت کِیا۔ اور ایلما واپس آیا اور اُن سے کہا: دیکھ، لامنی، مانٹی کے مُلک کی سرحدوں سے پرے، جنُوبی بیابان سے دریاے صیدون پار کریں گے۔ اور دیکھ تُو اُنھیں دریاے صیدون کے مشرق کی طرف سے جا لینا، اور وہاں خُداوند تیرے بھائیوں کو جِنھیں لامنی اَسِیر کر کے اپنے ساتھ لے گئے ہیں چُھڑائے گا۔",
                "۷": "اور اَیسا ہُوا کہ ضورام اور اُس کے بیٹوں نے اپنی فَوجوں کے ساتھ دریاے صیدون کو پار کِیا، اور مانٹی کی سرحدوں سے پرے جنُوبی بیابان میں گئے، جو دریاے صیدون کے مشرق کی جانب ہے۔",
                "۸": "اور اُنھوں نے لامنوں کی فَوجوں کو جا لیا، اور لامنی تِتر بِتر کیے گئے اور بیابان میں دھکیلے گئے؛ اور اُنھوں نے اپنے بھائیوں کو پا لیا، جِنھیں لامنی اَسِیر کر کے لے گئے تھے، اور اُن میں سے ایک جان بھی ضائع نہ ہُوئی تھی، جِنھیں اَسِیر کر کے لے جایا گیا تھا۔ اور وہ اپنے بھائیوں کے وسِیلہ سے اپنی اپنی زمِینوں پر قابض ہونے کے لیے واپس لائے گئے تھے۔",
                "۹": "اور یُوں قضات کے عہدِ حُکُومت کا گیارہواں سال ختم ہُوا، لامنوں کو مُلک سے باہر تک دھکیل دِیا گیا، اور امونیہا کے لوگ تباہ و برباد کر دِیے گئے؛ ہاں، امونیہیوں کی ہر جیتی جان نیست و نابُود ہُوئی، اور اُن کا عظیم شہر بھی، جِس کی بابت وہ کہتے تھے، اِس کی جاہ و حشمت کے باعث خُدا اِسے تباہ و برباد نہیں کر سکتا۔",
                "۱۰": "بلکہ دیکھو ایک ہی دِن میں یہ وِیران کر دِیا گیا؛ اور بیابان کے وحشی درِندوں اور کُتّوں نے لاشوں کے چِیتھڑے کر ڈالے۔",
                "۱۱": "اِس کے باوجُود، کئی دِنوں تک رُویِ زمِین پر اُن کے مُردہ جِسموں کے ڈھیر لگے رہے، اور دُھول کی پتلی سی تہہ میں وہ دفن ہو گئے تھے۔ اور ابھی اُن کی سڑاند اِس قدر شدِید تھی کہ کئی برسوں تک لوگ امونیہا کے مُلک پر قابض ہونے کے لیے نہ گئے۔ اور یہ نحُوریوں کا وِیرانہ کہلایا؛ چُوں کہ جِن کا قتال ہُوا وہ نحُور کے مذہب سے تھے؛ اور اُن کی بستِیاں سُنسان و وِیران پڑی رہِیں۔",
                "۱۲": "اور نِیفی کی اُمّت پر قاضیوں کے عہدِ حُکُومت کے چودھویں سال تک لامنی، نِیفیوں کے خِلاف جنگ کرنے پھر نہ آئے۔ اور یُوں تین سال تک بنی نِیفی کے سارے مُلک میں مُسلسل امن رہا۔",
                "۱۳": "اور ایلما اور امیولک لوگوں کو تَوبہ کی مُنادی کے لیے اُن کی ہَیکلوں اور اُن کے مُقدّس مقاموں اور اُن کے عِبادت خانوں میں بھی گئے جو یہودِیوں کی طرز پر بنائے گئے تھے۔",
                "۱۴": "اور جِتنے لوگ اُن کی باتیں سُنتے تھے، اُنھوں نے بِلا اِمتیاز اُن کو لگاتار خُدا کا کلام پُہنچایا۔",
                "۱۵": "اور یُوں ایلما اور امیولک اور کئی دُوسرے بھی، جو اِس فرض کے لیے چُنے گئے تھے کہ، سارے مُلک میں کلام کی مُنادی کریں۔ اور کلِیسیا کا قیام پُورے مُلک میں، اِرد گِرد کے سارے عِلاقوں میں، نِیفیوں کی ساری اُمّت میں عام ہو گیا۔",
                "۱۶": "اور اُن میں عدمِ مساوات نہ تھی؛ خُداوند نے کُل رُویِ زمِین پر اپنا رُوح اُنڈیلا تاکہ بنی آدم کی عقلوں کو تیار کِیا جائے، یا اُن کے دِلوں کو اُس کلام کو قبُول کرنے کے لیے تیار کِیا جائے جو اُس کی آمد کے وقت اُن کے درمیان سِکھایا جانا چاہیے—",
                "۱۷": "تاکہ وہ کلام کے خِلاف اپنے دِل سخت نہ کریں، تاکہ وہ بے دِین نہ ہو جائیں، اور تباہی کی طرف چلے جائیں، بلکہ خُوشی سے کلام کو قبُول کریں، اور شاخ کی مانِند انگُور کے حقِیقی درخت کے ساتھ پیوند ہوں، تاکہ وہ خُداوند اپنے خُدا کے آرام میں داخِل ہو سکیں۔",
                "۱۸": "اب وہ کاہن جو لوگوں میں گئے تھے اُنھوں نے ہرچہ جُھوٹ، اور دغابازی، اور حسد، اور جھگڑے، اور کِینہ، اور لعن طعن، اور چوری، ڈاکے، لُوٹ مار، قتل و غارت، زنا کاری، اور ہر قِسم کی بدگوئی کے خِلاف مُنادی کی تھی، کہ اُن میں اَیسی باتیں نہ ہوں—",
                "۱۹": "اُن باتوں کی مُنادی کی جو یقِیناً جلد ہونے کو تھیں؛ ہاں، خُدا کے بیٹے کی آمد، اُس کے دُکھوں، اور موت، اور مُردوں کی قیامت کی بابت بھی مُنادی کی تھی۔",
                "۲۰": "اور بہت سے لوگوں نے اُس جگہ کی بابت دریافت کِیا جہاں خُدا کا بیٹا آئے گا؛ اور اُنھیں سِکھایا گیا کہ اُس کے دوبارہ جی اُٹھنے کے بعد وہ اُن پر ظاہر ہو گا؛ اور یہ اُن لوگوں نے بڑی خُوشی و مُسَرت کے ساتھ سُنا۔",
                "۲۱": "اور اب سارے مُلک میں کلِیسیا قائم کِیے جانے کے بعد—اِبلِیس پر فتح پا لینے کے بعد، اور سارے مُلک میں خُدا کے کلام کی مُنادی اِس کی اَصلی حالت میں کی گئی، اور خُداوند نے لوگوں پر اپنی برکتیں اُنڈیلیں—یُوں بنی نِیفی پر قضات کے عہدِ حُکُومت کا چودھواں سال اَختتام پذیر ہُوا۔"
            },
            "17": {
                "intro": "مضایاہ کے بیٹوں کے اَحوال جِنھوں نے خُدا کے کلام کی خاطر اپنا حقِ سلطنت ترک کِیا، اور لامنوں میں مُنادی کے لیے نِیفی کے مُلک روانہ ہُوئے؛ اُن کی مُصِیبتیں اور رہائی—ایلما کی سرگُزشت کے مُطابق۔",
                "۱": "اور اب اَیسا ہُوا کہ جب ایلما، مُلکِ جدعون کے جنُوب کی جانب سفر کر رہا تھا، مُلکِ مانٹی کی طرف روانہ تھا، تو دیکھو وہ حیران رہ گیا، اچانک اُس کی مُلاقات مضایاہ کے بیٹوں سے ہُوئی جو ضریملہ کے مُلک کی طرف سفر کر رہے تھے۔",
                "۲": "اب مضایاہ کے یہ بیٹے اُس وقت ایلما کے ساتھ تھے جب فرِشتہ پہلی مرتبہ اُس پر ظاہر ہُوا؛ پَس ایلما اپنے بھائیوں کو دیکھ کر نہایت شادمان ہُوا؛ اور جِس بات سے اُس کی خُوشی بڑھی، وہ یہ تھی کہ وہ ابھی تک خُداوند میں اُس کے بھائی تھے؛ ہاں اور اُنھوں نے عِرفانِ حق میں اور زیادہ تقویّت پائی تھی؛ پَس وہ صاحبِ اِدراک تھے، اور خُدا کے کلام کو جاننے کے لیے اُنھوں نے مُستَعِدی سے صحائف پر فِکر و تحقِیق کی تھی۔",
                "۳": "بہرکیف یہی سب کُچھ نہیں ہے؛ اُنھوں نے روزے رکھے اور بڑی دُعائیں مانگیں؛ پَس نبُوّت کی رُوح، اور مُکاشفہ کی رُوح اُن پر نازِل ہُوئی، اور جب وہ تعلِیم دیتے، وہ خُدا کی قُدرت اور اِختیار کے ساتھ تعلِیم دیتے تھے۔",
                "۴": "اور وہ لامنوں میں چودہ برس تک خُدا کے کلام کی مُنادی کرتے رہے، اور بہتوں کو عِرفانِ حق کی طرف لانے میں نہایت کامیاب ہُوئے؛ ہاں، اُن کے کلام کی قُدرت کے باعث بہت سے لوگ خُدا کے مذبح کے سامنے اُس سے دُعا مانگنے اور اُس کے حُضُور اپنے گُناہوں کا اِقرار کرنے کے لیے لائے گئے۔",
                "۵": "اب اپنی مُسافتوں کے دوران میں اُنھیں اِن حالات سے دوچار ہونا پڑا، پَس اُنھوں نے بے شُمار صعُوبتیں اُٹھائیں؛ اُنھوں نے جِسمانی اور عقلی دونوں لحاظ سے بُہت زیادہ دُکھ برداشت کِیا، مثال کے طور پر بھوک، پیاس اور تھکن، اور رُوح میں بھی بڑی محنت و مُشقّت اُٹھانا پڑی۔",
                "۶": "اب یہ تھیں اُن کی مُسافتیں: قضات کے پہلے سال میں، اپنے باپ مضایاہ سے رُخصت لے کر، اِس سلطنت کو ٹُھکرا دِیا جو اُن کا باپ اُن کے سپُرد کرنا چاہتا تھا، اور لوگوں کا بھی یہی خیال تھا؛",
                "۷": "اور پھر وہ ضریملہ کے مُلک روانہ ہُوئے، اور اُنھوں نے اپنی تلواریں، اور اپنے نیزے، اور اپنی کُمانیں، اور اپنے تِیر، اور اپنی فلاخنیں لیں؛ اور اُنھوں نے یہ اِس لیے اپنے ساتھ لے لیں تاکہ بیابان میں اپنے لیے خُوراک فراہم کر سکیں۔",
                "۸": "اور یُوں وہ اپنے اُن آدمیوں کے ساتھ بیابان کی طرف روانہ ہُوئے جِنھیں اُنھوں نے نِیفی کے مُلک میں جا کر لامنوں کو خُدا کے کلام کی مُنادی کے لیے چُنا تھا۔",
                "۹": "اور اَیسا ہُوا کہ اُنھوں نے کئی دِنوں تک بیابان میں سفر کِیا، اور بڑے روزے رکھے اور بڑی دُعائیں مانگیں کہ خُداوند اُنھیں اپنے رُوح کا تھوڑا حِصّہ عطا کرے کہ وہ اُن کے ساتھ چلے، اور اُن کے ساتھ قیام کرے، تاکہ وہ خُدا کے ہاتھ میں وسِیلہ بن سکیں، اور اگر مُمکن ہو، تو وہ اپنے لامنی بھائیوں کو عِرفانِ حق کی طرف لا سکیں، اور اُنھیں اُن کے باپ دادا کی روایات کی رذالت کی پہچان کرا سکیں، جو بُالکل راست نہ تھیں۔",
                "۱۰": "اور اَیسا ہُوا کہ خُداوند نے اُن پر اپنا رُوح نازِل کِیا، اور اُن سے کہا: تسلّی رکھو۔ اور اُنھوں نے تسلّی پائی۔",
                "۱۱": "اور خُداوند نے اُن سے یہ بھی کہا: اپنے لامنی بھائیوں کے درمیان میں جانا اور میرا کلام مُستحکم کرنا، اَلبتہ تُم مُصِیبتوں میں اور بُردباری میں صابر بنو گے، تاکہ مُجھ میں رہ کر اُن کے لیے تُم اچھّا نمونہ ہونا، اور مَیں بُہتیری جانوں کی نجات کے لیے تُمھیں اپنے ہاتھوں میں وسِیلہ بناؤں گا۔",
                "۱۲": "اور اَیسا ہُوا کہ مضایاہ کے بیٹوں کے دِلوں میں حوصلہ پَیدا ہُوا، اور اُن میں بھی جو اُن کے ساتھ تھے، کہ لامنوں میں جائیں اور اُن کو خُدا کا کلام سُنائیں۔",
                "۱۳": "اور اَیسا ہُوا کہ وہ لامنوں کے مُلک کی سرحدوں میں پُہنچے، تو اُنھوں نے اپنے آپ کو الگ کر لِیا اور ایک دُوسرے سے جُدا ہو گئے، خُداوند پر توکّل کِیا کہ وہ فصل کی کٹائی کے بعد دوبارہ مِلیں گے؛ کیوں کہ اُن کا خیال تھا کہ جو فرض وہ انجام دینے کو ہیں وہ عظیم اُلشان اَمر ہے۔",
                "۱۴": "اور یقِیناً یہ اعلیٰ و ارفع تھا، کیوں کہ اُنھوں نے جنگلی اور سخت دِل اور وحشی قَوم میں خُدا کے کلام کی مُنادی کرنے کا بِیڑا اُٹھایا تھا؛ اَیسی قَوم جو نِیفیوں کو قتل کر کے، اور لُوٹ مار کر کے اور اُن کو تاخت و تاراج کر کے خُوش ہوتی تھی؛ اور اُن کے دِل مال و دولت پر یا سونے اور چاندی، اور قِیمتی پتھروں پر لگے رہتے؛ پِھر بھی وہ قتل و غارت اور تاخت و تاراج سے یہ چیزیں حاصل کرنے کے خواہاں رہتے تھے، تاکہ اُنھیں اِن چیزوں کے لیے اپنے ہاتھوں سے محنت نہ کرنی پڑے۔",
                "۱۵": "یُوں وہ بُہت کاہل قَوم تھی، اُن میں سے کئی بُتوں کو پُوجتے تھے، اور خُدا کی لعنت اُن کے باپ دادا کی روایات کے سبب اُن پر نازِل ہُوئی تھی؛ اِس کے باوجُود تَوبہ کے تقاضوں کے مُطابق خُداوند کے وعدے اُن کے واسطے ٹھہرائے گئے تھے۔",
                "۱۶": "پَس، یہی سبب تھا جِس کے لیے مضایاہ کے بیٹوں نے اِس فرض کا بِیڑا اُٹھایا تھا، کہ شاید اُنھیں تَوبہ کی طرف لاسکیں؛ کہ شاید وہ اُنھیں مُخلصی کے منصُوبے کی پہچان کرا سکیں۔",
                "۱۷": "پَس وہ ایک دُوسرے سے جُدا ہُوئے، اور خُدا کے اُس کلام اور قُدرت کے مُطابق جو ہر کسی کو عطا کی گئی تھی، تن تنہا اُن کے درمیان گئے۔",
                "۱۸": "اب عمون اُن میں سردار تھا، بلکہ بالخصُوص اُن کا خِدمت گُزار تھا، اور اُن کے مُختلف فرائض کے مُطابق اُنھیں برکت دینے، اُنھیں خُدا کا کلام پُہنچانے کے بعد، وہ اُن کے ہاں سے روانہ ہُوا، یعنی اپنی روانگی سے قبل اُن کی خِدمت گُزاری فرمائی؛ اور یُوں سارے مُلک میں وہ مُختلف منزلوں کی طرف چل دِیے۔",
                "۱۹": "اور عمون، اِسماعیل کے مُلک میں گیا، یہ مُلک اِسماعیل کے بیٹوں کی نِسبت سے کہلاتا تھا، وہ بھی لامنی بن گئے تھے۔",
                "۲۰": "اور جب عمون اِسماعیل کے مُلک میں داخِل ہُوا، لامنوں نے اُسے پکڑا اور باندھا، جیسا کہ اُن کا دستُور تھا کہ ہر اُس نِیفی کو باندھنا جو اُن کے ہتھے چڑھ جاتا، اور اُنھیں بادِشاہ کے پاس لے جاتے؛ اور یُوں اُنھیں قتل کرنے، یا اُنھیں غُلامی میں رکھنے، یا قید خانہ میں ڈالنے، یا اپنے مُلک سے باہر نِکالنے کے لیے بادِشاہ کے رحم و کرم پر چھوڑ دیا جاتا۔",
                "۲۱": "اور یُوں عمون کو بادِشاہ کے سامنے پیش کِیا گیا، جو اِسماعیل کے مُلک پر حاکم تھا؛ اور اُس کا نام لمونی تھا؛ اور اِسماعیل کی نسل سے تھا۔",
                "۲۲": "اور بادِشاہ نے عمون سے جاننا چاہا کہ آیا وہ اِس مُلک میں لامنوں یا اُس کے لوگوں میں قیام کرنا چاہتا ہے؟",
                "۲۳": "اور عمون نے اُس سے کہا: جی ہاں، میری خواہش ہے کہ ایک مُدّت تک اِن لوگوں میں قیام کرُوں؛ ہاں، اور شاید اپنی موت کے دِن تک۔",
                "۲۴": "اور اَیسا ہُوا کہ لمونی بادِشاہ عمون سے نہایت خُوش ہُوا اور اُس کے بندھن کُھلوا دِیے اور اُس نے چاہا کہ عمون اُس کی بیٹیوں میں سے ایک بیٹی سے بیاہ کرے۔",
                "۲۵": "اَلبتہ عمون نے اُس سے کہا: نہیں، بلکہ میں تیرا خادِم رہنا چاہُوں گا۔ پَس عمون لمونی بادِشاہ کا خادِم بن گیا۔ اور اَیسا ہُوا کہ وہ لامنوں کی روایت کے مُطابق دُوسرے خادِموں کے ساتھ لمونی کے گلّوں کی نگہبانی کرنے پر لگایا گیا۔",
                "۲۶": "اور بادِشاہ کی خِدمت میں تین دِن کے بعد جب وہ لامنی خادِموں کے ساتھ گلّوں کو پانی پِلانے کی جگہ پر لے جا رہا تھا، جو سیبس کے پانی کہلاتی ہے، اور سب لامنی اپنے گلّوں کو وہاں پانی پلانے کے لیے لے جاتے تھے—",
                "۲۷": "پَس، جب عمون اور بادِشاہ کے نوکر پانی کے اُس مقام پر اپنے گلّوں کو ہانک کر لے جا رہے تھے، تو دیکھو، لامنوں کی خاص تعداد اپنے گلّوں کو پانی پِلانے کے لیے پہلے سے موجُود تھی، وہ اُٹھے اور عمون اور بادِشاہ کے خادِموں کے گلّوں کو تِتر بِتر کر دِیا، اور اُنھوں نے اُنھیں اَیسے تِتر بِتر کِیا کہ وہ مُختلف سمتوں میں بھاگ گئے۔",
                "۲۸": "اب بادِشاہ کے نوکر یہ کہہ کر بُڑبڑانے لگے: اب بادِشاہ ہمیں قتل کر دے گا جَیسے کہ وہ ہمارے بھائیوں کو کر چُکا ہے کیوں کہ اُن کے گلّے اُن آدمیوں کی بدکاری کے باعث تتر بتر ہوئے تھے۔ اور وہ یہ کہہ کر بہت زیادہ رونے لگے: دیکھو ہمارے پہلے گلّے بھی تتر بتر ہو گئے ہیں۔",
                "۲۹": "اب وہ قتل کیے جانے کے خوف سے روئے۔ اب جب عمون نے یہ دیکھا تو اُس کا دِل خُوشی سے سما گیا؛ پَس اُس نے کہا، کہ اب مَیں بادِشاہ کے گلّوں کو پھر سے اِکٹھا کر کے اِن ہم خِدمت گُزاروں کو اپنا زور دِکھاؤں گا یا وہ زور جو مُجھ میں ہے، تاکہ اپنے ہم خِدمت گُزاروں کے دِل جِیتوں، اور اُنھیں اپنی باتوں پر اِیمان لانے کے لیے قائل کر سکُوں۔",
                "۳۰": "اور اب عمون کے یہ خیالات تھے، جب اُس نے اُن کی اذیتیں دیکھیں جِنھیں وہ اپنے بھائی کہتا تھا۔",
                "۳۱": "اور اَیسا ہُوا کہ اُس نے اپنی باتوں سے یہ کہہ کر اُن کی ہمت بندھائی: میرے بھائیو، خاطر جمع رکھو، اور آؤ گلّوں کو ڈھونڈنے چلیں، اور ہم اُنھیں اِکٹھا کریں گے اور پانی والی جگہ پر واپس لائیں گے؛ اور یُوں ہم بادِشاہ کے گلّے محفُوظ کریں گے اور وہ ہمیں قتل نہ کرے گا۔",
                "۳۲": "اور اَیسا ہُوا کہ وہ گلّوں کی تلاش میں گئے، اور وہ عمون کے پِیچھے پِیچھے گئے، اور وہ بڑی تیزی کے ساتھ دوڑے اور بادِشاہ کے گلّوں سے آگے ہو گئے، اور اُنھیں دوبارہ پانی والی جگہ پر اِکٹھا کرکے لائے۔",
                "۳۳": "اور وہ آدمی دوبارہ اُن کے گلّوں کو تتر بتر کرنے کے لیے کھڑے ہُوئے؛ لیکن عمون نے اپنے بھائیوں سے کہا: گلّوں کو اپنے گھیروں میں لے لو تاکہ یہ بھاگ نہ جائیں؛ اور مَیں اُن آدمیوں کے ساتھ نمٹتا ہُوں جو ہمارے گلّوں کو تِتر بِتر کرتے ہیں۔",
                "۳۴": "پَس اُنھوں نے ویسا ہی کِیا جَیسے عمون نے اُنھیں حُکم دِیا اور وہ آگے بڑھا اور اُن سے نمٹنے کے لیے کھڑا ہُوا جو سیبس کے پانیوں کے پاس کھڑے تھے اور وہ شُمار میں کم نہ تھے۔",
                "۳۵": "پَس وہ عمون سے نہ ڈرے، کیوں کہ اُن کا خیال تھا کہ اُن کا ایک ہی آدمی اُس کو اُن کی مرضی کے مُطابق قتل کر سکتا ہے، چُوں کہ وہ جانتے نہ تھے کہ خُدا نے مضایاہ سے وعدہ کِیا تھا کہ وہ اُس کے بیٹوں کو اُن کے ہاتھوں سے چُھڑائے گا؛ نہ وہ خُداوند کی بابت کُچھ جانتے تھے؛ پَس وہ صرف اپنے بھائیوں کی بربادی پر خُوش تھے؛ اور اِس وجہ سے وہ بادِشاہ کے گلّوں کو تِتر بِتر کرنے کے لیے کھڑے ہوتے تھے۔",
                "۳۶": "بہرحال عمون کھڑا ہُوا اور اپنی فلاخن کے ساتھ اُن پر پتھر پھینکنے لگا؛ ہاں، بڑی قوت کے ساتھ اُس نے اُن پر فلاخن سے پتھر پھینکے؛ اور یُوں اُن کی خاصی تعداد کو ہلاک کر دِیا، اِس قدر کہ وہ اُس کی طاقت پر دنگ ہونے لگے؛ تو بھی اپنے بھائیوں کی ہلاکت کے سبب سے وہ اُس پر غضب ناک تھے، اور اُنھوں نے اُسے مارنے کا پکا اِرادہ کِیا؛ چُناں چہ یہ دیکھتے ہُوئے کہ وہ اُسے اپنے پتھروں سے نِشانہ نہیں بنا سکتے، وہ اُسے قتل کرنے کے لیے لٹھوں کے ساتھ آگے بڑھے۔",
                "۳۷": "لیکن دیکھو، ہر وہ آدمی جِس نے عمون کو ہلاک کرنے کے لیے اپنا لٹھ اُٹھایا، اُس نے اپنی تلوار سے اُس کا بازُو کاٹ دِیا؛ کیوں کہ اُس نے تلوار کی تیز دھار سے اُن کے بازوؤں پر وار کِیے، اِس قدر کہ وہ حیران ہونے لگے اور اُس کے سامنے سے بھاگنے لگے؛ ہاں اور وہ شُمار میں کم نہ تھے؛ اور اُس نے اپنے زور ِبازو سے اُنھیں فرار ہونے پر مجبُور کر دِیا۔",
                "۳۸": "اب اُن میں سے چھے فلاخن سے ہلاک ہوئے، لیکن اُس نے اپنی تلوار سے اُن کے سردار کے علاوہ کسی اور کو قتل نہ کِیا، اور جتنے بازو اُس کے خِلاف اُٹھے تھے اُتنے ہی اُس نے کاٹ ڈالے، اور وہ شُمار میں کم نہ تھے۔",
                "۳۹": "اور اُنھیں دُور بھگانے کے بعد، وہ واپس آیا اور اُنھوں نے اپنے گلّوں کو پانی پِلایا اور اُنھیں بادِشاہ کی چراہ گاہ کی طرف لائے، اور پھر وہ اُن کے بازُوؤں کو اُٹھا کر جو عمون کی تلوار نے کاٹ ڈالے تھے، جِنھوں نے اُسے قتل کرنے کی کوشِش کی تھی؛ بادِشاہ کے حُضُور پیش ہُوئے، اور وہ بادِشاہ کے سامنے اِن کے کاموں کی گواہی کے لیے پیش کِیے گئے جو اُنھوں نے انجام دِیے تھے۔"
            },
            "18": {
                "۱": "اور اَیسا ہُوا کہ لمونی بادِشاہ نے حُکم دِیا کہ اُس کے خادِم اُس کے سامنے حاضِر ہُوں اور اُن تمام باتوں کی گواہی دیں جو اُنھوں نے اِس مُعاملے کے مُتعلق دیکھی تھیں۔",
                "۲": "اور جب وہ سب اُن باتوں کی گواہی دے چُکے جو اُنھوں نے دیکھی تھیں، اور پھر جب اُس نے اپنے گلّے بچانے کے لیے عمون کی وفاداری کو جانا اور یہ بھی جانا کہ اپنے قتل کرنے والوں کے خِلاف لڑائی میں وہ کس قدر سُورما تھا تو وہ نہایت حیران ہُوا اور کہنے لگا: یقِیناً، یہ آدمی سے بڑھ کر ہے۔ دیکھو، کیا یہ عظیم و قدِیر رُوح نہیں ہے جو اُن لوگوں میں اُن کی خُون ریزی کے سبب سے اِن پر اَیسی سزائیں نازِل کرتی ہے؟",
                "۳": "اور اُنھوں نے بادِشاہ کو جواب دِیا اور کہنے لگے: آیا وہ عظیم و قدِیر رُوح ہے یا آدمی، ہم نہیں جانتے؛ اَلبتہ اِتنا ہم جانتے ہیں، کہ بادِشاہ کے دُشمن اُسے قتل نہیں کر سکتے؛ اور اُس کی مُہارت اور بڑی زور آوری کی بدولت جب وہ ہمارے ساتھ ہو تو وہ بادِشاہ کے گلّے تِتر بِتر نہیں کر سکتے ہیں، پَس ہم جانتے ہیں کہ وہ بادِشاہ کا دوست ہے۔ اور اب، اَے بادِشاہ، ہمیں یقِین نہیں آتا کہ کوئی آدمی اِتنا زور آور ہو سکتا ہے، بَس ہم جانتے ہیں کہ اُسے قتل نہیں کِیا جا سکتا۔",
                "۴": "اور اب جب بادِشاہ نے یہ باتیں سُنیں تو اُس نے اُن سے کہا: اب مَیں نے جان لِیا ہے کہ وہ عظیم و قدِیر رُوح ہے اور وہ اِس وقت تُمھاری زِندگیوں کی حفاظت کے لیے نیچے آئی ہے تاکہ مَیں تُمھیں ہلاک نہ کرُوں، جِس طرح تُمھارے بھائیوں کو کِیا تھا۔ اب یہ وہی عظیم رُوح ہے، جِس کی بابت ہمارے باپ دادا نے کہا ہے۔",
                "۵": "اب یہ لمونی کی روایت تھی جِس کو اُس نے اپنے باپ سے پایا تھا کہ کوئی عظیم و قدِیر رُوح ہے۔ اِس کے باوجُود کہ وہ عظیم رُوح پر یقِین رکھتے تھے، اُن کا خیال تھا کہ وہ جو کُچھ کرتے ہیں درست ہے؛ اَلبتہ، لمونی اِس ڈر سے زیادہ خوف زدہ ہونے لگا کہ اُس نے اپنے خادِموں کو ہلاک کر کے غلطی کی ہے۔",
                "۶": "چُناں چہ اُس نے اُن میں سے بُہت کو قتل کِیا تھا کیوں کہ پانی والے مقام پر اُن کے بھائیوں نے اُن کے گلّوں کو تِتر بِتر کِیا؛ اور یُوں، چُوں کہ اُن کے گلّے تِتر بِتر ہُوئے لہٰذا وہ قتل کر دِیے گئے۔",
                "۷": "اب سیبس کے پانیوں کے پاس کھڑے ہو کر لوگوں کے گلّوں کو تِتر بِتر کرنا اِن لامنوں کا معمُول تھا، تاکہ اِس طرح جو تِتر بِتر ہو کر اُن کی اپنی سرزمِین میں چلے جاتے اُنھیں وہ ہانک کر لے جاتے، اور یُوں لُوٹ مار کرنا اُن کا معمُول تھا۔",
                "۸": "اور اَیسا ہُوا کہ لمونی بادِشاہ نے اپنے نوکروں سے یہ کہتے ہُوئے دریافت کِیا: وہ آدمی کہاں ہے جِس میں اَیسی بڑی قدرت ہے؟",
                "۹": "اور اُنھوں نے اُس سے کہا، وہ تیرے گھوڑوں کو چارا ڈال رہا ہے۔ اب بادِشاہ اپنے خادِموں کو اپنے گلّوں کو پانی پِلانے کے لیے بھیجنے سے پہلے حُکم دے چُکا تھا کہ وہ اُس کے گھوڑے اور رتھ تیار کریں، اور نِیفی کے مُلک میں جانے کا بندوبست کریں؛ پَس لمونی کے باپ نے جو اُس ساری سرزمِین کا بادِشاہ تھا، نِیفی کے مُلک میں بُہت بڑی ضیافت تیار کی تھی۔",
                "۱۰": "اب جب لمونی بادِشاہ نے سُنا کہ عمون اُس کے گھوڑے اور اُس کے رتھ تیار کر رہا ہے تو وہ عمون کی وفاداری کے باعث اور بھی حیران ہُوا اور کہنے لگا: یقِیناً میرے نوکروں میں ایک بھی اَیسا نوکر نہیں جو اِس آدمی کی مانِند وفادار ہو، پَس وہ میرا ہر حُکم یاد رکھتا ہے اور اُن پر عمل کرتا ہے۔",
                "۱۱": "اور اب یقِیناً مَیں نے جان لیا ہے کہ یہ عظیم و قدِیر رُوح ہے، اور میری تمنا ہے کہ وہ میرے پاس آئے، لیکن مُجھ میں جُراَت نہیں ہے۔",
                "۱۲": "اور اَیسا ہُوا کہ جب بادِشاہ اور اُس کے خادِموں کے لیے عمون گھوڑے اور رتھ تیار کر چُکا، تو وہ بادِشاہ کے پاس گیا، اور دیکھا کہ بادِشاہ کا چہرا بدلا ہُوا ہے، پَس وہ اُس کی حُضُوری سے مُڑنے ہی والا تھا۔",
                "۱۳": "اور بادِشاہ کے نوکروں میں سے ایک نے کہا، رباناہ، جِس کے معنی سُورما یا عظیم بادِشاہ کے ہیں، چُوں کہ، وہ اپنے بادِشاہوں کو سُورما سمجھتے تھے؛ اور یُوں اُس نے اُس سے کہا: رباناہ، بادِشاہ چاہتا ہے کہ تُو ٹھہرے۔",
                "۱۴": "پَس عمون بادِشاہ کی جانب مُڑا اور اُس سے کہا: اَے بادِشاہ تُو کیا چاہتا ہے کہ مَیں تیرے لیے کرُوں؟ اور بادِشاہ نے اُن کے وقت کے مُطابق ایک گھڑی تک اُسے جواب نہ دِیا کیوں کہ وہ جانتا نہ تھا کہ وہ اُسے کیا کہے۔",
                "۱۵": "اور اَیسا ہُوا کہ عمون نے پھر اُس سے کہا: تُو مُجھ سے کیا چاہتا ہے؟ لیکن بادِشاہ نے اُس کو جواب نہ دِیا۔",
                "۱۶": "اور اَیسا ہُوا کہ عمون، چُوں کہ خُدا کے رُوح سے معمور تھا، پَس اُس نے بادِشاہ کے خیالات کو جان لِیا۔ اور اُس نے اُس سے کہا: کیا اِس سبب سے جو تُو نے سُنا کہ مَیں نے تیرے نوکروں اور گلّوں کا دِفاع کِیا اور اُن کے بھائیوں میں سے سات کو اپنی فلاخن اور تلوار سے ہلاک کِیا اور تیرے گلّوں اور تیرے نوکروں کے دِفاع کی غرض سے باقیوں کے بازُو کاٹ ڈالے؛ دیکھ کیا یہ تیری حیرت کا سبب ہے؟",
                "۱۷": "مَیں تُجھ سے کہتا ہُوں کہ کیا بات ہے کہ تُو بڑا حیرت زدہ ہے؟ دیکھ مَیں اِنسان ہُوںِ، اور تیرا نوکر ہُوں؛ میں تیری ہر واجب خواہش پُوری کرُوں گا۔",
                "۱۸": "اب جب بادِشاہ نے یہ باتیں سُنیں، تو وہ اور بھی حیران ہُوا، کیوں کہ اُس نے دیکھا کہ عمون اُس کے خیالات کو جان سکتا تھا؛ لیکن اِس کے باوجُود، لمونی بادِشاہ نے اپنا مُنہ کھولا، اور اُس سے کہا: تُو کون ہے؟ کیا تُو وہی عظیم و قدِیر رُوح ہے جو ہمہ دان ہے؟",
                "۱۹": "عمون نے جواب دِیا اور اُس سے کہا: مَیں نہیں ہُوں۔",
                "۲۰": "اور بادِشاہ نے کہا: پھر تُو میرے دِل کے خیالات کو کیسے جانتا ہے؟ تُو دلیری سے بات کر، اور مُجھے اِن باتوں کی بابت بتا، اور مُجھے یہ بھی بتا کہ تُو نے کِس قُوّت سے میرے اُن بھائیوں کو ہلاک کِیا اور بازُو کاٹے جو میرے گلّوں کو تِتر بِتر کرتے تھے—",
                "۲۱": "اور اب، اگر تُو مُجھے اِن چیزوں کی بابت بتائے گا تو تُو جِس کی بھی آرزُو کرے گا مَیں تُجھے دُوں گا اور اگر ضرُورت پڑی تو مَیں اپنی فَوجوں سے تیری حِفاظت کرُوں گا؛ اَلبتہ مُجھے معلُوم ہے کہ تُو اُن سب سے زیادہ زور آور ہے، پھر بھی تُو جو کُچھ مُجھ سے مانگے گا مَیں تُجھے وہ بخشُوں گا۔",
                "۲۲": "اب عمون اگرچہ دانا تھا، اَلبتہ بےضرَر تھا، اُس نے لمونی سے کہا: کیا تُو میری باتوں پر کان لگائے گا اگر مَیں تُجھے بتاؤں کہ مَیں کِس قُدرت سے یہ امُور انجام دیتا ہُوں؟ اور مَیں تُجھ سے اِسی بات کا طلب گار ہُوں۔",
                "۲۳": "اور بادِشاہ نے اُسے جواب دِیا اور کہا: ہاں، مَیں تیری سب باتوں پر اِیمان لاؤں گا۔ اور یُوں وہ حربے سے پکڑا گیا۔",
                "۲۴": "اور عمون دلیری کے ساتھ اُس سے کلام کرنے لگا، اور اُس سے کہا: کیا تُو اِیمان لاتا ہے کہ خُدا ہے؟",
                "۲۵": "اور اُس نے جواب دِیا، اور اُس سے کہا: مَیں نہیں جانتا کہ اِس کے معنی کیا ہیں۔",
                "۲۶": "اور تب عمون نے کہا: کیا تُو اِیمان لاتا ہے کہ کوئی عظیم و قدِیر رُوح موجُود ہے؟",
                "۲۷": "اور اُس نے کہا، جی ہاں۔",
                "۲۸": "اور عمون نے کہا، یہی خُدا ہے۔ اور عمون نے اُسے پھر کہا: کیا تُو اِیمان لاتا ہے کہ اِس عظیم و قدِیر رُوح نے، جو خُدا ہے، ہر شَے کو خلق کِیا جو آسمان اور زمِین پر ہے؟",
                "۲۹": "اور اُس نے کہا: جی ہاں، مَیں اِیمان لاتا ہُوں کہ اُس نے ہر ایک شَے کو جو زمِین پر ہے خلق کِیا؛ لیکن آسمانوں کی بابت مُجھے معلُوم نہیں۔",
                "۳۰": "اور عمون نے اُس سے کہا: آسمان وہ عرشِ بریں ہے جہاں خُدا اور اُس کے تمام پاک فرِشتے رہتے ہیں۔",
                "۳۱": "اور لمونی بادِشاہ نے کہا: کیا یہ زمِین سے اُوپر ہے؟",
                "۳۲": "اور عمون نے کہا: جی ہاں، اور وہ نِیچے کُل بنی آدم پر نظر کرتا ہے؛ اور وہ دِل کے سب خیالوں اور اِرادوں کو جانتا ہے؛ پَس اَزّل سے اُن سب کو اُسی کے دستِ مُبارک نے خلق کِیا ہے۔",
                "۳۳": "اور لمونی بادِشاہ نے کہا: مَیں اِن سب باتوں پر اِیمان لاتا ہُوں جو تُو نے بیان کی ہیں۔ کیا تُو خُدا کی طرف سے بھیجا گیا ہے؟",
                "۳۴": "عمون نے اُس سے کہا: مَیں صِرف اِنسان ہُوں اور اِنسان اِبتدا میں خُدا کی شبِیہ پر خلق کِیا گیا تھا، اور مَیں اِس قَوم کو اِن باتوں کی تعلِیم دینے کے لیے پاک رُوح کے وسیلے سے بُلایا گیا ہُوں، تاکہ اُنھیں اُس کی پہچان کرائی جائے جو راست اور سچّ ہے؛",
                "۳۵": "اور اُس رُوح کی تاثِیر مُجھ میں بستی ہے جو مُجھے معرفت، اور قُدرت بھی بخشتی ہے میرے اِیمان اور اُن نیک تمناؤں کے مُطابق جو خُدا پر ہیں",
                "۳۶": "اب جب عمون یہ باتیں کہہ چُکا، تو اُس نے دُنیا کی تخلیق سے شُروع کِیا، اور آدم کی تخلیق سے بھی، اور اِنسان کی زوال پذیری کی بابت سب باتیں اُسے بتائیں، اور سرگُزشت اور لوگوں کی بابت وہ پاک صحائف اُس کے سامنے کھول کھول کر بیان کِیے، جِن کی بابت اَنبیا فرما چُکے تھے، بلکہ اُس وقت سے جب اُن کا باپ، لحی، یروشلِیم سے روانہ ہُوا تھا۔",
                "۳۷": "اور اُس نے اُن سے (پَس یہ بادِشاہ اور اُس کے نوکروں کے واسطے تھا)بیابان میں اُن کے باپ دادا کی ساری مُسافتوں، اور بھوک اور پیاس کے ساتھ اُن سب مُصِیبتوں اور اُن کی مُشقّتوں اور دُوسری باتوں کی بابت بھی اُن کو سب کُچھ صاف صاف بتایا۔",
                "۳۸": "اور اُس نے اُنھیں لامن اور لیموئیل اور اِسماعیل کے بیٹوں کی بغاوت کے مُتعلق بھی بتایا، ہاں، اُن کی ساری بغاوتیں اُن پر تفصِیل سے عِیاں کیں؛ اور اُس نے لحی کی یروشلِیم سے روانگی کے وقت سے موجُودہ وقت تک سارے احوال اور صحائف کھول کھول کر بیان کِیے۔",
                "۳۹": "بلکہ یہی سب کُچھ نہیں ہے؛ پَس اُس نے مُخلصی کا منصُوبہ بھی اُن سے بیان کِیا، جو بِنائے عالم سے تیار کِیا گیا تھا؛ اور اُس نے مسِیح کی آمد کے مُتعلق بھی اُنھیں بتایا اور خُداوند کی ساری صنعت کاریاں اُن پر آشکار کیں۔",
                "۴۰": "اور اَیسا ہُوا کہ اِن سب باتوں کو بتانے کے بعد، اور بادِشاہ کو اُن کی تفسِیر بیان کرنے کے بعد، بادِشاہ اِن سب باتوں پر اِیمان لے آیا۔",
                "۴۱": "اور وہ یہ کہہ کر خُداوند سے فریاد کرنے لگا: اَے خُداوند، رحم کر، اپنی بے پناہ رحمت کے موافق جو تُو نے نِیفی کی اُمّت پر نازِل فرمائی، مُجھ پر اور میری قَوم پر نازِل فرما۔",
                "۴۲": "اور اب جب وہ یہ کہہ چُکا، تو وہ زمِین پر گر پڑا، گویا وہ بے جان ہو گیا تھا۔",
                "۴۳": "اور اَیسا ہُوا کہ اُس کے نوکروں نے اُسے اُٹھایا اور اُس کی بیوی کے پاس لے گئے، اور اُسے بستر پر لٹا دِیا اور وہ دو دِن اور دو راتیں مُردے کی مِثل پڑا رہا؛ اور اُس کی بیوی، اور اُس کے بیٹوں، اور اُس کی بیٹیوں نے لامنوں کے رِیت و رواج کے مُطابق اُس کے واسطے ماتم کِیا، اُس کی موت پر شِدت سے نوحہ کنا ہُوئے۔"
            },
            "19": {
                "۱": "اور اَیسا ہُوا کہ دو دِن اور دو راتوں کے بعد وہ اُس کا جسم لے جا کر قبر میں رکھنے کو تھے، جو اُنھوں نے اپنے مُردوں کو دفنانے کے لیے بنوائی تھی۔",
                "۲": "اب ملکہ عمون کا چرچا سُن چُکی تھی، پَس اُس نے اُسے بُلا بھیجا اور چاہا کہ وہ اُس کے پاس آئے۔",
                "۳": "اور اَیسا ہُوا کہ عمون نے ویسا ہی کِیا جیسا اُسے حُکم دِیا گیا تھا، اور وہ ملکہ کے پاس گیا، اور یہ جاننے کا خواہاں ہُوا کہ وہ کیا چاہتی ہے کہ وہ اُس کے لیے کرے۔",
                "۴": "اور اُس نے اُس سے کہا: میرے شوہر کے نوکروں نے مُجھے بتایا ہے، تُو پاک خُدا کا نبی ہے، اور تُجھ میں اُس کے نام پر بُہت سے بڑے بڑے کام کرنے کی قُدرت ہے۔",
                "۵": "پَس، اگر اَیسا ہے، تو مَیں چاہتی ہُوں کہ تُو اندر جا اور میرے شوہر کو دیکھ، کیوں کہ وہ بستر پر دو دِن اور دو راتوں سے پڑا ہُوا ہے؛ اور بعض لوگ کہتے ہیں کہ وہ مرا نہیں ہے جب کہ دُوسرے کہتے ہیں کہ وہ وفات پا گیا ہے، اور اُس سے بدبُو آتی ہے، اور یہ کہ اُسے قبر میں رکھ دِیا جانا چاہیے؛ لیکن جہاں تک میرا خیال ہے، مُجھے اُس سے بدبُو نہیں آتی۔",
                "۶": "اب، عمون اِسی بات کا خواہاں تھا، پَس وہ جانتا تھا کہ لمونی بادِشاہ خُدا کی قُدرت کے زیرِ سایہ تھا؛ وہ جانتا تھا کہ بے اعتقادی کا سیاہ پردہ اُس کی عقل سے ہٹایا جا رہا تھا، اور نُور جِس نے اُس کی عقل کو مُنوّر کِیا، وہ خُدا کے جلال کا نُور تھا، جو کہ اُس کی نرالی فضِیلت کا نُور تھا—ہاں اُس نُور نے اُس کی رُوح کو اَیسی خُوشی سے مَعمُور کر دِیا، کہ تارِیکی کا بادل چھٹ گیا تھا، اور یہ کہ دائمی زِندگی کا نُور اُس کی جان میں روشن ہو گیا تھا، ہاں، اُس نے معرفت پائی کہ اُس کے طبعی بدن پر یہ غالِب آ چُکا تھا، اور وہ خُدا میں اُٹھا لے جایا گیا تھا—",
                "۷": "پَس ملکہ نے اُس سے جو چاہا، صِرف اُسی بات کا وہ مُشتاق تھا۔ پَس وہ ملکہ کی خواہش کے مُطابق اندر بادِشاہ کو دیکھنے گیا؛ اور اُس نے بادِشاہ کو دیکھا، اور وہ جانتا تھا کہ وہ مرا نہیں ہے۔",
                "۸": "اور اُس نے ملکہ سے کہا: وہ مرا نہیں، بلکہ خُدا میں سوتا ہے، اور کل صبح وہ دوبارہ جاگ جائے گا؛ پَس اُس کو دفن مت کرنا۔",
                "۹": "اور عمون نے اُس سے کہا: کیا تُو اُس بات پر اِیمان لاتی ہے؟ اور اُس نے اُس کو کہا، تیرے کلام، اور ہمارے نوکروں کی باتوں کے سِوا میرے پاس کوئی گواہی نہیں؛ تو بھی میرا اِیمان ہے کہ تیرے کہنے کے موافق ہو گا۔",
                "۱۰": "اور عمون نے اُس سے کہا: اپنے اِیمان کی کثرت کے باعث تُو مبارک ہے؛ مَیں تُجھ سے کہتا ہُوں اَے خاتُون نِیفی کی ساری اُمّت کے درمیان میں بھی اَیسا عظِیم اِیمان موجُود نہیں ہے۔",
                "۱۱": "اور اَیسا ہُوا کہ اُس نے اپنے شوہر کے بستر پر اُس وقت سے آنے والے کل کے اُس وقت تک نظر رکھی، جِس کا عمون نے کہا تھا کہ وہ بے دار ہو گا۔",
                "۱۲": "اور اَیسا ہُوا کہ عمون کے کلام کے مُطابق وہ جاگ گیا؛ اور جب وہ اُٹھا تو اُس نے اپنا ہاتھ عورت کی طرف بڑھایا اور کہا: خُدا کا نام مُبارک ہے اور تُو بھی مُبارک ہے۔",
                "۱۳": "پَس تیری حیات کی قَسم، دیکھ، مَیں نے اپنے مُخلصی دینے والے کو دیکھا ہے؛ اور وہ آئے گا، اور عورت سے پَیدا ہو گا، اور کُل بنی نوع اِنسان کو جو اُس کے نام پر اِیمان لاتے ہیں مُخلصی بخشے گا۔ اب، جب اُس نے یہ باتیں کہیں، تو اُس کا دِل جوش سے بھر گیا؛ اور دوبارہ خُوشی کے باعث رُوحانی وجدان میں چلا گیا؛ اور ملکہ پر بھی وجدان طاری ہو گیا، چُوں کہ رُوح نے اُسے بھی مغلُوب کر لِیا تھا۔",
                "۱۴": "اب جب عمون نے دیکھا کہ خُداوند کا رُوح اُس کی دُعاؤں کے موافق اُس کے بھائیوں، لامنوں، پر اُنڈیلا گیا ہے، جو نِیفیوں میں بڑی زیادہ گِریہ زاری و ماتم کا سبب بنے رہے تھے، بلکہ خُدا کی ساری اُمّتوں میں اپنی بدیوں اور روایتوں کے باعث بڑے ماتم کا سبب بنے رہے تھے، اُس نے گھٹنے ٹیکے، اور جو کُچھ اُس نے اُس کے بھائیوں کے لیے کِیا، اپنی ساری جان سے دُعا کرنے اور خُدا کی شُکر گُزاری کرنے لگا؛ اور وہ بھی خُوشی سے مغلُوب ہُوا؛ اور یُوں وہ تینوں زمِین پر وجدانی کیفِیّت میں پڑے تھے۔",
                "۱۵": "اب، جب بادِشاہ کے نوکروں نے یہ دیکھا کہ وہ بے ہوش پڑے ہیں، تو وہ بھی خُدا سے فریاد کرنے لگے، پَس خُداوند کا خَوف اُن پر بھی چھا گیا تھا، پَس یہ وہ لوگ تھے جِنھوں نے بادِشاہ کے سامنے کھڑے ہو کر عمون کی عظِیم قُدرت کی گواہی دِی تھی۔",
                "۱۶": "اور اَیسا ہُوا کہ اُنھوں نے اپنی ساری قُوّت کے ساتھ خُداوند کا نام پُکارا، یعنی وہ سب زمِین پر سجدہ ریز ہو چُکے تھے، آبش نامی لامنی عورت کے سِوا، جو اپنے باپ کی حیرت انگیز رویا کے باعث کئی برسوں سے خُداوند پر اِیمان لا کر تبدِیل ہو چُکی تھی—",
                "۱۷": "یُوں چُوں کہ وہ خُداوند پر اِیمان لائی اور کبھی بھی اُس نے اِس بات کو ظاہر نہ ہونے دِیا، پَس جب اُس نے دیکھا کہ لمونی کے سب نوکر اور اُس کی مالِکن بھی، ملکہ، اور بادِشاہ اور عمون زمِین پر چت پڑے ہیں، یہ جان کر کہ یہ خُدا کی قُدرت تھی؛ اور اُس نے سوچا کہ لوگوں کو بتانے کا یہی موقعہ ہے، کہ اُن کے درمیان کیا رُونُما ہُوا ہے، تاکہ اُن کا اِس منظر کو دیکھنا خُدا کی قُدرت پر اِیمان لانے کا سبب ہو، سو وہ گئی اور گھر گھر لوگوں کو بتانے لگی۔",
                "۱۸": "اور وہ بادِشاہ کے گھر میں آ کر جمع ہونے لگے۔ اور ایک ہجوم وہاں آیا، اور بادِشاہ اور ملکہ اور اُن کے نوکروں کو زمِین پر چت پڑے ہُوئے دیکھ کر حیرت زدہ ہوئے، اور وہ سب وہاں مُردوں کی مانند پڑے تھے؛ اور اُنھوں نے عمون کو بھی دیکھا، اور دیکھو، وہ نِیفی تھا۔",
                "۱۹": "اور اب لوگ آپس میں بُڑبڑانے لگے، بعض نے کہا کہ یہ بڑی مُصِیبت اُن پر، یعنی بادِشاہ اور اُس کے گھرانے پر اِس لیے نازِل ہُوئی ہے کیوں کہ اُس نے نِیفی کو اِس مُلک میں رہنے دِیا۔",
                "۲۰": "اَلبتہ بعض نے اُنھیں جِھڑک کر کہا: بادِشاہ کے گھر پر یہ مُصِیبت اِس لیے آئی ہے کیوں کہ اُس نے اپنے اُن نوکروں کو قتل کِیا جن کے گلّے سیبس کے پانیوں پر تِتر بِتر ہو جاتے تھے۔",
                "۲۱": "اور سیبس کے پانیوں پر کھڑے ہونے والے اور بادِشاہ کے گلّوں کو تِتر بِتر کرنے والے آدمیوں نے بھی اُنھیں ملامت کی، وہ عمون کے ساتھ اِس وجہ سے خفا تھے کہ اُس نے اُس کے بھائیوں کی کثِیر تعداد کو تلوار سے سیبس کے پانیوں پر بادِشاہ کے گلّوں کا دِفاع کرتے ہوئے ہلاک کِیا تھا۔",
                "۲۲": "اب، اُن میں سے ایک، جِس کا بھائی عمون کی تلوار سے قتل ہُوا تھا، چُوں کہ وہ عمون کے ساتھ سخت ناراض تھا، سو اُس نے اُسے قتل کرنے کے لیے اپنی تلوار نِکالی اور آگے بڑھا تاکہ وہ عمون پر وار کرے، جب اُس نے قتل کرنے کے لیے اپنی تلوار اُٹھائی، تو دیکھو، وہ مُردہ ہو کر گِر پڑا۔",
                "۲۳": "اب ہم دیکھتے ہیں کہ عمون کو قتل نہیں کِیا جاسکتا تھا، پَس خُداوند نے اُس کے باپ مضایاہ سے کہا تھا: مَیں اُسے بچائے رکھُوں گا، اور اُس کے لیے تیرے اِیمان کے موافق ہو گا—پَس مضایاہ نے اُسے خُداوند کے سُپرد کِیا۔",
                "۲۴": "اور اَیسا ہُوا کہ جب ہجوم نے دیکھا کہ وہ آدمی مُردہ ہو کر گِر پڑا ہے، جس نے عمون کو قتل کرنے کے لیے تلوار اُٹھائی تھی، تو اُن سب پر خَوف چھا گیا، اور اُنھوں نے اپنے ہاتھ آگے بڑھا کر اِس کو بلکہ اُن میں سے کسی کو بھی جو گِرے ہُوئے تھے چُھونے کی جُراَت نہ کی؛ اور آپس میں اور بھی حیران ہونے لگے کہ اِس بڑی قُدرت کا سبب کیا ہو سکتا ہے، یا پھر اِن سب باتوں کے کیا معنی ہیں۔",
                "۲۵": "اور اَیسا ہُوا کہ اُن میں سے کئی کہتے کہ عمون عظیم و قدِیر رُوح ہے جب کہ بعض کہتے کہ وہ عظیم و قدِیر رُوح کی طرف سے بھیجا ہُوا ہے۔",
                "۲۶": "بہرکیف دُوسروں نے اُن سب کو یہ کہہ کر جِھڑکا کہ وہ بَلا ہے جِس کو نِیفیوں نے اُنھیں عذاب دینے کے لیے بھیجا ہے۔",
                "۲۷": "اور بعض تھے، جِنھوں نے گُمان کِیا کہ عمون کو عظیم و قدِیر رُوح کی طرف سے اُن کی بدیوں کے سبب سے اُنھیں ستانے کے لیے بھیجا گیا ہے؛ اور یہ کہ عظیم و قدِیر رُوح ہمیشہ نِیفیوں کی نِگہبان تھی، جِس نے ہمیشہ اُنھیں اُن کے ہاتھوں سے چُھڑایا تھا؛ اور اُنھوں نے دعویٰ کِیا کہ یہ عظیم رُوح ہی تھی جِس نے اُن کے بُہت سے لامنی بھائیوں کو ہلاک کِیا تھا۔",
                "۲۸": "اور یُوں اُن میں شدِید جھگڑا ہونے لگا اور یُوں جب وہ جھگڑ رہے تھے تو وہ خادِمہ عورت جِس نے بھیڑ جمع کی تھی جب اُس نے مجمع کو آپس میں جھگڑا کرتے دیکھا تو وہ بُہت شدِید غم زدہ ہُوئی، حتیٰ کہ رونے لگی۔",
                "۲۹": "اور اَیسا ہُوا کہ وہ آگے بڑھی اور ملکہ کو ہاتھ سے پکڑا کہ شاید وہ اُسے زمِین سے اُٹھا سکے اور اُس نے جُونہی اُس کے ہاتھ کو چُھوا وہ فی الفور اُٹھی اور اپنے پاؤں پر کھڑی ہو گئی، اور بُلند آواز سے یہ کہہ کر چِلائی: اَے مُبارک یِسُوع، جِس نے مجھے خَوف ناک جہنم سے بچایا! اَے مُبارک خُدا، اِن لوگوں پر رحم فرما!",
                "۳۰": "اور جب وہ یہ کہہ چُکی تو اُس نے خُوشی سے مَعمُور ہو کر اپنے ہاتھوں کو جوڑا، بہت سی باتیں کہیں جو سمجھی نہ گئیں؛ اور جب وہ یہ کر چُکی، تو اُس نے لمونی بادِشاہ کو ہاتھ سے پکڑا، اور دیکھو وہ اُٹھا اور اپنے پاؤں پر کھڑا ہو گیا۔",
                "۳۱": "اور وہ اپنے لوگوں کو جھگڑے میں مشغُول دیکھ کر فی الفور آگے بڑھا اور اُنھیں جِھڑکنے لگا اور اُن باتوں کی تعلِیم دینے لگا، جو اُس نے عمون کی زبانی سُنی تھیں؛ اور جِتنوں نے اُس کے کلام کو سُنا، اُس کا یقِین کِیا، اور خُداوند کی طرف رُجُوع لائے۔",
                "۳۲": "لیکن اُن میں بُہت سے تھے جو اُس کا کلام سُننا نہ چاہتے تھے؛ پَس اُنھوں نے اپنی راہ لی۔",
                "۳۳": "اور اَیسا ہُوا کہ جب عمون اُٹھا تو اُس نے بھی اُن کی مدد فرمائی، اور لمونی کے تمام نوکروں کی مدد بھی کی؛ اُن سب نے لوگوں کے سامنے اُس ایک ہی بات کا اِعلان کِیا—کہ اُن کے دِل تبدِیل ہو چُکے تھے؛ کہ بدی کرنے کی اُنھیں کوئی تمنا نہ رہی تھی۔",
                "۳۴": "اور دیکھو بُہتوں نے لوگوں کے سامنے اِعلان کِیا کہ اُنھوں نے فرِشتوں کو دیکھا تھا اور اُن کے ساتھ ہم کلام ہُوئے تھے؛ اور یُوں اُنھوں نے خُدا کی باتوں اور اُس کی راست بازی کی بابت اُنھیں بتایا تھا۔",
                "۳۵": "اور اَیسا ہُوا کہ وہاں بُہت سے تھے جو اُن کے کلام پر اِیمان لائے تھے؛ اور جتنوں نے یقِین کِیا بپتِسما پایا؛ اور وہ راست باز اُمّت بن گئے، اور اُنھوں نے اپنے ہاں کلِیسیا قائم کی۔",
                "۳۶": "اور یُوں لامنوں کے درمیان میں خُداوند کے کام کا آغاز ہُوا؛ یُوں خُداوند اپنا رُوح اُن پر اُنڈیلنے لگا؛ اور ہم دیکھتے ہیں کہ اُس کا بازُو اُن سب لوگوں کی طرف بڑھا رہتا ہے جو تَوبہ کرتے اور اُس کے نام پر اِیمان لاتے ہیں۔"
            },
            "20": {
                "۱": "اور اَیسا ہُوا کہ جب وہ اُس مُلک میں کلِیسیا قائم کر چُکے تو لمونی بادِشاہ نے چاہا کہ عمون اُس کے ساتھ نِیفی کے مُلک جائے تاکہ وہ اُسے اپنے باپ کو دِکھائے۔",
                "۲": "اور عمون کو خُداوند کی آواز آئی، فرمایا: تُو نِیفی کے مُلک میں نہ جانا، پَس دیکھ بادِشاہ تیری جان کا خواہاں ہو گا بلکہ تُو مدونی کے مُلک میں جانا؛ کیوں کہ دیکھ تیرے بھائی ہارُون، اور میولکی اور آماہ بھی قید خانے میں ہیں۔",
                "۳": "اب اَیسا ہُوا کہ جب عمون نے یہ سُنا تو اُس نے لمونی سے کہا: دیکھ میرا بھائی اور میرے ہم خِدمت، مدونی کے قید خانے میں ہیں اور مُجھے جانا ہے تاکہ اُنھیں رہائی دِلا سکُوں۔",
                "۴": "اب لمونی نے عمون سے کہا: مَیں جانتا ہُوں کہ تُو زورِ خُداوندی سے سب کُچھ کر سکتا ہے۔ بہرحال دیکھ، مَیں تیرے ساتھ مدونی کے مُلک جاؤں گا؛ کیوں کہ مدونی کے مُلک کا بادِشاہ انطیامنو میرا دوست ہے؛ پَس مَیں مُلکِ مدونی کے لیے روانہ ہوتا ہُوں، تاکہ اُس مُلک کے بادِشاہ کی خُوشامد کروں، اور وہ تیرے بھائیوں کو قید خانے سے نِکال دے۔ اب لمونی نے اُس سے کہا: تُجھے کس نے بتایا کہ تیرے بھائی قید خانے میں ہیں؟",
                "۵": "اور عمون نے اُس سے کہا: مُجھے خُدا کے سِوا کسی اور نے نہیں بتایا، اور اُس نے مُجھ سے کہا—جا اور اپنے بھائیوں کو چُھڑا، کیوں کہ وہ مدونی کے مُلک کے قید خانہ میں ہیں۔",
                "۶": "اب جب لمونی نے یہ سُنا تو اُس نے حُکم دِیا کہ اُس کے نوکر اُس کے گھوڑے اور اُس کے رتھ تِیار کریں۔",
                "۷": "اور اُس نے عمون سے کہا: آ، مَیں تیرے ساتھ مدونی کے مُلک جاؤں گا اور وہاں مَیں بادِشاہ سے مِنّت سماجت کرُوں گا کہ وہ تیرے بھائیوں کو قید سے نِکال باہر کرے۔",
                "۸": "اور اَیسا ہُوا کہ جب عمون اور لمونی اُس طرف سفر جاری رکھے ہُوئے تھے، تو وہ لمونی کے باپ سے مِلے جو ساری سر زمِین کا بادِشاہ تھا۔",
                "۹": "اور دیکھو لمونی کے باپ نے اُس سے کہا: تُو اُس شان دار تہوار پر، جب مَیں نے اپنے بیٹوں کے لیے اور اپنے لوگوں کے لیے ضیافت تیار کی، کیوں نہیں آیا؟",
                "۱۰": "اور اُس نے یہ بھی کہا: تُو اِس نِیفی کے ساتھ کہاں جا رہا ہے جو جھوٹے شخص کی اَولاد میں سے ایک ہے؟",
                "۱۱": "اور اَیسا ہُوا کہ لمونی نے اُسے تفصیل سے بتایا کہ وہ کہاں جا رہا ہے کیوں کہ وہ اُسے ناراض کرنے سے ڈرتا تھا۔",
                "۱۲": "اور اُس نے اُسے وہ تمام اسباب بھی بتائے جِن کی وجہ سے وہ اپنی مملکت میں ہی رہا اور وہ اپنے باپ کی ضیافت میں نہیں پُہنچا تھا، جو اُس نے تیار کی تھی۔",
                "۱۳": "اور اب جب لمونی یہ سب باتیں اُسے بتا چُکا، تو دیکھو وہ نہایت حیران ہُوا کہ اُس کا باپ اُس کے ساتھ ناراض ہُوا اور کہنے لگا: لمونی، تُو اِن نِیفیوں کو رہا کرانے جا رہا ہے جو جھوٹے شخص کے فرزند ہیں، دیکھ، اُس نے ہمارے باپ دادا کو لُوٹا اور اب اُس کے بیٹے بھی ہمارے ہاں آئے ہیں تاکہ وہ اپنی مکاری اور اپنے جھوٹ سے ہمیں دھوکا دیں تاکہ پھر سے ہماری جائداد لُوٹیں۔",
                "۱۴": "اب لمونی کے باپ نے اُسے حُکم دِیا کہ وہ تلوار کے ساتھ عمون کو قتل کرے۔ اور اُس نے اُسے یہ حُکم بھی دِیا کہ وہ مدونی کے مُلک میں نہ جائے، بلکہ وہ اُس کے ساتھ اسماعیل کے مُلک کی طرف لوٹے۔",
                "۱۵": "لیکن لمونی نے اُس سے کہا: مَیں نہ عمون کو قتل کروں گا نہ اِسماعیل کے مُلک جاؤں گا، بلکہ مَیں مدونی کے مُلک کے لیے روانہ ہوتا ہُوں تاکہ مَیں عمون کے بھائیوں کو رہا کراؤں، پَس مَیں جانتا ہُوں کہ وہ راست آدمی ہیں اور سچّے خُدا کے پاک نبی ہیں۔",
                "۱۶": "اب جب اُس کے باپ نے یہ باتیں سُنیں تو وہ اُس کے ساتھ خفا ہُوا اور اُس نے اپنی تلوار نِکالی تاکہ وہ اُسے مار کر زمِین پر گرائے۔",
                "۱۷": "بہرکیف عمون آگے بڑھا اور اُس سے کہا: دیکھ تُو اپنے بیٹے کو نہ مار؛ تو بھی، اگرچہ بہتر ہے کہ تیرے بجائے وہ مرے، کیوں کہ دیکھ، وہ اپنے گُناہوں سے تَوبہ کر چُکا ہے؛ لیکن اگر تُو اپنے قہر میں، اِس وقت، ہلاک ہُوا، تو تیری جان بچائی نہ جا سکے گی۔",
                "۱۸": "اور پھر، یہ بہتر ہے کہ تُو اپنے آپ کو باز رکھ؛ کیوں کہ اگر تُو نے اپنے بیٹے کو مارا، چُوں کہ وہ معصُوم اِنسان ہے، چُناں چہ اُس کا خُون زمِین سے خُداوند اُس کے خُدا کو تُجھ سے اِنتقام لینے کے لیے پُکارے گا اور شاید تُو اپنی جان کھو دے۔",
                "۱۹": "اب جب عمون نے اُس سے یہ باتیں کہیں تو اُس نے یہ کہہ کر جواب دِیا: مَیں جانتا ہُوں کہ اگر مَیں اپنے بیٹے کو قتل کرتا ہُوں، تو مَیں معصُوم خُون بہاتا ہُوں؛ کیوں کہ یہ تُو ہے جو اُسے تباہ کرنے کا خواہاں ہے۔",
                "۲۰": "اور اُس نے عمون کو قتل کرنے کے لیے اپنا ہاتھ بڑھایا لیکن عمون نے اُس کے وار روکے اور اُس کے بازو پر بھی وار کِیا کہ وہ اُسے اِستعمال نہ کر سکے۔",
                "۲۱": "اب جب بادِشاہ نے دیکھا کہ عمون اُسے قتل کر دے گا، تو وہ عمون سے مِنّت کرنے لگا کہ وہ اُس کی زِندگی بخش دے۔",
                "۲۲": "لیکن عمون نے اپنی تلوار اُٹھائی اور اُس سے کہا: دیکھ، اگر تُو مُجھے میرے بھائیوں کو قید خانہ سے نِکالنے کی اِجازت نہ دے گا تو مَیں تُجھے ہلاک کر دُوں گا۔",
                "۲۳": "اب بادِشاہ نے اِس ڈر سے کہ کہیں وہ اپنی جان ہی نہ کھو دے کہا: اگر تُو میری زِندگی بخش دے تو جو تُو مانگے گا مَیں تُجھے دُوں گا، یعنی کہ آدھی سلطنت تک۔",
                "۲۴": "اب جب عمون نے دیکھا کہ جو اُس نے بادِشاہ کے ساتھ کِیا اُس کا اَثر اُس کی خواہش کے مُطابق ہُوا ہے، تو اُس نے اُس سے کہا: اگر تُو میرے بھائیوں کو قید خانہ سے باہر نِکالنے کی اِجازت دے، اور یہ بھی کہ لمونی اپنی سلطنت کا مالِک رہے، اور تُو اُس سے خفا نہ رہے، بلکہ ہر ایک بات میں جو وہ سوچتا ہے اُس کو اپنی مرضی سے انجام دینے کی اِجازت دے، تو پھر مَیں تیری جان بخش دُوں گا؛ ورنہ مَیں تُجھے زمِین میں گاڑھ دُوں گا۔",
                "۲۵": "اب جب عمون یہ باتیں کہہ چُکا تو بادِشاہ اپنی زِندگی کے باعث خُوش ہونے لگا۔",
                "۲۶": "اور جب اُس نے دیکھا کہ عمون اُسے قتل کرنے کا خواہاں نہ تھا، اور جب اُس نے یہ بھی دیکھا کہ وہ اُس کے بیٹے لمونی کے لِیے بڑی محبّت رکھتا ہے، تو وہ بہت زیادہ حیران ہُوا اور کہا: چُوں کہ تیری آرزُو یہی تھی کہ مَیں تیرے بھائیوں کو رہا کرُوں، اور کہ مَیں اپنے بیٹے کو اُس کی سلطنت پر برقرار رکھُوں، تو دیکھ، مَیں تُجھ سے وعدہ کرتا ہُوں کہ میرا بیٹا اِس وقت سے ہمیشہ تک اپنی سلطنت پر قائم رہے گا؛ اور مَیں مزید اِس پر حاکم نہیں ہُوں گا—",
                "۲۷": "اور مَیں تُجھے یہ منظُوری بھی دُوں گا کہ تیرے بھائی قید خانے سے نِکالے جائیں، اور تُو اور تیرے بھائی، میری سلطنت میں میرے پاس آئیں، کیوں کہ مَیں بڑی شدت سے تُجھے مِلنے کا خواہش مند رہوں گا۔ پَس بادِشاہ اُن باتوں پر جو اُس نے کہیں، اور اُن باتوں پر بھی جو اُس کے بیٹے لمونی نے کہیں، بہت زیادہ حیران ہُوا، لہٰذا وہ اِنھیں سِیکھنے کا طلب گار تھا۔",
                "۲۸": "اور اَیسا ہُوا کہ عمون اور لمونی نے مدونی کے مُلک کی طرف اپنا سفر جاری رکھا۔ اور لمونی اُس مُلک کے بادِشاہ کا منظُورِ نظر ہُوا، پَس عمون کے بھائی قید خانے سے باہر لائے گئے۔",
                "۲۹": "اور جب عمون اُن سے مِلا تو نہایت غم زدہ ہُوا، کیوں کہ دیکھو وہ ننگے تھے اور اُن کی چمڑیاں مضبُوط رسیّوں کے ساتھ بندھے رہنے کی باعث بُری طرح چِھلی ہُوئی تھیں۔ اور اُنھوں نے بُھوک پیاس اور ہر طرح کی مُصِیبتیں بھی اُٹھائی تھیں، اِس کے باوجُود وہ اپنے سارے دُکھوں میں صابر تھے۔",
                "۳۰": "اور یُوں ہُوا کہ یہ اُن کی قِسمت تھی کہ وہ زیادہ سخت دِل اور زیادہ سرکش لوگوں کے ہاتھوں میں آ پڑے تھے، اِس سبب سے اُنھوں نے اُن کے کلام پر کان نہ لگایا، اور اُنھوں نے اُنھیں باہر پھینکوایا، اور اُنھیں مارا پِیٹا، اور اُنھیں ایک گھر سے دُوسرے گھر اور ایک مقام سے دُوسرے مقام تک گھسِیٹا گیا یعنی جب تک اُنھیں مدونی کے مُلک میں پُہنچا نہ دِیا؛ اور وہاں اُنھیں پکڑا گیا اور قید خانے میں ڈالا گیا، اور مضبُوط رسیّوں سے باندھا گیا؛ اور کئی دِنوں تک قید خانے میں رکھا گیا، اور پھر وہ لمونی اور عمون کے وسیلے سے رہا کِیے گئے۔"
            },
            "21": {
                "intro": "لامنوں میں ہارُون، اور میولوکی، اور اُن کے ہم خِدمت بھائیوں کی رُوداد",
                "۱": "اب جب عمون اور اُس کے ہم خِدمت بھائی لامنوں کے مُلک کی سرحدوں پر الگ الگ ہُوئے، تو دیکھو ہارُون اُس مُلک کی طرف روانہ ہُوا، جِس کو لامن اپنے باپ دادا کی زاد بُوم کے نام یعنی یروشلِیم کے نام سے پُکارتے تھے؛ اور یہ دُور دراز تھا اور مورمن کی سرحدوں سے جا ملتا تھا۔",
                "۲": "اب لامنوں اور عمالیقیوں اور عملون کے لوگوں نے ایک بُہت بڑا شہر تعمیر کِیا تھا جو یروشلِیم کہلاتا تھا۔",
                "۳": "اب لامنی خُود کافی سخت دِل تھے، لیکن عمالیقی اور عملونی اُن سے بھی بُہت زیادہ سخت دِل تھے؛ پَس اُنھوں نے لامنوں کو اِس بات پر اُکسایا کہ وہ اپنے دِلوں کو سخت کریں، تاکہ وہ بدی اور اپنے مکروہ کاموں میں بڑھتے جائیں۔",
                "۴": "اور اَیسا ہُوا کہ ہارُون یروشلِیم کے شہر میں آیا، اور سب سے پہلے عمالیقیوں میں مُنادی شُروع کر دی۔ اور وہ اُن کو اُن کے عِبادت خانوں میں تعلِیم دینے لگا، پَس اُنھوں نے نحوریوں کے طریق کے مُطابق عِبادت خانے بنائے ہُوئے تھے؛ لہٰذا بُہت سے عمالیقی اور عملونی نحور کے فِرقے سے تھے۔",
                "۵": "پَس، جب ہارُون اُن کے عِبادت خانوں میں سے کسی ایک میں لوگوں کو تعلِیم دینے کے لِیے داخل ہُوا، اور جب وہ اُن سے کلام کر رہا تھا، تو دیکھو ایک عمالیقی اُٹھا اور اُس کے ساتھ یہ کہہ کر تکرار کرنے لگا: تُو نے کِس بات کی گواہی دی ہے؟ کیا تُو نے فرِشتہ دیکھا ہے؟ ہم پر فرِشتے کیوں ظاہر نہیں ہوتے؟ دیکھ کیا یہ اُمّت اُتنی نیک نہیں جِتنی تیری قَوم؟",
                "۶": "تُو یہ بھی کہتا ہے کہ تَوبہ کے بغیر ہم ہلاک ہوں گے۔ تُو کیسے ہمارے دِلوں کے اِرادوں اور خیالوں کو جانتا ہے؟ تُو کیسے جانتا ہے کہ ہمیں کِس سبب سے تَوبہ کرنی ہے؟ تُو کیسے جانتا ہے کہ ہم راست قَوم نہیں ہیں؟ دیکھ، ہم نے مُقّدس جگہیں بنائی ہیں، اور وہاں ہم جماعت کی صُورت میں خُدا کی عِبادت کرتے ہیں۔ ہمارا اِیمان ہے کہ خُدا سب آدمیوں کو بچائے گا۔",
                "۷": "اب ہارُون نے اُس سے کہا: کیا تُو اِیمان لاتا ہے کہ خُدا کا بیٹا بنی نوع اِنسان کو اُن کے گُناہوں سے مُخلصی دینے آئے گا؟",
                "۸": "اور اُس آدمی نے اُس سے کہا: ہم نہیں مانتے کہ تُجھے کسی اَیسی بات کا عِلم ہے۔ ہم اَیسی احمقانہ روایات کو نہیں مانتے۔ ہم نہیں مانتے کہ تُو آیندہ وقُوع ہونے والی باتوں کی بابت جانتا ہے، نہ ہم مانتے ہیں کہ تیرے باپ دادا اور ہمارے باپ دادا اِن باتوں کی بابت جانتے تھے جِن کی بابت اُنھوں نے کہا کہ وہ رُونُما ہوں گی۔",
                "۹": "اب ہارُون، اُن پر مسِیح کی آمد کی بابت، اور مُردوں کی قیامت کی بابت بھی، نوِشتے آشکار کرنے لگا، اور یہ کہ مسِیح کی موت اور دُکھوں، اور اُس کے خُون کے کَفّارے کے وسِیلہ کے سِوا بنی نوع اِنسان کے لِیے کوئی مُخلصی نہ ہو سکے گی۔",
                "۱۰": "اور اَیسا ہُوا کہ جب وہ اُن کو یہ باتیں بتانے لگا تو وہ اُس سے خفا ہُوئے، اور اُس کا تمسخر اُڑانے لگے؛ اور اُنھوں نے اُن باتوں کو سُننا نہ چاہا جو اُس نے فرمائی تھیں۔",
                "۱۱": "پَس، جب اُس نے دیکھا کہ وہ اُس کی باتیں نہیں سُننا چاہتے، تو وہ اُن کے عِبادت خانے سے چلا گیا، اور اُس گاؤں میں آیا جو عینی عینتی کہلاتا تھا، اور وہاں اُس نے میولکی اور آمحہ اور اپنے ہم خِدمت بھائیوں کو اُن کے درمیان کلام کی مُنادی کرتے دیکھا۔ اور کلام کی بابت بُہتیروں کے ساتھ اُن کی بحث و تکرار ہُوئی۔",
                "۱۲": "اور اَیسا ہُوا کہ اُنھوں نے دیکھا کہ لوگ اپنے دِل سخت کرتے ہیں، پَس وہ روانہ ہُوئے اور مدونی کے مُلک میں آئے۔ اور اُنھوں نے بُہتیروں کو کلام کی مُنادی سُنائی اور چند لوگ اُن کی باتوں پر اِیمان لے آئے جو اُنھوں نے سِکھائی تھیں۔",
                "۱۳": "پھر بھی، ہارُون اور اُس کے گِنے چُنے ہم خِدمت بھائیوں کو پکڑا اور قید خانہ میں ڈالا گیا، اور اُن میں سے باقی ماندہ مدونی کے مُلک کے اِرد گِرد کے عِلاقوں میں بھاگ گئے۔",
                "۱۴": "اور جِنھیں قید خانہ میں ڈالا گیا تھا اُنھوں نے بُہت زیادہ مُصِیبتیں اُٹھائیں، اور اُنھوں نے لمونی اور عمون کے ہاتھوں رہائی پائی، اور اُنھیں کھانا کھلایا گیا اور کپڑے پہنائے گئے۔",
                "۱۵": "اور وہ کلام کی مُنادی کرنے کے لِیے دوبارہ گئے اور یُوں اُنھوں نے پہلی بار قید خانے سے رہائی پائی؛ اور یُوں اُنھوں نے دُکھ اُٹھائے تھے۔",
                "۱۶": "اور جدھر بھی وہ گئے خُداوند کے رُوح نے اُن کی ہدایت فرمائی، عمالیقیوں کے ہر عِبادت خانے میں خُدا کے کلام کی مُنادی سُنائی، یا لامنوں کی ہر ایک جماعت میں جہاں جہاں وہ جا سکتے تھے۔",
                "۱۷": "اور اَیسا ہُوا کہ خُداوند اُنھیں برکت دینے لگا، اِس قدر کہ وہ بُہتیروں کو عِرفانِ حق کی طرف لائے؛ ہاں، اُنھوں نے بُہتیروں کو اُن کے گُناہوں، اور اُن کے باپ دادا کے رسم و رواج کے حوالے سے بھی، قائل کِیا کہ وہ دُرست نہ تھے۔",
                "۱۸": "اور اَیسا ہُوا کہ عمون اور لمونی، مدونی کے مُلک سے اِسماعیل کے وطن کو لوٹے جو اُن کی وراثت کی سرزمِین تھی۔",
                "۱۹": "اور لمونی بادِشاہ نے یہ نہ چاہا کہ عمون اُس کی خِدمت کرے یا اُس کا نوکر رہے۔",
                "۲۰": "بلکہ اُس نے فرمان جاری کِیا کہ اِسماعیل کے مُلک میں عِبادت خانے تعمیر کِیے جائیں؛ اور اُس نے اپنی اُمّت، یعنی اُس قَوم کو جو اُس کی رعایا تھے، ایک جگہ جمع ہونے کا فرمان جاری کِیا۔",
                "۲۱": "اور وہ اُن کے سبب سے شادمان ہُوا، اور اُنھیں بُہت سی باتیں سِکھائیں۔ اور اُس نے اُن کے سامنے اِعلان بھی کِیا کہ وہ لوگ اُس کی رعایا ہیں، اور کہ وہ آزاد لوگ ہیں، کہ وہ، اُس کے باپ، یعنی بادِشاہ کے ظُلم و ستم سے آزاد ہیں؛ چُوں کہ اُس کا باپ اُسے اِختیار دے چُکا تھا کہ وہ اِسماعیل کے مُلک اور اِردگِرد کے سارے عِلاقوں کے لوگوں پر حُکم ران ہو گا۔",
                "۲۲": "اور اُس نے اُن کے واسطے یہ اِعلان بھی فرمایا کہ لمونی بادِشاہ کی سلطنت میں جہاں بھی وہ رہتے ہیں اُنھیں اپنی مرضی سے خُداوند اپنے خُداوند کی عِبادت کرنے کی آزادی حاصل ہوگی۔",
                "۲۳": "اور عمون نے لمونی بادِشاہ کی قَوم کو مُنادی سُنائی؛ اور اَیسا ہُوا کہ اُس نے اُنھیں راست بازی کی بابت ساری باتوں کی تعلِیم دی۔ اور وہ بڑی مُستَعِدی سے ہر روز اُنھیں تاکید کرتا؛ اور وہ اُس کے کلام پر دھیان لگاتے، اور وہ خُدا کے حُکموں کو ماننے کے لِیے پُر جوش تھے۔"
            },
            "22": {
                "۱": "اب جب عمون یُوں لمونی کی اُمّت کو مُسلسل تعلِیم دے رہا تھا، تو ہم ہارُون اور اُس کے ہم خِدمت بھائیوں کی رُوداد کی طرف دوبارہ آتے ہیں، کیوں کہ مدونی کے مُلک سے روانہ ہونے کے بعد وہ رُوح کی ہدایت پا کر نیفی کے مُلک میں آیا، حتیٰ کہ بادِشاہ کے گھر، جو اسماعیل کے مُلک کے علاوہ ساری سرزمِین پر بادِشاہ تھا؛ اور یہ لمونی کا باپ تھا۔",
                "۲": "اور اَیسا ہُوا کہ وہ اپنے ہم خِدمت بھائیوں کے ساتھ بادِشاہ کے محل میں اُس کے پاس گیا، اور اپنے آپ کو بادِشاہ کے سامنے جُھکایا اور اُس سے کہا: دیکھ، اَے بادِشاہ، ہم عمون کے بھائی ہیں جِنھیں تُو نے قید خانے سے رہائی دی ہے۔",
                "۳": "اور اب، اَے بادِشاہ، اگر تُو ہماری جان بخشے تو ہم تیرے نوکر ہوں گے۔ اور بادِشاہ نے اُن سے کہا: اُٹھو، پَس مَیں تُمھاری جان بخشی کرتا ہُوں، اور مَیں اِس بات کی اِجازت نہیں دیتا کہ تُم میرے نوکر بنو؛ بلکہ مَیں اِس بات پر زور دُوں گا کہ تُم میرے لِیے مذہبی اُمُور انجام دو؛ چُوں کہ مَیں تُمھارے بھائی عمون کے کلام کی سخاوت اور عظمت کے باعث ذہنی طور پر قدرے بے چین رہا ہُوں؛ اور مَیں اِس کا سبب جاننا چاہتا ہُوں کہ وہ مدونی کے مُلک سے تُمھارے ساتھ کیوں نہیں آیا۔",
                "۴": "اور ہارُون نے بادِشاہ سے کہا: دیکھ، خُداوند کے رُوح نے اُس کو دُوسری طرف بُلایا ہے؛ وہ لمونی کی قَوم کو تعلِیم دینے کے واسطے، اِسماعیل کے مُلک میں گیا ہے۔",
                "۵": "اب بادِشاہ نے اُن سے کہا: تُو نے خُداوند کے رُوح کے بارے میں کہا ہے، یہ کیا ہے؟ دیکھ یہی وہ بات ہے جو مُجھے بے چین کرتی ہے۔",
                "۶": "مزید برآں، اِس سے کیا مُراد ہے جو عمون نے کہا—اگر تُو تَوبہ کرے گا، تو تُو بچایا جائے گا، اور اگر تَوبہ نہیں کرے گا، تو یُومِ آخِر کو تُو باہر پھینک دِیا جائے گا؟",
                "۷": "اور ہارُون نے اُس کو جواب دیا اور اُس سے کہا: کیا تُو اِیمان لاتا ہے کہ خُدا ہے؟ اور بادِشاہ نے کہا: مَیں جانتا ہُوں کہ عمالیقی کہتے ہیں کہ خُدا ہے، اور مَیں نے اُنھیں اِجازت دی ہے کہ وہ مُقدّس جگہیں بنائیں تاکہ وہ باجماعت جمع ہو کر اُس کی عِبادت کریں۔ اور اب اگر تُو کہتا ہے کہ خُدا ہے تو دیکھ مَیں یقِین کر لیتا ہُوں۔",
                "۸": "اور اب جب ہارُون نے یہ سُنا، تو اُس کا دِل شادمان ہونے لگا، اور اُس نے کہا: دیکھ، یقِیناً تیری حیات کی قَسم، اَے بادِشاہ، خُدا موجُود ہے۔",
                "۹": "اور بادِشاہ نے کہا: کیا خُداوند وہ عظیم و قدِیر رُوح ہے جو ہمارے باپ دادا کو یروشلِیم کے مُلک سے باہر لے کر آیا؟",
                "۱۰": "اور ہارُون نے اُس سے کہا: ہاں، یہی وہ عظیم و قدِیر رُوح ہے، اور اُس نے آسمان اور زمِین دونوں میں ہر شے خلق کی ہے۔ کیا تُو اِس بات پر اِیمان لاتا ہے؟",
                "۱۱": "اور اُس نے کہا: ہاں، مَیں اِیمان لاتا ہُوں کہ اِس عظیم و قدِیر رُوح نے ہر شے خلق کی ہے، اور میری تمنا ہے کہ تُو مُجھے اِن سب چِیزوں کی بابت بتائے، اور مَیں تیرے کلام پر اِیمان لے آؤں گا۔",
                "۱۲": "اور اَیسا ہُوا کہ جب ہارُون نے دیکھا کہ بادِشاہ اُس کی باتوں پر اِیمان لے آئے گا، تو اُس نے بادِشاہ کے واسطے آدم کی تخلیق سے شُروع کر کے نوِشتوں کو پڑھا—خُدا نے کِس طرح اِنسان کو اپنی شبِیہ پر بنایا، اور کہ خُدا نے اُس کو حُکم دِیے، اور کہ اپنی خطا کے باعث اِنسان زوال پذیر ہُوا۔",
                "۱۳": "اور ہارُون نے اُس کو آدم کی تخلیق کے مُتعلق نوِشتوں کی تفسِیر بتائی، اِنسان کی زوال پذیری کی تفصِیل کو کھول کر اُس کے سامنے پیش کِیا، اور اُس کی نفسانی حالت اور مُخلصی کا منصُوبہ بھی، جو بِنائے عالم سے تِیار کِیا گیا تھا، مسِیح کے وسیلے سے، ہر اُس بشر کے واسطے جو اُس پر اِیمان لائے گا۔",
                "۱۴": "اور چُوں کہ اِنسان زوال پذیر ہو چُکا تھا، وہ اپنے تئیِں کرم نہ کما سکتا تھا؛ بلکہ مسِیح کی صعُوبتیں اور موت اُن کے گُناہوں کا کَفّارہ دیتی ہے، اِیمان اور تَوبہ کی بدولت، اور ہذا القیاس؛ اور کہ وہ موت کے بندھن توڑتا ہے، پَس قبر فتح مند نہ ہو پائے گی، اور کہ موت کا ڈنک جلال کی اُمِیدوں کا لُقمہ بن جائے گا؛ اور ہارُون نے اِن ساری باتوں کی تفسِیر بادِشاہ کو بتائی۔",
                "۱۵": "اور اَیسا ہُوا کہ جب ہارُون نے اِن سب باتوں کی تفسِیر اُس کو بتا دی، تو بادِشاہ نے کہا: مَیں کیا کرُوں تاکہ مَیں اَبَدی زِندگی پاسکوں جِس کی بابت تُو نے کلام کِیا ہے؟ ہاں، مَیں کیا کرُوں کہ اپنے دِل سے اُس بُری رُوح کو اُکھاڑ پھینک کر خُدا سے پَیدا ہو سکوں، اور اُس کا رُوح پا سکوں، تاکہ مَیں خُوشی سے مِعمُور ہو سکوں، تاکہ یُومِ آخِر کو مَیں باہر نہ نِکالا جا سکوں؟ دیکھ، اُس نے کہا، جو کُچھ میرے پاس ہے مَیں سب ترک کر دُوں گا، ہاں، مَیں اپنی سلطنت چھوڑ دُوں گا، تاکہ اِس عظِیم و ارفع خُوشی کو پا سکوں۔",
                "۱۶": "اَلبتہ ہارُون نے اُس سے کہا: اگر تُو اِس چیز کا طلب گار ہوتا ہے، اگر تُو خُدا کے حُضُور سِجدہ ریز ہوتا ہے، ہاں، اگر تُو اپنے سارے گُناہوں سے تَوبہ کرتا ہے، اور خُدا کے آگے سجدہ کرے، اور اِیمان کے ساتھ اُس کا نام پُکارے، اِس توکّل کے ساتھ کہ تُو پائے گا، تب تُو وہ اُمِید پاتا ہے جِس کا تُو مُشتاق ہے۔",
                "۱۷": "اور اَیسا ہُوا کہ جب ہارُون یہ باتیں بتا چُکا تو، بادِشاہ اپنے گھُٹنوں کے بل خُداوند کے حُضُور سجدہ ریز ہُوا؛ ہاں، یہاں تک کہ اُس نے خُود کو زمِین پر چِت گِرا دِیا، اور بُلند آواز سے یہ کہہ کر فریاد مانگی:",
                "۱۸": "اَے خُدا، ہارُون نے مجھے بتایا ہے کہ خُدا ہے؛ اور اگر کوئی خُدا ہے، اور اگر تُو خُدا ہے، تو کیا تُو اپنے آپ کو مُجھ پر ظاہر کرے گا، اور تیری قُربت پانے کی خاطر مَیں اپنے سب گُناہ چھوڑ دُوں گا، تاکہ مُجھے مُردوں میں سے اُٹھایا جائے، اور یُومِ آخِر کو بچایا جائے۔ اور اب جب بادِشاہ یہ باتیں کہہ چُکا، تو اُسے اَیسا جھٹکا لگا کہ گویا اُس کی جان نِکل گئی ہو۔",
                "۱۹": "اور پھر اَیسا ہُوا کہ اُس کے نوکر دوڑ کر ملکہ کے پاس گئے اور وہ سارا ماجرا جو بادِشاہ پر بِیتا، ملکہ کو بتایا۔ اور وہ بادِشاہ کے پاس اندر آئی؛ اور جب اُس نے اُس کو اِس طرح لیٹے ہُوئے دیکھا گویا وہ مر گیا ہو، اور ہارُون اور اُس کے ہم خِدمت بھائی بھی یُوں کھڑے تھے گویا وہ اُس کے گرنے کا سبب ہوں، وہ اُن سے ناراض ہو گئی، اور اپنے نوکروں، یعنی بادِشاہ کے نوکروں کو حُکم دیا کہ وہ اُنھیں پکڑیں اور قتل کر دیں۔",
                "۲۰": "اب نوکر بادِشاہ کے گرنے کا سبب دیکھ چُکے تھے، پَس، اُنھوں نے ہارُون اور اُس کے ہم خِدمت بھائیوں پر ہاتھ ڈالنے کی جُراَت نہ کی؛ اور اُنھوں نے یہ کہہ کر ملکہ سے فریاد کی: تُو کیوں ہمیں اَیسا حُکم دیتی ہے کہ ہم اِن آدمیوں کو قتل کریں، جب کہ دیکھ اِن میں سے ایک ہم سب سے زیادہ زور آور ہے؟ پَس ہم اُن کے سامنے تہ تیغ ہوں گے۔",
                "۲۱": "اور جب ملکہ نے نوکروں پر طاری خَوف دیکھا تو وہ بھی شدِید خَوف زدہ ہونے لگی، مبادا اُس پر کوئی مُصِیبت آ جائے۔ اور اُس نے اپنے نوکروں کو حُکم دیا کہ وہ جائیں اور لوگوں کو بُلائیں، تاکہ وہ ہارُون اور اُس کے ہم خِدمت بھائیوں کو قتل کریں۔",
                "۲۲": "اور جب ہارُون نے ملکہ کی نِیّت بھانپ لی، تو وہ، لوگوں کی سنگ دِلی بھی جانتا تھا، اور گھبرا گیا کہ کہیں اَیسا نہ ہو کہ ہجوم اِکٹھا ہو جائے، اور اُن کے ساتھ کہیں کوئی بڑا جھگڑا اور فساد برپا نہ ہو جائے، لہٰذا اُس نے اپنا ہاتھ بڑھایا اور بادِشاہ کو زمِین سے اُٹھایا اور اُس سے کہا: کھڑا ہو جا۔ اور وہ اپنی قوت پا کر اپنے پاؤں پر کھڑا ہو گیا۔",
                "۲۳": "اب اَیسا ملکہ اور بُہت سے نوکروں کی موجُودگی میں ہُوا تھا۔ اور جب اُنھوں نے یہ دیکھا تو وہ بڑے حیران ہُوئے، اور خَوف کھانے لگے۔ اور بادِشاہ آگے بڑھا، اور اُنھیں تعلِیم دینے لگا۔ اور اُس نے اُنھیں اِس قدر موّثر تعلِیم دی، کہ اُس کا سارا گھرانا خُداوند پر اِیمان لے آیا۔",
                "۲۴": "جب ملکہ کے حُکم کے باعث وہاں ہجوم جمع ہُوا، تو ہارُون اور اُس کے ہم خِدمت بھائیوں کے سبب سے وہ آپس میں بُڑبُڑانے لگے۔",
                "۲۵": "لیکن بادِشاہ اُن میں جا کھڑا ہُوا اور اُن کی خِدمت کرنے لگا۔ اور وہ ہارُون اور اُن کی جانب سے جو اُس کے ساتھ تھے مُطمئن ہو گئے۔",
                "۲۶": "اور اَیسا ہُوا کہ جب بادِشاہ نے دیکھا کہ لوگوں کو اِطمِینان ہو گیا ہے، تو اُس نے حُکم دیا کہ ہارُون اور اُس کے ہم خِدمت بھائی ہجوم کے بیچ میں کھڑے ہو جائیں، اور اُن میں کلام کی مُنادی کریں۔",
                "۲۷": "اور اَیسا ہُوا کہ بادِشاہ نے پُورے مُلک میں اپنی ساری رعایا کو فرمان بھیجا جو اُس کے سارے مُلک میں تھی، اور جو اِرد گِرد کے سب عِلاقوں میں آباد تھی، یعنی جِس کی سرحدیں مشرِق کی طرف اور مغرب کی طرف سَمُندر کے ساتھ جا مِلتی تھیں، اور جو ضریملہ کے مُلک سے بیابان کی تنگ پٹی کے ذریعے سے جُدا ہوتی تھیں، جو سَمُندر کے مشرِق سے سَمُندر کے مغرب تک جاتی تھی، اور ساحلِ سَمُندر کی سرحدوں، اور بِیابان کی سرحدوں کے گِرد گھیرا بناتی تھی جو ضریملہ کے مُلک کے شِمال میں تھی، مانٹی کی سرحدوں سے گُزر کر، دریاے صیدُون کے سرچشمہ تک جاتی تھی، مشرِق سے مغرب کی طرف جاتی تھی—اور نِیفی اور لامنی یُوں جُدا ہُوئے تھے۔",
                "۲۸": "اب، لامنوں کا زیادہ تر کاہل اور نکما گروہ بیابان میں رہتا تھا، وہ خیموں میں بستا تھا؛ اور وہ نِیفی کے مُلک کے مغرب کی جانب پُورے بیابان میں پھیلے ہُوئے تھے؛ ہاں، ضریملہ کے مُلک کے مغرب میں بھی، ساحلِ سَمُندر کی سرحدوں کے آس پاس، اور نِیفی کے مُلک کے مغرب میں، اپنے باپ دادا کی میراث کی پہلی جگہ پر، اور یُوں ساحلِ سَمُندر کے ساتھ ساتھ۔",
                "۲۹": "اور مشرِق میں ساحلِ سَمُندر کے آس پاس بھی بُہت سے لامنی تھے، جِدھر نِیفیوں نے اُنھیں مار بھگایا تھا۔ اور یُوں نِیفی قریباً لامنوں کے گھیرے میں تھے؛ تو بھی نیفیوں نے اِس سرزمِین کے تمام شِمالی عِلاقوں پر قبضہ کر لیا تھا جِن کی سرحدیں بیابان تک جاتی تھیں، دریاے صیدون کے سرچشمہ تک، مشرِق سے مغرب تک، بیابان کے اطراف میں، شِمال کی طرف، یہاں تک کہ وہ اِس مُلک تک پہنچ آئے جِس کو وہ فراوانی کے نام سے پُکارتے تھے۔",
                "۳۰": "اور اُس کی سرحدیں اُس عِلاقہ کے ساتھ ساتھ تھیں جِس کو وہ ویرانہ کہتے تھے، اور یہ عِلاقہ شِمال کی جانب اِس قدر دُور تھا کہ یہ اُس مُلک تک پھیلا ہُوا تھا جو کبھی آباد تھا اور نیست و نابُود ہو چُکا تھا۔ اور جِن کی ہڈیوں کی بابت ہم بات کر چُکے ہیں، جو ضریملہ کے لوگوں نے دریافت کی تھیں، یہی وہ جگہ تھی جہاں وہ پہلی بار پُہنچے تھے۔",
                "۳۱": "اور وہاں سے وہ جنُوبی بیابان میں آئے تھے۔ یُوں شِمال کی جانب کا عِلاقہ ویرانہ کہلایا۔ اور جنُوب کی جانب کا مُلک فراوانی کہلایا۔ یہ وہ بیابان ہے جو ہر نسل کے جنگلی جانوروں کی ہر ایک قِسم سے بھرا ہُوا تھا، خُوراک کا کُچھ حِصّہ شِمال کی جانب کے عِلاقہ سے آتا تھا۔",
                "۳۲": "اور اب، کسی نِیفی کے لِیے فراوانی کی سرحد اور مُلکِ وِیرانہ کا فاصلہ صِرف ڈیڑھ دِن کی مُسافت تھا، مشرِق سے مغربی سَمُندر تک؛ اور یُوں نِیفی کا مُلک اور ضریملہ کا مُلک تقرِیباً پانی سے گھِرا ہُوا تھا، شِمال کی جانب کے مُلک اور جنُوب کی جانب کے مُلک کے درمیان میں تنگ و طویل خُشک عِلاقہ تھا۔",
                "۳۳": "اور اَیسا ہُوا کہ نِیفیوں نے فراوانی کے مُلک کو آباد کِیا تھا، یعنی مشرِق سے مغربی سَمُندر تک، اور یُوں نِیفیوں نے اپنی حِکمت سے، اپنے مُحافظوں اور اپنی فَوجوں کے ساتھ جنُوب میں لامنوں کو مُقَیّد کر رکھا تھا، اِس کا سبب یہ تھا کہ کہیں وہ مزید شِمال پر قابِض نہ ہو جائیں، کہ کہیں وہ شِمالی جانب کے مُلک کو تاخت و تاراج نہ کریں۔",
                "۳۴": "پَس لامنی اپنے پاس نِیفی کے مُلک، اور اِس کے آس پاس کے بیانان میں مزید کوئی جائداد نہیں رکھ سکتے تھے۔ اب اَیسا نِیفیوں کی خِرد مندی کے سبب سے تھا—چُوں کہ لامنی اُن کے دُشمن تھے، تو وہ اُن کے مظالم کو برداشت نہ کرتے تھے، اور وہ چاہتے تھے کہ اُن کا بھی کوئی مُلک ہو جہاں پر وہ اپنی مرضی کے مُطابق پناہ لے سکیں۔",
                "۳۵": "اور یہ بتانے کے بعد، اب مَیں، دوبارہ عمون اور ہارُون، اُومنر اور حمنی، اور اُن کے ہم خِدمت بھائیوں کی سرگزشت کی جانب واپس آتا ہُوں۔"
            },
            "23": {
                "۱": "دیکھو اب اَیسا ہُوا کہ لامنوں کے بادِشاہ نے اپنی پُوری قَوم میں فرمان جاری کِیا، کہ وہ عمون، یا ہارُون، یا اومنر، یا حمنی، نہ اُن کے کسی ہم خِدمت بھائی پر جو بھی خُدا کے کلام کی مُنادی کے لِیے جاتے ہیں، اُن پر اپنا ہاتھ نہ ڈالیں، چاہے وہ اُن کے مُلک کے کسی بھی عِلاقے میں، کسی بھی جگہ پر ہوں۔",
                "۲": "ہاں، اُس نے اُن میں فرمان جاری کِیا، کہ وہ بَندِی بنانے کے لِیے اُن پر ہاتھ نہ ڈالیں، یعنی قید میں نہ ڈالیں؛ نہ وہ اُن پر تھوکیں، نہ اُنھیں ماریں پِیٹیں، نہ اُنھیں اپنے عِبادت خانوں سے خارج کریں، نہ اُنھیں اذیت پُہنچائیں، نہ اُنھیں سنگ سار کریں، بلکہ اُنھیں اُن کے گھروں میں، اور اُن کی ہَیکلوں میں، اور اُن کے عِبادت خانوں میں بھی آنے جانے کی کُھلی اِجازت دیں۔",
                "۳": "اور اِس طرح وہ آگے بڑھ سکتے ہیں اور جَیسے وہ چاہتے ہیں وَیسے کلام کی مُنادی کر سکتے ہیں، پَس بادِشاہ اور اُس کا سارا گھرانا خُداوند پر اِیمان لا چُکا تھا، پَس اُس نے اپنے مُلک کے سب لوگوں میں یہ فرمان جاری کِیا کہ خُدا کے کلام میں کوئی رُکاوٹ نہ ڈالے، بلکہ یہ سارے مُلک میں پھیل سکے، تاکہ اُس کے لوگ اپنے باپ دادا کی باطِل روایات کو پہچان سکیں، اور اِس بات کا یقِین کریں کہ وہ سب آپس میں بھائی تھے، اور کہ اُنھیں نہ قتل و غارت، نہ لُوٹ مار، نہ چوری، نہ زنا، نہ کسی قسم کی بدکاری کا اِرتکاب کرنا چاہیے۔",
                "۴": "اور اب اَیسا ہُوا کہ جب بادِشاہ یہ فرمان جاری کر چُکا تو ہارُون اور اُس کے ہم خِدمت بھائی شہر شہر، اور ایک عِبادت گاہ سے دُوسری تک کلیسیائیں قائم کرتے، اور خُدا کے کلام کی مُنادی اور تعلِیم کے لِیے کاہنوں اور اُستادوں کو سارے مُلک میں لامنوں کے درمیان میں مُقرّر و مخصُوص کرتے گئے؛ اور یُوں اُنھیں بڑی کام یابی حاصل ہونے لگی۔",
                "۵": "اور ہزاروں کو خُداوند کے عِرفان کی پہچان ہُوئی، ہاں، ہزاروں کو نِیفیوں کی روایات پر اِیمان لانے کے لِیے لایا گیا؛ اور اُنھیں وہ احوال اور نبُوّتیں سِکھائی گئی تھیں جو عصرِ حاضر تک ایک نسل سے دُوسری کے حوالے کی گئی تھیں۔",
                "۶": "اور خُداوند کی حیات کی قَسم، جتنے اِیمان لائے، یعنی جِتنوں کو بھی، عمون اور اُس کے ہم خِدمت بھائیوں کی تعلِیم کے ذریعے سے عِرفانِ حق کی پہچان ہُوئی، یقِیناً وہ مُکاشفے اور نبُوّت کی رُوح کے وسِیلہ سے ہُوئی، اور خُدا کی قُدرت سے جو اُن سے مُعجزے کراتی تھی—ہاں، مَیں تُم سے کہتا ہُوں، خُداوند کی حیات کی قَسم، جِتنے بھی لامنی اُن کی مُنادی پر اِیمان لے آئے، اور خُداوند کی طرف رُجُوع لائے، وہ پِھر کبھی برگشتہ نہ ہُوئے۔",
                "۷": "پَس وہ صادِق اور راست باز قَوم بن گئے؛ اُنھوں نے اپنی بغاوت کے ہتھیار پھینک دِیے، نتیجتاً وہ نہ خُدا کے خِلاف، نہ اپنے بھائیوں میں سے کسی کے خِلاف پھر کبھی لڑے۔",
                "۸": "اب، یہ ہیں وہ جو خُداوند پر اِیمان لائے تھے:",
                "۹": "لامنوں کی وہ اُمّت جو اِسماعیل کے مُلک میں تھی؛",
                "۱۰": "اور لامنوں کے وہ لوگ بھی جو مدونی کے مُلک میں تھے؛",
                "۱۱": "اور لامنوں کی وہ نسل بھی جو نِیفی کے شہر میں تھی؛",
                "۱۲": "اور لامنوں کی وہ قَوم بھی جو شیلوم کے مُلک میں تھی، اور وہ فِرقہ جو شملون کے مُلک میں تھا، اور لیموئیل کے شہر میں تھا، اور شمنیلوم کے شہر میں تھا۔",
                "۱۳": "اور یہ لامنوں کے شہروں کے نام ہیں جو خُداوند پر اِیمان لائے تھے، اور یہ ہیں وہ جِنھوں نے اپنی بغاوت کے ہتھیار پھینک دِیے تھے، ہاں، اپنے سب جنگی ہتھیار؛ اور یہ سب لامنی تھے۔",
                "۱۴": "اور صِرف ایک کے سِوا، نہ کوئی عمالیقی تبدیل ہُوا، نہ عملونیوں میں سے کوئی؛ بلکہ اُنھوں نے اپنے دِلوں کو سخت کِیا تھا، اور لامنوں کے دِلوں کو بھی سخت کِیا مُلک کے اُس عِلاقہ میں جہاں جہاں وہ بَسے ہُوئے تھے، ہاں، اپنے سب دیہاتوں میں اور اپنے سب شہروں میں۔",
                "۱۵": "پَس، ہم لامنوں کے اُن سب شہروں کے نام بتا چُکے ہیں جہاں جہاں اُنھوں نے تَوبہ کی تھی اور عِرفانِ حق کی معرفت پائی، اور اِیمان لے آئے تھے۔",
                "۱۶": "اور اب اَیسا ہُوا کہ بادِشاہ اور وہ جو اِیمان لائے تھے چاہتے تھے کہ اُن کا کوئی نام ہو، تاکہ اُن میں اور اُن کے بھائیوں میں کوئی اِمتِیاز ہو؛ پَس بادِشاہ نے ہارُون اور اُن کے کئی کاہنوں سے اُس نام کی بابت مشاورت فرمائی، جو وہ اپنے واسطے رکھنا چاہتے تھے، تاکہ وہ اپنے آپ کو مُمتاز کر سکیں۔",
                "۱۷": "اور اَیسا ہُوا کہ اُنھوں نے اپنا نام عنتی‐نِیفی‐لِحی رکھا؛ اور وہ اِسی نام سے پُکارے جاتے تھے اور اب وہ لامنی نہ کہلاتے تھے۔",
                "۱۸": "اور وہ بُہت زیادہ جفاکش لوگ بننے لگے؛ ہاں، اور وہ نیفیوں سے مہر کے ساتھ پیش آتے تھے؛ پَس وہ اُن سے دوستانہ تعلُقات بڑھانے لگے، اور خُدا کی لعنت نے مزید اُن کا تعاقب نہ کِیا۔"
            },
            "24": {
                "۱": "اور اَیسا ہُوا کہ عمالیقی اور عملونی اور لامنی جو کہ عملون کے مُلک میں تھے، اور جو ہیلم کے مُلک میں بھی تھے، اور جو یروشلِیم کے مُلک میں تھے، اور مختصراً جو اِرد گِرد کی ساری سرزمِین میں تھے، جو کہ رُجُوع نہیں لائے تھے اور جِنھوں نے عنتی‐نِیفی‐لِحی کا نام نہیں اپنایا تھا، اُنھیں عمالیقیوں اور عملونیوں نے اُن کے غضب کو اُن بھائیوں کے خِلاف بھڑکایا۔",
                "۲": "اور اِن کی نفرت اُن کے خِلاف اِس قدر شدِید ہو گئی، یہاں تک کہ وہ اپنے بادِشاہ کے خِلاف بغاوت کرنے لگے، اِس قدر شدِید کہ اب وہ نہیں چاہتے تھے کہ وہ اُن کا بادِشاہ رہے، پَس، اُنھوں نے عنتی‐نِیفی‐لِحی کی اُمّت کے خِلاف ہتھیار اُٹھا لِیے۔",
                "۳": "اب بادِشاہ نے سلطنت اپنے بیٹے کو سونپ دی، اور اُس نے اپنے بیٹے کا نام عنتی‐نِیفی‐لِحی رکھا۔",
                "۴": "اور بادِشاہ اُسی سال وفات پا گیا جب لامنوں نے خُدا کی اُمّت کے خِلاف جنگ کرنے کی تیاریاں شُروع کر دِیں۔",
                "۵": "اب جب عمون اور اُس کے ہم خِدمت بھائیوں نے اور اُن سب نے جو اُس کے ساتھ آئے تھے، لامنوں کی اپنے بھائیوں کو برباد کرنے کی تیاریوں کو دیکھا، تو وہ مدیان کے مُلک میں چلے گئے، اور عمون وہاں اپنے تمام بھائیوں سے مِلا؛ اور وہاں سے وہ اِسماعیل کے مُلک میں آئے تاکہ وہ لمونی اور اُس کے بھائی عنتی‐نِیفی‐لِحی سے مشاورت کر سکیں، کہ اُنھیں لامنوں کے خِلاف دِفاع کے لِیے کیا کرنا چاہیے۔",
                "۶": "اب خُداوند پر اِیمان لانے والی ساری قَوم میں کوئی ایک جان بھی اَیسی نہ تھی جو اپنے بھائیوں کے خِلاف ہتھیار اُٹھانا چاہتی تھی؛ نہیں، بلکہ اُنھوں نے جنگ کے لِیے بالکُل تیاری نہ کرنے کی ٹھان لی؛ ہاں، اور اُن کے بادِشاہ نے بھی اُنھیں تیاری نہ کرنے کا حُکم دے دِیا۔",
                "۷": "اب، اِس مسئلہ کے حوالے سے یہ وہ باتیں ہیں جو اُس نے اپنی قَوم کو بتائیں: مَیں اپنے خُدا کا شُکر گُزار ہُوں، میری پیاری رعایا، کہ ہمارے خُداے قادِر کا کرم ہے کہ ہمارے اِن بھائیوں کو، یعنی نِیفیوں، کو ہم میں مُنادی کرنے، اور ہمارے بدکار باپ دادا کی روایات کا احساس دِلانے کے لِیے ہمارے پاس بھیجا۔",
                "۸": "اور دیکھو مَیں اپنے خُدا کا شُکر گُزار ہُوں کہ اُس نے ہمارے دِل موم کرنے کے لِیے اپنے رُوح کا تھوڑا حِصّہ ہمیں عطا کِیا، جِس کے نتیجے میں ہم نے اِن بھائیوں، نیفیوں کے ساتھ دوستانہ تعلُقات بحال کِیے۔",
                "۹": "اور دیکھو، مَیں اپنے خُدا کا اِس لِیے بھی شُکر گُزار ہُوں، کہ یہ دوستانہ تعلُقات بحال کرنے سے ہمیں اپنے گُناہوں، اور اُن بے شُمار ہلاکتوں کا احساس ہُوا تھا جِن کے ہم مُرتکب ہُوئے تھے۔",
                "۱۰": "اور مَیں اپنے خُدا کا بھی شُکر گُزار ہُوں، ہاں، اپنے خُداے قادِر کا شُکر گُزار ہُوں، کہ اُس نے ہمیں بخشا کہ ہم اُن کاموں سے تَوبہ کریں، اور یہ بھی کہ اُس نے ہمارے بے شُمار گُناہوں اور قتل و غارت جِن کے ہم مُرتکب ہُوئے تھے، ہمیں مُعاف کر دیا ہے، اور ہمارے دِلوں سے اپنے بیٹے کی مہربانیوں کے وسیلے سے احساسِ جُرم مِٹا دِیا ہے۔",
                "۱۱": "اور اب دیکھو، میرے بھائیو، بس یہی سب کُچھ تھا جو ہم کر سکتے تھے (کیوں کہ ہم سب بنی نوعِ اِنسانوں میں سے سب سے زیادہ گُم راہ تھے) کہ ہم اپنے گُناہوں اور بُہت بڑی قتل و غارت جِن کے ہم مُرتکب ہُوئے تھے، اُن سے تَوبہ کریں، اور خُدا غالِب آئے تاکہ اُنھیں ہمارے دِلوں سے مِٹا دے، اِس کے لِیے ہم صِرف اِتنا کر سکتے تھے کہ خُدا کے حُضُور لائق طور سے مُعافی مانگیں کہ وہ ہمارے داغ دوُر کر دے—",
                "۱۲": "اب میرے عزیز ترین بھائیو، چُوں کہ خُدا نے ہمارے سارے داغ دُور کر دیے ہیں، اور ہماری تلواریں چمک دار بن گئی ہیں، تو آؤ ہم اپنے بھائیوں کے خُون سے اپنی تلواروں کو پھر سے داغ دار نہ کریں۔",
                "۱۳": "دیکھو مَیں تُم سے کہتا ہُوں، ہرگِز نہیں، آؤ ہم اپنی تلواریں میان میں رکھیں تاکہ وہ ہمارے بھائیوں کے خُون سے داغ دار نہ ہو پائیں؛ پَس، اگر ہم نے اپنی تلواروں کو دوبارہ داغ دار کِیا تو پھر شاید وہ ہمارے خُداے قادِر کے بیٹے کے اُس خُون کے وسِیلہ سے جو ہمارے گُناہوں کے کَفّارہ کے لِیے بہایا جائے گا، دُھل کر پھر چمک دار نہ ہو سکیں۔",
                "۱۴": "اور خُداے قادِر نے ہم پر رحم کِیا ہے، اور ہم پر یہ باتیں آشکارا کی ہیں تاکہ ہم ہلاک نہ ہوں؛ ہاں، اور اُس نے ہم پر یہ باتیں پہلے سے ظاہر کر دی ہیں، کیوں کہ وہ ہماری اَولاد کے ساتھ ساتھ ہماری جانوں سے بھی پیار کرتا ہے؛ پَس، وہ اپنے فرِشتوں کے وسِیلہ اپنے رحم میں ہمارے پاس آتا ہے، تاکہ آیندہ نسلوں کے ساتھ ساتھ ہم پر بھی نجات کا منصُوبہ آشکارا کرے۔",
                "۱۵": "واہ، ہمارا خُدا کتنا مہربان ہے! اور اب دیکھو، کیوں کہ یہی وہ سب کُچھ ہے جو ہم اپنے عیبوں کو دور کرنے کے لِیے کر سکتے تھے، اور ہماری تلواریں چمک دار بنا دی گئی ہیں، آؤ ہم اُنھیں کہیں چُھپا دیں تاکہ وہ اپنی چمک برقرار رکھیں، یومِ آخِر کو اپنے خُدا کے سامنے گواہی کے طور پر ہوں، یعنی اُس دِن جب ہم عدالت کے لِیے اُس کے حُضُور پیش ہونے کو لائے جائیں کہ ہم نے اپنے بھائیوں کے خُون سے اپنی تلواروں کو اُس وقت سے آلودہ نہیں کِیا جب سے اُس نے اپنے کلام میں ہمیں شریک کِیا اور جِس سے ہم پاک صاف کِیے گئے ہیں۔",
                "۱۶": "اور اب، میرے بھائیو، اگر ہمارے بھائی ہماری بربادی کے خواہاں ہیں، دیکھو ہم اپنی تلواریں چُھپا دیں گے، ہاں، بلکہ ہم اُنھیں زمِین کی گہرائیوں میں دفن کر دیں گے، تاکہ وہ یومِ آخِر تک گواہی کے طور پر چمکتی رہیں کہ ہم نے اُنھیں کبھی اِستعمال نہیں کیا؛ اور اگر ہمارے بھائی ہمیں ہلاک کرتے ہیں، تو دیکھو، ہم خُدا کے پاس پُہنچ جائیں گے اور بچائے جائیں گے۔",
                "۱۷": "اور اب اَیسا ہُوا کہ جب بادِشاہ اِن باتوں کو تمام کر چُکا، اور سارے لوگ جمع ہو گئے تھے، تو اُنھوں نے اپنی تلواریں اور سب ہتھیار لِیے جو اِنسان کا خُون بہانے کے لِیے اِستعمال کِیے گئے تھے اور اُنھوں نے اِن کو زمِین کی گہرائی میں دفن کر دِیا۔",
                "۱۸": "اور اُنھوں نے یہ امر انجام دِیا، اُن کے خیال میں یہ خُدا کے واسطے، اور آدمیوں کے لِیے بھی گواہی ہو، کہ وہ پھر اِنسان کا خُون بہانے کے لِیے ہتھیاروں کو کبھی اِستعمال نہ کریں گے؛ اور اُنھوں نے یہ امر انجام دِیا، خُدا کو ضامن ٹھہرایا اور عہد باندھا، کہ وہ اپنے بھائیوں کا خُون بہانے کے بجائے اپنی جانیں دے دیں گے؛ اور بھائی سے سہارا چِھیننے کے بجائے اُس کو سہارا دیں گے، اور کاہلی میں اپنے دِن گُزارنے کے بجائے وہ اپنے ہاتھوں سے بکثرت محنت کریں گے۔",
                "۱۹": "اور یُوں ہم دیکھتے ہیں کہ جب یہ لامنی اِیمان اور حق کی پہچان تک لائے گئے، تو وہ بڑے ثابت قدم تھے، اور یہاں تک کہ گُناہ کا اِرتکاب کرنے کے بجائے موت سہنا گوارہ کر سکتے تھے؛ اور یُوں ہم دیکھتے ہیں کہ اُنھوں نے اپنے اَمن کے ہتھیار دفن کر دِیے، یعنی اَمن کی خاطر، اُنھوں نے جنگ کے ہتھیار دفن کر دِیے۔",
                "۲۰": "اور اَیسا ہُوا کہ اُن کے بھائی لامنوں نے جنگ کی تیاریاں مُکمل کِیں، اور بادِشاہ کو ہلاک کرنے اور اُس کی جگہ کسی دُوسرے کو مُقرّر کرنے، اور عنتی‐نِیفی‐لِحی کی قَوم کو مُلک بدر کر کے تباہ و برباد کرنے کی غرض سے نِیفی کے مُلک پر چڑھائی کر دی۔",
                "۲۱": "اب جب لوگوں نے دیکھا کہ وہ اُن کے خِلاف لڑنے آ رہے ہیں وہ اُن سے مِلنے اُن کے پاس پُہنچ گئے اور خُود کو اُن کے سامنے زمِین پر چِت گِرا دِیا، اور خُداوند کا نام پُکارنے لگے؛ اور یُوں جب وہ اِس حالت میں تھے تو لامنوں نے اُن پر حملہ کِیا اور تلواروں سے اُنھیں قتل کرنا شُروع کر دِیا۔",
                "۲۲": "اور یُوں کسی بھی مزاحمت کا سامنا کِیے بغیر اُنھوں نے اُن میں سے ایک ہزار اور پانچ لوگوں کو قتل کر دِیا؛ اور ہم جانتے ہیں کہ وہ مُبارک ہیں، پَس وہ اپنے خُدا کے ساتھ قیام کرنے کے لِیے جا چُکے ہیں۔",
                "۲۳": "اب جب لامنوں نے دیکھا کہ اُن کے بھائی تلوار کے سامنے سے نہیں بھاگتے تھے، نہ وہ دہنے یا بائیں ہاتھ کو مُڑتے تھے، بلکہ وہ لیٹتے رہتے اور ہلاک ہوتے تھے، اور عین تلوار سے ہلاک ہوتے وقت بھی خُدا کی تمجید کرتے تھے—",
                "۲۴": "اب جب لامنوں نے یہ دیکھا تو وہ اُنھیں قتل کرنے سے باز آئے؛ اور اُن میں بُہت سے تھے جِن کے دِل اپنے اُن بھائیوں کے لِیے بھر آئے جو تہِ تیغ کِیے گئے تھے، پَس اُنھوں نے اُن کاموں سے تَوبہ کی جِن کے وہ مُرتکب ہُوئے تھے۔",
                "۲۵": "اور اَیسا ہُوا کہ اُنھوں نے اپنے جنگی ہتھیار پھینک دِیے، اور وہ اُنھیں دوبارہ نہیں اُٹھانا چاہتے تھے، کیوں کہ وہ اِس قتل و غارت کی وجہ سے شدِید رنجِیدہ تھے جو اُن سے سرزد ہو چُکی تھی۔ اور وہ اپنے بھائیوں کی طرح سجدہ ریز ہو گئے، اور اُن کے رحم و کرم پر تھے جن کے بازو اُنھیں مارنے کے لِیے اُٹھے تھے۔",
                "۲۶": "اور اَیسا ہُوا کہ لوگ خُدا کی اُمّت میں اُس دِن اُس تعداد سے زیادہ شامِل ہُوئے جو ہلاک ہوئی تھی؛ اور جو ہلاک ہُوئے راست باز لوگ تھے، پَس، ہمارے پاس شک کرنے کی کوئی وجہ نہیں سِوا اِس بات کے کہ وہ بچا لِیے گئے ہیں۔",
                "۲۷": "اور اُن کے درمیان میں ایک بھی بدکار ہلاک نہ ہُوا لیکن ہزار سے زیادہ نے عِرفانِ حق کی پہچان پائی؛ یُوں ہم دیکھتے ہیں کہ خُداوند اپنے لوگوں کی نجات کے لِیے بُہت سارے طریقوں سے کام کرتا ہے۔",
                "۲۸": "اب اُن لامنوں کی سب سے زیادہ تعداد جِس نے اپنے بُہت سے بھائیوں کو قتل کِیا، وہ عمالیقیوں اور عملونیوں کی تھی، جِن کی بیشتر تعداد نحوریوں کے فِرقے سے تھی۔",
                "۲۹": "اب، جو خُداوند کی اُمّت میں شامِل ہُوئے، اُن میں سے کوئی بھی اَیسا نہ تھا جو عمالیقیوں یا عملونیوں، یا نحور کے فِرقے میں سے تھا، بلکہ وہ لامن اور لیموئیل کی اَصلی نسل تھے۔",
                "۳۰": "اور یُوں ہم واضح طور پر اِدراک پا سکتے ہیں، کہ جب کوئی اُمّت ایک بار خُدا کے رُوح کے وسِیلہ سے روشن ضمِیر بن جاتی ہے، اور راست بازی کی باتوں کے مُتعلق گہری معرفت پا لیتی ہے، تو جب وہ دوبارہ گُناہ اور خطا میں گِرتی ہے، تو وہ اور زیادہ سخت دِل ہو جاتی ہے، اور یُوں اُس کی کیفِیت اُس سے بھی زیادہ بدتر ہو جاتی ہے جب اِن باتوں کا عِلم اُس کو بالکُل نہیں تھا۔"
            },
            "25": {
                "۱": "اور دیکھو، اب اَیسا ہُوا کہ وہ لامنی اب زیادہ غصے میں تھے کیوں کہ اُنھوں نے اپنے بھائیوں کو قتل کیا تھا؛ پَس اُنھوں نے نیفیوں سے اِنتقام لینے کی قسم کھائی؛ اور اُنھوں نے عنتی‐نِیفی‐لِحی کی اُمّت کو قتل کرنے کی پِھر کوئی کوشِش نہ کی۔",
                "۲": "بلکہ اُنھوں نے اپنی فَوجوں کو لِیا اور ضریملہ کے مُلک کی سرحدوں میں گئے، اور اُن لوگوں پر چڑھ آئے جو عمونیہا کے مُلک میں تھے اور اُنھیں نیست و نابُود کر دیا۔",
                "۳": "اور اُس کے بعد، نِیفیوں کے ساتھ اُن کی بُہت سی لڑائیاں ہُوئیں، جِن میں نِیفیوں نے اُنھیں مار بھگایا اور ہلاک کِیا گیا۔",
                "۴": "اور وہ لامنی جو قتل ہُوئے اُن میں قریباً سب عملون اور اُس کے بھائیوں کی اَولاد میں سے تھے جو نوح کے کاہن تھے اور وہ نِیفیوں کے ہاتھوں ہلاک ہُوئے۔",
                "۵": "اور باقی ماندہ نے، مشرِقی بیابان میں بھاگ جانے کے بعد، اور زبردستی لامنوں پر اِقتدار اور غلبہ پا لینے کے بعد، بُہت سارے لامنوں کو اُن کے عقِیدے کے سبب سے آگ سے ہلاک کرا دیا—",
                "۶": "پَس اُن میں سے بُہت سارے بڑا نقصان اور کافی مُصِیبتیں اُٹھانے کے بعد، اُن باتوں کو یاد کرنے لگے جِن کی مُنادی ہارُون اور اُس کے بھائیوں نے اُن کے مُلک میں اُن کے درمیان کی تھی؛ پَس اُنھوں نے اپنے باپ دادا کی روایات کا یقِین کرنا چھوڑ دِیا، اور خُداوند پر اِیمان لانے لگے، اور یہ کہ اُس نے نِیفیوں کو بڑی طاقت بخشی؛ اور یُوں اُن میں سے بُہتیرے بیابان میں اِیمان لے آئے۔",
                "۷": "اور اَیسا ہُوا کہ وہ حُکم ران جو بنی عملون کے بقیہ میں سے تھے اُنھیں موت کے گھاٹ اُتار دِیا گیا، ہاں، اُن سب کو جو اِن باتوں پر اِیمان لے آئے تھے۔",
                "۸": "اب اِس شہادت کے سبب سے اُن کے بُہت سارے بھائیوں کا قہر بھڑکا؛ اور بیابان میں فساد شُروع ہو گیا؛ اور عملون اور اُس کے بھائیوں کی نسل کو لامنی تلاش کرنے اور قتل کرنے لگے؛ اور وہ مشرِقی بیابان میں بھاگ گئے۔",
                "۹": "اور دیکھو لامنی آج کے دِن تک اُن کی تاک میں رہتے ہیں۔ اور یُوں ابینادی کی وہ باتیں پُوری ہُوئیں جو اُس نے اُن کاہنوں کی اَولاد کی بابت کہی تھیں، جِنھوں نے اُسے آگ لگا کر ہلاک کرایا تھا۔",
                "۱۰": "پَس اُس نے اُن سے کہا تھا: جو تُم میرے ساتھ کرو گے آنے والی باتوں کا نِشان ہو گا۔",
                "۱۱": "اور اب ابینادی پہلا شخص تھا جِس نے خُدا پر اپنے اِیمان کے سبب سے موت سہی؛ اب اُس کے کہنے کا یہی مطلب تھا کہ جِس طرح اُس نے تکلِیف اُٹھائی اُسی طرح بُہتیرے آگ کی موت مریں گے۔",
                "۱۲": "اور اُس نے نوح کے کاہنوں سے کہا تھا کہ اُن کی اَولاد بُہتیروں کو اُسی طرح موت کے گھاٹ اُتارے گی جِس طرح اُس کو مارا تھا، اور کہ وہ دُوسرے ملکوں میں پراگندہ اور ہلاک ہوں گے؛ یعنی جَیسے کوئی بھیڑ جِس کا چرواہا نہ ہو، اور جنگلی درِندے اُس کو ہانکیں اور چِیر پھاڑ کریں؛ اور اب دیکھو، یہ باتیں سچّ ثابت ہُوئیں، پَس لامنوں نے اُنھیں مار بھگایا، اور اُن کا پِیچھا کِیا، اور اُنھیں مارا۔",
                "۱۳": "اور اَیسا ہُوا کہ جب لامنوں نے دیکھا کہ وہ نیفیوں پر غالِب نہیں آ سکتے تو وہ دوبارہ اپنے مُلک واپس گئے؛ اور اُن میں سے بُہتیرے اِسماعیل کے مُلک اور نیفی کے مُلک میں بسنے کے لِیے آ گئے، اور خُود کو خُدا کے اُن لوگوں میں شامِل کر لیا جو عنتی‐نِیفی‐لِحی کے لوگ تھے۔",
                "۱۴": "اور اُنھوں نے بھی اپنے بھائیوں کی طرح اپنے جنگی ہتھیاروں کو دفن کر دِیا، اور وہ صادق اُمّت بننے لگے؛ اور وہ خُداوند کی راہوں پر چلے، اور اُنھوں نے اُس کے حُکموں اور اُس کے آئین کو مُستعِدی سے مانا۔",
                "۱۵": "ہاں، وہ مُوسیٰ کی شریعت کو مانتے تھے؛ پَس مُوسیٰ کی شریعت کو ماننا اُن کے لِیے واجب تھا، کیوں کہ ابھی وہ پُوری نہ ہُوئی تھی۔ اَلبتہ مُوسیٰ کی شریعت کے باوجُود، وہ مسِیح کی آمد کے مُنتظر تھے، چُوں کہ وہ اِس بات پر غَور کرتے تھے کہ مُوسیٰ کی شریعت اُس کی آمد کا نِشان تھا، اور اُن کا اِیمان تھا کہ اُنھیں یقِیناً اُن ظاہری رُسُوم پر اُس وقت تک کار بند رہنا ہے جب تک وہ اُن پر ظاہر نہیں ہوتا۔",
                "۱۶": "اب وہ یہ گُمان نہ کرتے تھے کہ نجات مُوسیٰ کی شریعت کے وسِیلہ سے آئی؛ بلکہ یہ کہ مُوسیٰ کی شریعت نے مسِیح پر اُن کے اِیمان کو تقوِیّت دینے میں مدد کی تھی؛ اور یُوں اُنھوں نے نبُوّت کی اُس رُوح پر یقِین کر کے اَبَدی نجات پر اِیمان کے وسیلے اُمِید پائی جو آنے والی باتوں کی بابت بتاتی ہے۔",
                "۱۷": "اور اب دیکھو عمون، اور ہارُون، اور اومنر، اور حمنی، اور اُن کے بھائی اِس کامیابی پر جو اُنھوں نے لامنوں میں پائی تھی نہایت شادمان ہُوئے تھے، یہ دیکھ کر کہ خُداوند نے اُنھیں اُن کی دُعاؤں کے مُطابق بخشا تھا، اور یہ کہ اُس نے ہر بات میں اپنے کلام کی سچّائی کو ثابت کِیا تھا۔"
            },
            "26": {
                "۱": "اور اب، یہ عمون کی وہ باتیں ہیں جو اُس نے اپنے بھائیوں کو یُوں بتائیں: میرے بھائیو اور ہم عصر ساتھیو، دیکھو مَیں تُم سے کہتا ہُوں ہمارے پاس خُوشی منانے کا ارفع و اعلیٰ سبب ہے؛ پَس جب ہم ضریملہ کے مُلک سے روانہ ہُوئے تو کیا ہم گُمان کر سکتے تھے کہ خُدا ہمیں اِس قدر عظِیم اُلشان برکتوں اور رحمتوں سے نوازے گا؟",
                "۲": "اور اب، مَیں پوچھتا ہُوں کہ کون کون سی عظِیم اُلشان برکتیں اور رحمتیں اُس نے ہمیں عطا کی ہیں؟ کیا تُم بتا سکتے ہو؟",
                "۳": "دیکھو، مَیں تُمھیں جواب دیتا ہُوں؛ پَس ہمارے لامنی بھائی تارِیکی میں تھے، ہاں، یعنی تارِیک ترین اَتھاہ گڑھے میں، مگر دیکھو، اُن میں سے کتنے خُدا کا حیرت خیز عِرفان دیکھنے کے لِیے لائے گئے ہیں! اور یہی وہ برکت ہے جو ہمیں ودِیعت کی گئی ہے، چُوں کہ ہم خُدا کے ہاتھوں میں وسِیلہ بنائے گئے تھے کہ اِس کارِ عظِیم کو انجام دینے کا باعث ہوں۔",
                "۴": "دیکھو اُن میں سے ہزاروں خُوشی مناتے ہیں، اور خُدا کے گلّہ میں لائے گئے ہیں۔",
                "۵": "دیکھو فصل پک گئی تھی، اور تُم مبارک ہو چُوں کہ تُم نے طاقت سے درانتی چلائی تھی، اور اپنی پُوری قُوت سے کٹائی کی تھی، ہاں، تُم نے دِن بھر مزدُوری کی تھی؛ اور اپنے پُولوں کی تعداد پر نظر ڈالو! اور اُنھیں غلہ خانوں میں جمع کِیا جائے گا، تاکہ وہ ضائع نہ ہوں۔",
                "۶": "ہاں، نہ یومِ آخِر کو طُوفان اُنھیں پٹکے گا؛ ہاں، نہ بگُولے اُنھیں اُڑا لے جائیں گے؛ بلکہ جب طُوفان آئے گا تو اُنھیں اپنی جگہ پر جمع کِیا جائے گا، تاکہ نہ طُوفان اُنھیں ٹکریں مار سکے؛ ہاں، نہ تیز و تند آندِھیوں سے اُنھیں اِدھر اُدھر ہانکا جائے گا جہاں دُشمن اُنھیں لے جانا چاہتا ہے۔",
                "۷": "بلکہ دیکھو وہ کٹائی کے مالک کے ہاتھوں میں ہیں، اور وہ اُس کے ہیں؛ اور وہ یومِ آخِر کو اُنھیں زِندہ کرے گا۔",
                "۸": "ہمارے خُدا کا نام مُبارک ہو؛ آؤ اُس کی تمجید کے لِیے نغمہ سرائی کریں، ہاں، آؤ اُس کے پاک نام کی تقدِیس و حمید کریں، پَس وہ ہمیشہ راستی پُوری کرتا ہے۔",
                "۹": "پَس اگر ہم ضریملہ کے مُلک سے روانہ نہ ہوتے تو ہمارے یہ انتہائی پیارے عزِیز بھائی جِنھوں نے ہمیں بُہت پیار دِیا ہے، ابھی تک ہمارے خِلاف نفرت کے عذاب میں جکڑے رہتے، ہاں، اور وہ خُدا کے لِیے بھی اجنبی رہتے۔",
                "۱۰": "اور اَیسا ہُوا کہ جب عمون یہ باتیں کہہ چُکا، تو اُس کے بھائی ہارُون نے اُس کو یہ کہہ کر ڈانٹا: عمون، مُجھے ڈر ہے کہ تیری خُوشی تُجھے بڑائی کی جانب لے جاتی ہے۔",
                "۱۱": "اَلبتہ عمون نے اُس سے کہا: مَیں اپنے زور پر فخر نہیں کرتا، نہ اپنی حِکمت پر؛ بلکہ دیکھو میری خُوشی پُوری ہُوئی ہے، ہاں میرا دِل خُوشی سے مَعمُور ہے، اور مَیں اپنے خُدا میں شادمان ہُوں گا۔",
                "۱۲": "ہاں، مَیں جانتا ہُوں کہ مَیں ناچِیز ہُوں؛ اپنی ہمت کے اِعتبار سے مَیں ناتواں ہُوں؛ پَس مَیں اپنے آپ پر فخر نہیں کرتا، بلکہ مَیں اپنے خُدا پر فخر کرُوں گا، پَس اُس کی قُدرت سے مَیں سب فرائض انجام دے سکتا ہُوں؛ ہاں، دیکھ، ہم نے اِس مُلک میں بُہت سے بڑے بڑے معجزے کِیے ہیں، جِن کے لِیے ہم ہمیشہ تک اُسی کے نام کی تمجید کریں گے۔",
                "۱۳": "دیکھ، اُس نے ہمارے ہزاروں بھائیوں کو جہنم کے دُکھوں سے چُھڑایا ہے؛ اور اُنھیں فِدیہ دینے والی محبّت کے گِیت گانے کے لِیے لایا گیا ہے، اور یہ سب اُس کے کلام کی قُدرت کے وسِیلہ سے ہُوا جو کہ ہم میں ہے، پَس کیا ہمارے پاس خُوشی منانے کی بڑی وجہ نہیں ہے؟",
                "۱۴": "ہاں، ہمارے پاس اَبَد تک اُس کی ستایش کرنے کی وجہ ہے، پَس وہ خُدا تعالیٰ ہے، اور اُس نے ہمارے بھائیوں کو جہنم کی زنجِیروں سے آزاد کِیا ہے۔",
                "۱۵": "ہاں، وہ دائمی تارِیکی اور تباہی سے گِھرے ہُوئے تھے؛ اَلبتہ دیکھو وہ اُنھیں اَبَدی نُور میں، ہاں، ہمیشہ کی نجات میں لے آیا ہے؛ اور وہ اُس کی محبّت کے لازوال حِصار میں ہیں؛ ہاں، یہ ارفع اور اعلیٰ کام کرنے کے لِیے ہم اُس کے ہاتھوں میں وسِیلہ بنے ہُوئے ہیں۔",
                "۱۶": "پَس، آؤ ہم فخر کریں، ہاں، ہم خُداوند پر فخر کریں؛ ہاں، ہم شادمان ہوں، پَس ہماری خُوشی پُوری ہُوئی ہے؛ ہاں، ہم ہمیشہ تک اپنے خُدا کی تمجید کریں گے۔ دیکھ، کون خُداوند میں بُہت زیادہ شادمان ہو سکتا ہے؟ ہاں، کون اُس کی قُدرتِ کامِلہ، اُس کے رحم و کرم، اور بنی آدم کے لِیے اُس کے صبر و تحمل پر بات کر سکتا ہے؟ دیکھ، مَیں تُجھ سے کہتا ہُوں جو کُچھ مَیں محسُوس کرتا ہُوں، اُس کا تھوڑا سا حِصّہ بھی بیان نہیں کر سکتا۔",
                "۱۷": "کوئی اَیسا سوچ سکتا تھا کہ ہمارا خُدا اِتنا رحِیم و کرِیم ہو سکتا تھا کہ ہمیں ہماری بھیانک، گُناہ آلُودہ، اور حالتِ نجس کے چُنگل سے چُھڑا لِیا؟",
                "۱۸": "دیکھ ہم قہر میں نِکلے تھے، بڑی بڑی سخت دھمکِیوں کے ساتھ، کہ اُس کی کلِیسیا کو تباہ و برباد کریں۔",
                "۱۹": "ہائے، تو پھر اُس نے ہمیں بھیانک بربادی میں کیوں نہ ڈالا، ہاں، اُس نے اپنی شمشِیرِ عدل سے ہم پر وار کیوں نہ کِیا، اور ہمیشہ کی نا اُمِیدی کی بدبختی کے حوالے کیوں نہ کِیا؟",
                "۲۰": "اُف، جب بھی یہ خیال آتا ہے تو اَیسا لگتا ہے جَیسے میری جان نِکل جاتی ہے۔ دیکھ، اُس نے ہمیں اپنے اِنصاف کے ترازُو میں نہیں تولا، بلکہ اُس نے اپنے بے پناہ رحم میں موت اور بدحالی کی دائمی خلِیج سے باہر نِکالا، تاکہ ہماری جانیں نجات پائیں۔",
                "۲۱": "اور اب دیکھو، میرے بھائیو، اَیسا کوئی نفسانی بشر ہے جو اِن باتوں کو جانتا ہے؟ مَیں تُم سے کہتا ہُوں، اَیسا کوئی نہیں ہے جو اِن باتوں کو جانتا ہے، سِوا اُن کے جو تائب ہُوئے ہیں۔",
                "۲۲": "ہاں وہ جو تَوبہ کرتا اور اِیمان کا مُظاہرہ کرتا، اور نیکو کاری وجُود میں لاتا ہے، اور بِلاناغہ دُعا میں مشغُول رہتا ہے—ایسوں کو خُدا کے بھید جاننے کے لِیے معرفت عطا کی گئی ہے؛ ہاں، ایسوں کو بخشا جائے گا کہ وہ اُن باتوں کو آشکار کریں جِن کو کبھی آشکار نہیں کِیا گیا؛ ہاں، اور ایسوں کو عطا ہوگی کہ ہزاروں جانوں کو تَوبہ کی طرف لائیں، جس طرح ہمیں اپنے بھائیوں کو تَوبہ کی طرف لانے کے لِیے بخشا گیا ہے۔",
                "۲۳": "اب کیا تُمھیں یاد ہے، میرے بھائیو، کہ ہم نے ضریملہ کے مُلک میں اپنے ہم خِدمت بھائیوں سے کہا تھا، کہ ہم اپنے، لامنی، بھائیوں میں مُنادی کرنے کے لِیے نیفی کے مُلک میں جائیں گے، اور اُنھوں نے ہمارا مَضحکہ اُڑایا تھا؟",
                "۲۴": "پَس اُنھوں نے ہم سے کہا: کیا تُم گُمان کرتے ہو کہ تُم لامنوں کو عِرفانِ حق کی طرف لا سکو گے؟ کیا تُم گُمان کرتے ہو کہ تُم لامنوں کو اُن کے باپ دادا کی روایات کی بطالت کی بابت قائل کر سکو گے، جب کہ وہ اِنتہائی گردن کُش قَوم ہے؛ جِس کا دِل خُون ریزی میں مسرُور رہتا ہے؛ جِس کے ایّام گھناؤنی سِیہ کاریوں میں گُزرتے ہیں؛ جِس کی راہیں قدِیم سے کسی عدُول کی راہیں ہیں؟ اب میرے ہم خِدمت بھائیو، تُمھیں یاد ہے کہ یہی اُن کی زبان تھی۔",
                "۲۵": "بلکہ اُنھوں نے کہا: آؤ ہم اُن کے خِلاف ہتھیار اُٹھائیں، تاکہ ہم اِس مُلک سے اُنھیں اور اُن کی بدی کو نیست و نابُود کر دیں، کہیں اَیسا نہ ہو کہ وہ ہم پر غالِب آئیں اور ہمیں تباہ و برباد کریں۔",
                "۲۶": "اَلبتہ دیکھو، میرے پیارے ہم خِدمت بھائیو، ہم اپنے بھائیوں کو نیست و نابُود کرنے کی نِیّت سے بیابان میں نہیں آئے تھے، بلکہ اِس اِرادے کے ساتھ کہ شاید ہم اُن میں سے بعض جانیں بچا سکیں۔",
                "۲۷": "اب جب ہمارے دِل ملُول ہو گئے، اور ہم واپس لوٹنے کو تھے، تو دیکھو خُداوند نے ہمیں تسلّی دی، اور فرمایا: اپنے لامنی بھائیوں میں جاؤ، اور صبر کے ساتھ اپنی مُصِیبتیں برداشت کرو، اور مَیں تُمھیں کام یابی عطا کرُوں گا۔",
                "۲۸": "اور اب دیکھو، ہم آئے ہیں اور اُن کے درمیان رہے ہیں اور ہم اپنے دُکھوں میں صابر رہے ہیں اور ہم نے اپنی ہر طرح کی تنگ دستی برداشت کی ہے؛ جی ہاں، ہم نے دُنیا کی مہربانیوں پر توکّل کر کے گھر گھر سفر کِیا ہے—نہ صرف دُنیا کی مہربانیوں پر بلکہ خُدا کے رحم و کرم پر۔",
                "۲۹": "اور ہم اُن کے گھروں میں داخل ہُوئے اور اُنھیں تعلِیم دی ہے، اور ہم نے اُنھیں اُن کی گلیوں میں تعلِیم دی ہے؛ جی ہاں، اور ہم نے اُنھیں اُن کے پہاڑوں پر تعلِیم دی؛ اور ہم اُن کی ہَیکلوں اور عِبادت خانوں میں بھی داخل ہُوئے اور اُنھیں تعلِیم دی ہے؛ اور ہم خارج کر دِیے گئے، اور ٹھٹھوں میں اُڑائے گئے، اور ہم پر تھوکا گیا، اور ہمیں طمانچے مارے گئے؛ اور ہمیں سنگ سار کِیا گیا، اور پکڑ کر مضبُوط رسِیّوں سے باندھا، اور قید خانے میں ڈالا گیا؛ اور خُدا کی قُدرت اور حِکمت کے وسِیلہ سے ہمیں پھر سے چھڑایا گیا ہے۔",
                "۳۰": "اور ہم نے ہر طرح کی اذیت برداشت کی، اور ہم نے اَیسا سب کُچھ اِس لِیے کِیا کہ شاید بعض جانوں کو بچانے کا وسیلہ بن سکیں؛ اور ہم نے گُمان کِیا کہ ہماری خُوشی تب کامِل ہو گی اگر ہم بعض کو بچانے کا وسِیلہ بن سکیں۔",
                "۳۱": "اب دیکھو، ہم پیش بِینی کر سکتے اور اپنی مُشقّتوں کے ثمرات دیکھ سکتے ہیں؛ اور کیا یہ چند ہیں؟ مَیں تُم سے کہتا ہُوں، نہیں، یہ بُہت زیادہ ہیں؛ جی ہاں، ہم اُن کی صدقِ دِلی کی گواہی، اُن کے اپنے بھائیوں اور ہمارے لِیے اُن کی محبّت کے سبب سے، دے سکتے ہیں۔",
                "۳۲": "پَس دیکھو، اُنھوں نے اپنے دُشمنوں کی جان لینے کے بجائے اپنی جانوں کی قُربانی دینا مُناسب جانا؛ اور اُنھوں نے اپنے بھائیوں سے اپنی محبّت کی خاطر، اپنے جنگی ہتھیار زمِین کی گہرائی میں دفن کر دِیے ہیں۔",
                "۳۳": "اور اب دیکھو مَیں تُم سے کہتا ہُوں، کیا اَیسی بے پناہ محبّت سارے مُلک میں کہیں موجُود ہے؟ دیکھو مَیں تُم سے کہتا ہُوں، نہیں، بلکہ نِیفیوں میں بھی نہیں۔",
                "۳۴": "پَس دیکھو، وہ اپنے بھائیوں کے خِلاف ہتھیار اُٹھا سکتے تھے؛ وہ نہ چاہتے تھے کہ ہلاک کِیے جائیں۔ بلکہ دیکھو اُن میں سے کِتنے تھے جِنھوں نے اپنی جانیں دی ہیں؛ اور ہم جانتے ہیں کہ اُس سے اپنی محبّت اور گُناہ سے اپنی نفرت کے سبب سے وہ اپنے خُدا کے پاس چلے گئے ہیں۔",
                "۳۵": "اب کیا ہمارے پاس شادمان ہونے کی وجہ نہیں ہے؟ ہاں، مَیں تُم سے کہتا ہُوں، جب سے دُنیا کی ابتدا ہُوئی کوئی بھی اَیسی اُمّت نہ تھی جِس کے پاس ہماری طرح شادمان ہونے کی اتنی بڑی وجہ تھی؛ ہاں، اور بلکہ میری خُوشی بُہت بڑھی یعنی مَیں خُدا پر فخر کرنے لگا؛ پَس ساری قُدرت، ساری دانائی، اور ساری حِکمت اُسی کی ہے، اُس کو سب باتوں کا اِدراک ہے، اور وہ رحِیم و کرِیم ہستی ہے، یعنی نجات کے واسطے، جو تَوبہ کرتے اور اُس پر اِیمان لاتے ہیں۔",
                "۳۶": "اب اگر یہ فخر کی بات ہے، تو مَیں فخر کرُوں گا؛ پَس یہی میری حیات اور میرا نُور ہے، میری راحت اور میری نجات، اور دائمی غم سے میری مُخلصی۔ ہاں، میرے خُدا کا نام مُبارک ہو جِس نے اِن لوگوں کو یاد رکھا ہے، جو اِسرائیل کے گھرانے کی شاخ ہیں اور اجنبی مُلک میں اپنے جسم سے جُدا ہُوئے ہیں؛ ہاں، مَیں کہتا ہُوں میرے خُدا کا نام مُبارک ہو، جو ہم اجنبی مُلک میں بھٹکنے والوں کی خبر گیری کرتا ہے۔",
                "۳۷": "اب میرے بھائیو، ہم دیکھتے ہیں کہ خُدا ہر قَوم کی خواہ وہ کسی بھی مُلک میں ہو خبر گِیری کرتا ہے؛ جی ہاں، وہ اپنے لوگوں کا شُمار کرتا ہے، اور اُس کے رحم کے پیالے سارے جہان کے لِیے ہیں۔ اب یہی میری خُوشی، اور میری بے پناہ شُکر گُزاری ہے؛ جی ہاں، اور مَیں ہمیشہ تک اپنے خُدا کا شُکر ادا کرُوں گا۔ آمین۔"
            },
            "27": {
                "۱": "اب اَیسا ہُوا کہ جب اُن لامنوں نے جو نیفیوں کے خِلاف جنگ کرنے گئے تھے، اُنھیں تباہ و برباد کرنے کی اپنی بے تحاشہ کوشِشوں کے بعد یہ جان گئے تھے، کہ اُن کی ہلاکت کا خیال بے سُود تھا، تو وہ دوبارہ نِیفی کے مُلک کو لوٹ گئے۔",
                "۲": "اور اَیسا ہُوا کہ عمالیقی اپنے نقصان کے باعث شدِید غُصّے میں تھے۔ اور جب اُنھوں نے دیکھا کہ وہ نِیفیوں سے اِنتقام نہیں لے سکے، تو اُنھوں نے غُصّے میں اپنے بھائیوں، یعنی عنتی‐نِیفی‐لِحی، کی اُمّت کے خِلاف لوگوں کو بھڑکانا شُروع کر دیا، پَس وہ پھر اُنھیں ہلاک کرنے لگے۔",
                "۳": "اب اِن لوگوں نے پھر اپنے ہتھیار اُٹھانے سے اِنکار کِیا اور خُود کو اپنے دُشمنوں کی خواہشوں کے مُطابق ہلاک ہونے دِیا۔",
                "۴": "اب جب عمون اور اُس کے بھائیوں نے ہلاکت کے اِس کام کو اُن لوگوں کے درمیان میں دیکھا جِن کو وہ بُہت پیارے تھے، اور اُن کے درمیان میں جو اُنھیں بُہت پیارے تھےکیوں کہ اُن سے اَیسا برتاؤ کِیا جاتا تھا جَیسے وہ خُدا کی طرف سے اُنھیں اَبَدی ہلاکت سے بچانے کے لِیے بھیجے گئے فرِشتے ہوں—پَس، جب عمون اور اُس کے ہم خِدمت بھائیوں نے ہلاکت کا اَیسا گھناؤنا کام دیکھا، تو وہ رحم سے بھر گئے، اور اُنھوں نے بادِشاہ سے کہا:",
                "۵": "آؤ ہم خُداوند کی اِس قَوم کو اِکٹھا کریں، اور ہم اپنے بھائی نیفیوں کے پاس ضریملہ کے مُلک میں جائیں، اور اپنے دُشمنوں کے ہاتھوں سے دُور بھاگ جائیں تاکہ ہم ہلاک نہ ہوں۔",
                "۶": "اَلبتہ بادِشاہ نے اُن سے کہا: دیکھ، کیوں کہ ہم نے اُن کے خِلاف بُہت سارے قتل اور گُناہ کِیے ہیں، اِس سبب سے نیفی ہمیں ہلاک کر دیں گے۔",
                "۷": "اور عمون نے کہا: مَیں جاؤں گا اور خُداوند سے دریافت کرُوں گا، اور اگر وہ ہم سے کہے، اپنے بھائیوں کے پاس چلے جاؤ تو کیا تُم جاؤ گے؟",
                "۸": "اور بادِشاہ نے اُس سے کہا؛ ہاں، اگر خُداوند ہمیں جانے کو کہے، تو ہم اپنے بھائیوں کے پاس جائیں گے، اور ہم اُس وقت تک اُن کے غُلام رہیں گے جب تک ہمارے اُن گُناہوں اور خُون کا بدلہ پُورا نہ ہو جائے جو ہم نے اُن کے خِلاف کِیے ہیں۔",
                "۹": "بہرکیف عمون نے اُس سے کہا: اُن کے درمیان میں کسی کا غُلام ہونا، اَیسا ہمارے بھائیوں کے اُس آئِین کے خِلاف ہے جو میرے باپ نے قائم کِیا تھا؛ پَس آؤ چلیں اور اپنے بھائیوں کے رحم پر تکیہ کریں۔",
                "۱۰": "لیکن بادِشاہ نے اُس سے کہا:خُداوند سے دریافت کر اور اگر اُس نے ہمیں جانے کو کہا تو ہم جائیں گے ورنہ ہم اِسی مُلک میں ہلاک ہوں گے۔",
                "۱۱": "اور اَیسا ہُوا کہ عمون گیا اور خُداوند سے دریافت کِیا، اور خُداوند نے اُس سے فرمایا:",
                "۱۲": "اِن لوگوں کو اِس مُلک سے لے کر نِکل جا تاکہ یہ ہلاک نہ ہوں؛ کیوں کہ عمالیقیوں کے دِلوں پر شَیطان کا بُہت بڑا غلبہ ہے، جو لامنوں کو اپنے بھائیوں کے خِلاف غُصّے میں بھڑکاتا ہے کہ اُنھیں ہلاک کریں؛ پَس تُم اِس مُلک سے نِکلو؛ اور اِس نسل کے یہ لوگ مُبارک ہیں، پَس مَیں اُنھیں محفُوظ رکھُوں گا۔",
                "۱۳": "اور اب اَیسا ہُوا کہ عمون بادِشاہ کے پاس گیا اور وہ سب باتیں بتائیں جو خُداوند نے اُس سے کہی تھیں۔",
                "۱۴": "اور اُنھوں نے اپنی پُوری قَوم کو اِکٹھا کِیا، ہاں، خُداوند کی ساری اُمّت کو اور اُن کے تمام گلوں اور ریوڑوں کو جمع کِیا اور مُلک سے روانہ ہُوئے، اور اُس بیابان میں آئے جو نِیفی کے مُلک کو ضریملہ کے مُلک سے الگ کرتا تھا اور اُس کو پار کر کے مُلک کی سرحدوں کے قریب پُہنچ گئے۔",
                "۱۵": "اور اَیسا ہُوا کہ عمون نے اُن سے کہا: دیکھو مَیں اور میرے ہم خِدمت بھائی ضریملہ کے مُلک جاتے ہیں، اور تُم ہمارے واپس آنے تک یہیں ٹھہرنا؛ اور ہم اپنے بھائیوں کے دِلوں کے خیالات جانیں گے، کہ آیا وہ چاہتے ہیں کہ تُم اُن کے مُلک میں آؤ۔",
                "۱۶": "اور اَیسا ہُوا کہ جب عمون اُس مُلک میں جا رہا تھا تو وہ اور اُس کے ہم خِدمت بھائی ایلما کو اُس جگہ مِلے جِس کا ذِکر کِیا گیا ہے؛ اور دیکھو، یہ مُلاقات خُوشی سے بھری تھی۔",
                "۱۷": "اب عمون کی خُوشی اِس قدر زیادہ تھی کہ وہ خُوشی سے مَعمُور ہو گیا؛ ہاں، وہ اپنے خُدا کی خُوشی میں مغلُوب ہُوا حتیٰ کہ اُس کی ہِمت جاتی رہی؛ اور وہ پھر سے زمِین پر گِر پڑا۔",
                "۱۸": "اب کیا یہ خُوشی کی اِنتہا نہ تھی؟ دیکھو، یہ وہ خُوشی ہے جو کوئی بھی نہیں پا سکتا، سِوا اُس کے جو سچّا تائب ہے اور اِقبال مندی کا فروتن مُشتاق ہے۔",
                "۱۹": "اب اپنے بھائیوں سے مِلنے پر ایلما کی خُوشی بھی درحقِیقت بُہت زیادہ تھی، اور ہارُون اور اومنر اور حمنی کی خُوشی بھی؛ بہرحال دیکھو اُن کی خُوشی اِتنی نہ تھی کہ اُن کی ہمت پر غالب آ جاتی۔",
                "۲۰": "اور اب اَیسا ہُوا کہ ایلما اپنے ہم خِدمت بھائیوں کو ساتھ لے کر ضریملہ کے مُلک لے آیا؛ یعنی اپنے آبائی گھر میں آیا۔ اور اُنھوں نے اعلیٰ قاضی کے پاس جا کر اُس کو وہ سارا ماجرا سُنایا جو نِیفی کے مُلک میں اُن کے لامنی بھائیوں کو در پیش آیا تھا۔",
                "۲۱": "اور اَیسا ہُوا کہ اعلیٰ قاضی نے پُورے مُلک میں اُن کے بھائیوں کو جو عنتی‐نِیفی‐لِحی کے لوگ تھے، اپنے مُلک میں آنے کی بابت لوگوں کی رائے جاننے کے لِیے فرمان جاری کِیا۔",
                "۲۲": "اور اَیسا ہُوا کہ لوگوں کی یہ رائے سامنے آئی: دیکھو، ہم یرشون کا مُلک جو سَمُندر کے مشرِق کی طرف ہے، اور جو فراوانی کے مُلک کے ساتھ مِلتا ہے، جو فراوانی کے مُلک کے جنُوب میں ہے؛ اور مُلکِ یرشون وہ مُلک ہے جو ہم وراثت کے لِیے اپنے بھائیوں کو دے دیں گے۔",
                "۲۳": "اور دیکھو، ہم یرشون کے مُلک اور نِیفی کے مُلک کے درمیان میں اپنی فَوجیں تعیُّنات کریں گے، تاکہ ہم یرشون کے مُلک میں اپنے بھائیوں کی حِفاظت کر سکیں؛ اور اَیسا ہم اپنے بھائیوں کے لِیے کرتے ہیں، کیوں کہ اُنھیں خَوف ہے کہ وہ اپنے بھائیوں کے خِلاف ہتھیار اُٹھا کر گُناہ کا اِرتکاب نہ کر بیٹھیں؛ اور اُن پر یہ خَوف اُن کی دِلی تَوبہ کے باعث طاری ہُوا ہے، اَیسا بے شُمار قتل و غارت اور گھناؤنی بدیوں کے اِرتکاب کی وجہ سے تھا۔",
                "۲۴": "اور اب دیکھو، اَیسا ہم اپنے بھائیوں کے لِیے اِس واسطے کریں گے، تاکہ وہ مُلکِ یرشون کے وارِث ہوں؛ اور ہم اپنی فَوجوں کے ساتھ اُن کے دُشمنوں سے اُنھیں محفُوظ رکھیں گے، بہ شرطِ کہ وہ اپنے مال کا کُچھ حِصّہ ہماری اِعانت کے لِیے دیں جِس سے ہم اپنی فَوجوں کی کفالت کر سکیں۔",
                "۲۵": "اب اَیسا ہُوا کہ جب عمون نے یہ سُنا، تو ہو عنتی‐نِیفی‐لِحی کے لوگوں کے پاس بیابان میں اُس جگہ واپس آیا، جہاں اُنھوں نے اپنے خیمے لگائے ہُوئے تھے، اور ایلما بھی اُس کے ساتھ آیا، اور اُنھیں یہ سب باتیں بتائیں۔ اور ایلما نے عمون اور ہارُون اور اپنے ہم خِدمت بھائیوں کے ساتھ اپنے رُجُوع لانے کے حوالے سے بھی اُنھیں بتایا۔",
                "۲۶": "اور اَیسا ہُوا کہ اِس وجہ سے اُن کی خُوشی کا کوئی ٹھکانہ نہ رہا۔ اور وہ یرشون کے مُلک میں گئے، اور یرشون کے مُلک پر قابِض ہُوئے؛ اور بنی نِیفی نے اُنھیں عمون کی قَوم کہا؛ پَس اِس کے بعد سے ہمیشہ تک اِسی نام سے اُن کی پہچان ہُوئی۔",
                "۲۷": "اور وہ اب نِیفی کی قَوم کے بِیچ میں تھے، اور خُدا کی کلِیسیا کے لوگوں میں بھی اُن کا شُمار ہونے لگا۔ اور خُدا کے واسطے اپنے جوش و خروش کی بابت بھی نمایاں مقام رکھتے تھے، اور اِنسان کے واسطے بھی؛ پَس وہ اپنے سارے مُعاملات میں کُلی طور پر دیانت دار اور امانت دار تھے؛ اور آخِر تک مسِیح پر اُن کا اِیمان پُختہ تھا۔",
                "۲۸": "اور اُن کی نظر میں اپنے بھائیوں کا خُون بہانا اِنتہائی گھناؤنا فعل تھا؛ اور اُنھیں اپنے بھائیوں کے خِلاف ہتھیار اُٹھانے کے لِیے کبھی راغب نہیں کِیا جا سکتا تھا؛ اور مسِیح کے اِدراک اور قیامت اور اپنی اُمِید کی بدولت اُنھوں نے رتی برابر موت سے کبھی خَوف نہ کھایا؛ پَس، اُن کے واسطے موت مسِیح کی فتح کا لُقمہ بن چُکی تھی۔",
                "۲۹": "پَس، بجائے اِس کے کہ وہ اُنھیں مارنے کے لِیے اُن پر تلوار یا بُغدا اُٹھاتے، اُنھیں اپنے بھائیوں کی طرف سے وہ نہایت دردناک اور تکلیف دہ موت گوارہ تھی جو اُن کے بھائی اُن پر لاتے۔",
                "۳۰": "اور یُوں وہ جوشِیلے اور محبُوب لوگ تھے، خُداوند کی اِنتہائی مقبُولِ نظر اُمّت۔"
            },
            "28": {
                "۱": "اور اب اَیسا ہُوا کہ جب عمون کی قَوم یرشون کے مُلک میں آباد ہو گئی، تو یرشون کے مُلک میں کلِیسیا بھی قائم کی گئی، اور نِیفیوں کی فَوجوں کو یرشون کے مُلک کے گِردا گِرد تعیُّنات کر دِیا گیا، ہاں، ضریملہ کے مُلک کی ساری سرحدوں پر؛ دیکھو، لامنوں کی فَوجوں نے بیابان کے اندر تک اپنے بھائیوں کا تعاقب کِیا۔",
                "۲": "اور یُوں گُھمسان کا رن پڑا، ہاں، اَیسی جنگ جو لحی کے یروشلم سے آنے سے لے کر اب تک اِس مُلک میں رہنے والے لوگوں نے کبھی نہ دیکھی تھی؛ ہاں، اور ہزارہا لامن ہلاک اور پراگندہ کر دِیے گئے۔",
                "۳": "ہاں، نِیفی کی اُمّت کا بھی بڑے پیمانے پر قتال ہُوا، اِس کے باوجُود، بنی لامن کو پسپا کِیا گیا اور مار بھگایا، اور بنی نِیفی دوبارہ اپنے مُلک کو لوٹ آئے۔",
                "۴": "اور اب اِس دوران میں نِیفی کی ساری قَوم میں نوحہ خوانی اور گِریہ زاری اِس قدر شدِید اور بُلند تھی کہ پُورے مُلک میں سُنائی دیتی تھی—",
                "۵": "ہاں، بیواؤں کا اپنے خاوندوں کے واسطے رونا پِیٹنا، اور والِدوں کا اپنے بیٹوں کے واسطے سوگ منانا، اور بہنوں کا بھائیوں کے واسطے، ہاں، بھائیوں کا والِدوں کے واسطے؛ اور اِس طرح گِریہ زاری کا کُہرام اُن سب میں مچا ہُوا تھا، اپنے اپنے اہلِ خانہ کے واسطے رونا پِیٹنا اور واویلا کرنا جِن کو ہلاک کر دِیا گیا تھا۔",
                "۶": "اور اب یقِیناً یہ آہ و نالہ کے ایّام تھے؛ ہاں، رنج و غم کا دَور، اور کثرت سے روزے رکھنے اور دُعا کرنے کا زمانہ۔",
                "۷": "اور یُوں نِیفی کی قَوم پر قضات کے عہدِ حُکُومت کا پندرھواں برس تمام ہُوا۔",
                "۸": "اور یہ عمون اور اُس کے ہم خِدمت بھائیوں کی رُوداد ہے، نِیفی کے مُلک میں اُن کی مُسافتیں، اِس مُلک میں اُن کی صعُوبتیں، اُن کے دُکھ درد اور اُن کے رنج و الم اور اُن کی بے پایاں خُوشی، اور مُلکِ یرشون میں بھائیوں کی قبُولیت اور نِگہبانی۔ اور اب خُداوند، کُل بنی نوع اِنسان کا نجات دہندہ، اُن کی جانوں کو ہمیشہ برکت دے۔",
                "۹": "اور یہ نِیفیوں کے آپس میں جنگوں اور جھگڑوں کی رُوداد ہے، اور نِیفیوں اور لامنوں کے درمیان میں جنگوں کا احوال بھی ہے؛ اور قضات کے عہدِ حُکُومت کا پندرھواں برس تمام ہُوا۔",
                "۱۰": "اور پہلے برس سے لے کر پندرھویں برس تک کئی ہزار جان بحق ہُوئے؛ ہاں، اِس نے خُون ریزی کا بڑا بھیانک منظر پیش کِیا ہے۔",
                "۱۱": "اور کئی ہزار لوگوں کے جسم مٹی تلے دب گئے، جب کہ کئی ہزار لاشیں رُویِ زمِین پر ڈھیروں میں گل سڑ گئیں؛ ہاں، کئی ہزار اپنے اہلِ خانہ کے مرنے پر ماتم کرتے ہیں، کیوں کہ خَوف کھانے کی وجہ اُنھیں معلُوم ہے، خُداوند کے وعدوں کے مُطابق، اُنھیں دائمی پژمُردہ حالت کے سپُرد کِیا گیا ہے۔",
                "۱۲": "جب کہ کئی ہزار دُوسرے لوگ واقعی اپنے اہلِ خانہ کے مرنے پر ماتم کرتے ہیں، تو بھی وہ شادمان ہوتے ہیں اور اِس اُمِید پر خُوش ہوتے ہیں، اور چُوں کہ وہ جانتے ہیں، خُداوند کے وعدوں کے مُطابق، کہ وہ خُدا کے داہنے ہاتھ اَبَدی اِقبال مندی کی حالت میں قیام کے لِیے زِندہ کِیے گئے ہیں۔",
                "۱۳": "اور یُوں ہم دیکھتے ہیں کہ اِنسان میں گُناہ اور خطا، اور اِبلِیس کے غلبہ کی بدولت کس قدر وسِیع و عرِیض عدمِ مساوات ہے، جو اُن مکارانہ منصوبوں سے آتی ہے جو اُس نے اِنسانوں کے دِلوں کو پھانسنے کے لِیے تدبِیر کر رکھے ہیں۔",
                "۱۴": "اور یُوں ہم آدمیوں کی خُداوند کے تاکستان میں مُستعدی سے محنت و مُشقّت کرنے کی عظیم بلاہٹ دیکھتے ہیں؛ اور یُوں ہم ماتم اور خُوشی کی بڑی وجہ بھی دیکھتے ہیں—ماتم، اِنسانوں میں موت اور تباہی و بربادی کی وجہ سے، اور خُوشی زِندگی کے واسطے مسِیح کے نُور کی وجہ سے۔"
            },
            "29": {
                "۱": "کاش مَیں فرِشتہ ہوتا، اور میرے دِل کی حسرت ہوتی، کہ آگے بڑھ کر خُدا کے نرسِنگے کے ساتھ اِعلان کرتا، جِس کی صدا سے دھرتی ہِل جاتی، اور ہر اُمّت کو تَوبہ کے لِیے بُلاتا!",
                "۲": "ہاں، مَیں ہر جان کے سامنے، گرج کی سی آواز کے ساتھ، تَوبہ اور مُخلصی کے منصُوبے کا اِعلان کرنا چاہتا ہُوں، تاکہ وہ تَوبہ کریں اور ہمارے خُدا کے پاس آئیں، تاکہ کُل رُویِ زمین پر پھر مزید غم نہ ہو۔",
                "۳": "بہرکیف دیکھو، مَیں اِنسان ہُوں، اور اپنی خُود غرضی میں گُناہ کا مُرتکب ہوتا ہُوں؛ پَس مُجھے اِن چِیزوں پر قناعت کرنا چاہیے جو خُداوند نے مُجھے عطا کر رکھی ہیں۔",
                "۴": "مُجھے اپنی خُود غرضیوں کی خاطر عادِل خُدا کے اَٹل آئِین کو بِگاڑنا نہیں چاہیے، پَس مَیں جانتا ہُوں کہ وہ اِنسان کو اُس کی نِیّت کے مُطابق عطا کرتا ہے، خواہ وہ موت ہے یا زِندگی ہے؛ ہاں، مَیں جانتا ہُوں کہ وہ اِنسان کے مُقدّر کا تعِیُّن کرتا ہے، ہاں، اِنسان کو اَیسے آئِین و احکام عطا کِیے ہیں جو لا تبدیل ہیں، لہٰذا دارومدار اِنسان کی مرضی پر ہے، کہ آیا وہ نجات کی طرف جاتا ہے یا ہلاکت کی طرف۔",
                "۵": "ہاں، اور مَیں جانتا ہُوں کہ اچھّائی اور بُرائی سب اِنسانوں کے سامنے آ چُکی ہے، وہ جو اچھّائی یا بُرائی میں امتیاز نہیں کر سکتا بے قصور ہے، اَلبتہ وہ جو اچھّائی اور بُرائی کو جانتا ہے اُسے اُس کی نِیّت کے مُطابق دِیا جاتا ہے، خواہ وہ اچھّائی یا بُرائی کا اِرادہ کرتا ہے، زِندگی کا یا موت کا، خُوشی کا یا ضمیر کی ندامت کا۔",
                "۶": "اب یہ دیکھ کر کہ مَیں اِن باتوں کو جانتا ہُوں، تو جِس فرض کے لِیے مُجھے بُلایا گیا ہے اِس سے بڑھ کر مَیں مزید زیادہ کا لالچ کیوں کرُوں؟",
                "۷": "مَیں کیوں آرزُو کرُوں کہ کاش مَیں فرِشتہ ہوتا، تاکہ مَیں زمِین کی سب اِنتہاؤں تک کلام کر سکتا؟",
                "۸": "پَس دیکھو، خُداوند سب قَوموں کے واسطے، اُن کی اپنی اپنی قوَم میں سے بعض کو اُن کی اپنی اپنی زبان میں، اُس کا کلام سِکھانے کے لِیے برپا کرتا ہے، ہاں، ہر وہ شَے جو وہ سمجھتا ہے کہ اُن کے لِیے مُفِید ہے، حِکمت کے ساتھ اُنھیں عطا کرتا ہے؛ پَس ہم دیکھتے ہیں کہ اُسی کی بِنا پر جو واجب اور سچّ ہوتا ہے، خُداوند حِکمت کے ساتھ حُجّت کرتا ہے۔",
                "۹": "مَیں وہ جانتا ہُوں جس کا خُداوند نے مُجھے حُکم دِیا ہے، اور مَیں اِس پر فخر کرتا ہُوں۔ مَیں خُود پر فخر نہیں کرتا، بلکہ مَیں اُس پر فخر کرتا ہُوں جِس کا خُداوند نے مُجھے حُکم دِیا ہے؛ ہاں، اور یہی میرا فخر ہے، کہ شاید مَیں بعض جانوں کو تَوبہ کی طرف لانے کے لِیے خُدا کے ہاتھوں میں وسِیلہ بنوں؛ اور یہی میری خُوشی ہے۔",
                "۱۰": "اور دیکھو، جب مَیں اپنے بے شُمار ہم عصر بھائیوں کو واقعی تائب، اور خُداوند اپنے خُدا کے پاس آتے دیکھتا ہُوں، تو میری رُوح خُوشی سے معمُور ہو جاتی ہے؛ تب یاد آتا ہے مُجھے کہ خُداوند نے کیا کیا میرے لِیے کِیا ہے، ہاں، یہ بھی کہ اُس نے میری دُعا سُن لی تھی؛ ہاں، تب اُس کا رحم بھرا بازُو مُجھے یاد آتا ہے جو اُس نے میری طرف بڑھایا تھا۔",
                "۱۱": "ہاں، میں اپنے باپ دادا کی اسیری کو بھی یاد کرتا ہُوں؛ پَس مَیں یقِیناً جانتا ہُوں کہ خُداوند نے اُنھیں غُلامی سے رہائی دِلائی، اور اِسی کی بدولت اپنی کلیسیا قائم کی تھی؛ ہاں، خُداوند خُدا، ابرہام کے خُدا، اِضحاق کے خُدا اور یعقُوب کے خُدا نے اُنھیں غُلامی سے رہائی دِلائی تھی۔",
                "۱۲": "ہاں، َمیں نے ہمیشہ اپنے باپ دادا کی اسیری کو یاد رکھا ہے؛ اور اُسی خُدا نے جِس نے اُنھیں مِصریوں کے ہاتھوں سے چھُڑایا، اُنھیں غُلامی سے بھی رہائی دِلائی تھی۔",
                "۱۳": "ہاں، اور اُسی خُدا نے اُن کے درمیان میں اپنی کلِیسیا قائم کی تھی؛ ہاں، اُسی خُدا نے اپنی پاک بلاہٹ کے وسِیلہ سے اِن لوگوں میں کلام کی مُنادی کرنے کے لِیے مُجھے بُلایا تھا، اور مُجھے بُہت زیادہ کام یابی عطا کی گئی تھی، جِس میں میری خُوشی پُوری ہوتی ہے۔",
                "۱۴": "بہر کیف مَیں صرف اپنی کام یابی پر خُوش نہیں ہوتا، بلکہ میری خُوشی اپنے ہم خِدمت بھائیوں کی کام یابی کے سبب سے پُوری ہوتی ہے جو نِیفی کے مُلک میں ہم پَلہ رہے ہیں۔",
                "۱۵": "دیکھو، اُنھوں نے بے حد مُشقّت اُٹھائی ہے، اور بُہت زیادہ پھل لائے ہیں؛ اور اُن کا اجر کیسا عظیم اُلشان ہو گا!",
                "۱۶": "اب، جب مَیں اپنے اِن ہم خِدمت بھائیوں کی کام یابیوں اور کام رانیوں کا تصُّور کرتا ہُوں تو میری رُوح پر وجدان طاری ہو جاتا ہے، یعنی میرے جِسم سے اَلگ ہو گئی ہو، جَیسے کبھی تھی، اِسی طرح میری خُوشی بے حد ہو جاتی ہے۔",
                "۱۷": "اور اب خُدا میرے اِن ہم خدِمت بھائیوں کو عطا کرے کہ وہ خُدا کی بادِشاہی میں قبُول کِیے جائیں؛ ہاں، اور وہ سب بھی جو اُن کی مُشقّتوں کا پھل ہیں تاکہ وہ پھر برگشتہ نہ ہوں، بلکہ ہمیشہ اُس کی تمجید کریں۔ اور خُدا توفِیق عطا کرے کہ میرے کلام کے مُطابق اَیسا ہی ہو، یعنی جَیسا مَیں نے کہا ہے۔ آمین۔"
            },
            "30": {
                "۱": "دیکھو اب اَیسا ہُوا کہ جب بنی عمون یرشون کے مُلک میں آباد ہو گئے تو، ہاں، اور جب لامنوں کو مُلک سے نِکال دِیا، اور مُلک کی قَوم کی مدد سے اُن کے مُردے دفن کر دِیے گئے—",
                "۲": "اب اُن کی کثِیر تعداد کے باعث نہ اُن کے مُردوں کی گِنتی کی گئی؛ نہ بنی نِیفی کے مُردے گنے گئے—بلکہ اَیسا ہُوا کہ جب اُن کے مُردے دفن کر دِیے گئے، اور جب روزے، اور ماتم، اور دُعاؤں کے ایّام پُورے ہو گئے، (اور یہ بنی نِیفی پر قضات کے عہدِ حُکُومت کے سولہویں برس میں ہُوا) اِس سارے مُلک میں مُسلسل امن ہونے لگا۔",
                "۳": "ہاں، اور لوگوں نے خُداوند کے حُکموں کو مانا؛ اور وہ مُوسیٰ کی شریعت کے مُطابق خُدا کے قوانین کی سختی سے پابندی کرتے تھے؛ پَس اُنھیں سِکھایا گیا تھا کہ مُوسیٰ کی شریعت کے پُورا ہونے تک اِسی کی پابندی کرنا ہے۔",
                "۴": "اور یُوں بنی نِیفی میں قضات کے عہدِ حُکُومت کے پُورے سولہویں برس تک لوگوں میں کوئی اِنتشار نہ تھا۔",
                "۵": "اور اَیسا ہُوا کہ قضات کے عہدِ حُکُومت کے سترہویں برس کے شُروع میں مسلسل امن رہا۔",
                "۶": "اَلبتہ اَیسا ہُوا کہ سترہویں برس کے آخِری ایّام میں، ضریملہ کے مُلک میں کوئی شخص آیا، اور وہ مُخالفِ مسِیح تھا، چُوں کہ وہ لوگوں میں مسِیح کی آمد کی بابت اُن نبُوّتوں کے خِلاف مُنادی کرنے لگا جو نبِیوں کی معرفت کی گئی تھیں۔",
                "۷": "اب اِنسانی عقِیدے کے خِلاف کوئی قانُون نہ تھا؛ پَس یہ خُدا کے حُکموں کے سخت خِلاف تھا کہ کسی اَیسے قانُون کا اِطلاق کِیا جائے جو اِنسانوں کے مابین عدمِ مساوات کا سبب بنے۔",
                "۸": "پَس صحائف یُوں فرماتے ہیں: آج کے دِن تُم چُن لو، کہ تُم کس کی بندگی کرو گے۔",
                "۹": "اب اگر کوئی اِنسان خُدا کی پرستش کرنا چاہتا، تو یہ اُس کا حق ہوتا تھا؛ یا اِس کے بجائے، اگر اُس کا خُدا پر اِیمان تھا تو اُس کی بندگی کرنے کا حق اُسے حاصِل ہوتا تھا؛ اِلبتہ اگر اُس کا اِیمان خُدا پر نہ ہوتا تھا تو اُس شخص کو سزا دینے کے لِیے کوئی قانُون نہ تھا۔",
                "۱۰": "لیکن اگر کسی اِنسان نے خُون کِیا ہوتا تو اُسے موت کی سزا دی جاتی؛ اور اگر وہ لُوٹ مار کرتا تو بھی اُسے سزا دی جاتی تھی؛ اگر وہ چوری کرتا تب بھی اُسے سزا دی جاتی؛ اور اگر وہ زنا کا مُرتکب ہوتا تب بھی اُسے سزا دی جاتی؛ ہاں، ہر قسم کی بدیوں کے نتِیجے میں اُنھیں سزا دی جاتی تھی۔",
                "۱۱": "پَس لوگوں کو اُن کے جرائم کے مُطابق سزا دینے کے لِیے ہر قانُون موجُود تھا۔ اِس کے باوجُود، اِنسانی عقِیدے کے خِلاف کوئی قانُون نہ تھا؛ پَس کسی شخص کو فقط اُنھی جرائم کی سزا دی جاتی تھی جِن کا وہ مُرتکب ہُوا تھا؛ پَس ہر شخص کے ساتھ مساویانہ سلُوک رکھا جاتا تھا۔",
                "۱۲": "اور وہ مُخالفِ مسِیح، جِس کا نام قوریحر تھا، لوگوں میں مُنادی کرنے لگا کہ کوئی مسِیح نہیں آئے گا (اور قانُون اُسے گرفت میں نہیں لے سکتا تھا) اور یُوں وہ یہ کہہ کر مُنادی کرنے لگا:",
                "۱۳": "آہ، تُم جو بے معانی اور کھوکھلی اُمِید کے شکنجے میں قید کِیے گئے ہو، تُم کیوں اپنے آپ کو اَیسی بے معانی باتوں کے جُوئے میں جوتتے ہو؟ تُم مسِیح کی راہ کیوں تکتے ہو؟ پَس آیندہ ہونے والی باتوں کے مُتعلق کوئی اِنسان نہیں جان سکتا۔",
                "۱۴": "دیکھو، اِن باتوں کو جِنھیں تُم نبُوّتیں کہتے ہو، اور تُم کہتے ہو کہ پاک نبِیوں کی معرفت پُہنچائی گئی ہیں، دیکھو، یہ تُمھارے باپ دادا کی بے معانی روایتیں ہیں۔",
                "۱۵": "تُم اُن کی سچّائی کیسے جان سکتے ہو؟ دیکھو، جِن چِیزوں کو تُم دیکھتے نہیں اُن کی بابت کیسے جان سکتے ہو؛ چُناں چہ تُم نہیں جان سکتے کہ مسِیح آئے گا۔",
                "۱۶": "تُم مُنتظر ہو اور کہتے ہو کہ تُم اپنے گُناہوں کی مُعافی پاؤ گے۔ بلکہ دیکھو، یہ ذہنی فتُور کا اَثر ہے؛ اور تُمھارے ذہنوں کی یہ دِیوانگی تُمھارے باپ دادا کی روایات کے سبب سے ہے، جو تُمھیں اَیسی باتوں کا یقِین کرنے کے لِیے گُم راہ کرتی ہیں جو سچّی نہیں ہیں۔",
                "۱۷": "اور اُس نے اُن سے اَیسی بُہت ساری باتیں کہیں، یہ بھی بتایا کہ بنی نوع اِنسان کے گُناہوں کا کَفارہ نہیں دیا جا سکتا، بلکہ ہر اِنسان اپنی سِرشت کے مُطابق اِس زندگی میں اپنے کردہ اَعمال کی اُجرت پاتا ہے، پَس ہر اِنسان اپنی اِستعداد کے مُوافق کام یاب ہوتا ہے اور کہ ہر اِنسان اپنی طاقت کے بل بوتے پر فتح یاب ہوتا ہے؛ اور اِنسان نے جِس کسی فعل کا اِرتکاب کِیا ہے کوئی جُرم نہیں تھا۔",
                "۱۸": "اور یُوں اُس نے اُن میں مُنادی کی، اور بُہتیروں کے دِلوں کو گُم راہ کِیا، اور وہ اپنی بدیوں پر فخر کرنے لگے، ہاں، کئی عَورتوں اور مردوں کو زنا کاریاں کرنے کے لِیے گُم راہ کِیا—اُنھیں یہ بتایا کہ جب کوئی اِنسان مر جاتا تھا، تو یہی اُس کا انجام تھا۔",
                "۱۹": "اب یہ شخص یرشون کے مُلک میں، عمون کی اُمّت میں بھی اِن باتوں کی مُنادی کے لِیے گیا جو کبھی بنی لامن میں سے تھے۔",
                "۲۰": "بلکہ دیکھو وہ بُہتیرے نِیفیوں سے بُہت زیادہ زِیرک تھے؛ چُوں کہ اُنھوں نے اُس کو پکڑا، اور اُسے جکڑا، اور اُس کو عمون کے سامنے لے گئے، جو اُس قَوم پر کاہنِ اعلیٰ تھا۔",
                "۲۱": "اور اَیسا ہُوا کہ اُس نے اُسے اُٹھا کر مُلک سے باہر نِکلوا دِیا۔ اور وہ جدعون کے مُلک میں آیا، اور اُن میں بھی مُنادی کرنے لگا؛ اور یہاں اُس کو خاطر خواہ کام یابی نہ ہُوئی، پَس اُس کو پکڑا اور جکڑا اور کاہنِ اعلیٰ کے حُضُور پیش کِیا گیا، اور اُس مُلک کے قاضی کے پاس بھی لے جایا گیا۔",
                "۲۲": "اور اَیسا ہُوا کہ کاہنِ اعلیٰ نے اُس سے کہا: تُو کیوں خُداوند کی راہیں بِگاڑتا پِھرتا ہے؟ تُو اِن کی خُوشیوں میں خلل ڈالنے کے لِیے کیوں اِس اُمّت کو سِکھاتا ہے کہ مسِیح نہیں آئے گا؟ تُو پاک نبِیوں کی ساری نبُوّتوں کے خِلاف کیوں بکتا ہے؟",
                "۲۳": "اب کاہنِ اعلیٰ کا نام جدعونا تھا۔ اور قوریحر نے اُس سے کہا: کیوں کہ میں تیرے باپ دادا کی بے معانی روایتوں کی تعلِیم نہیں دیتا، اور کیوں کہ مَیں اِس اُمّت کو اُن بے معانی رسموں اور رواجوں کے شکنجے میں قید کرنے کی تعلِیم نہیں دیتا جِن کی بُنیاد قدیم کاہنوں نے رکھی تھی، تاکہ اُن پر غاصبانہ قبضہ کِیا جائے اور اُن کے اِختیار کو سُلب کر لِیا جائے، اُن کو جاہِل رکھا جائے، تاکہ وہ سر نہ اُٹھا سکیں، بلکہ تیرے حُکموں کو بجا لائیں۔",
                "۲۴": "تُو کہتا ہے کہ یہ قَوم آزاد قَوم ہے۔ دیکھ، مَیں کہتا ہُوں وہ اسِیری میں ہیں۔ تُو کہتا ہے کہ یہ قدیم نبُوّتیں سچّی ہیں۔ دیکھ مَیں کہتا ہُوں کہ تُو نہیں جانتا کہ وہ سچّی ہیں۔",
                "۲۵": "تُو کہتا ہے کہ یہ اُمّت اپنے اجداد کی خطا کاریوں کے باعث گُناہ گار اور زوال پذیر ٹھہری ہے۔ دیکھ، مَیں کہتا ہُوں کہ بچّہ اپنے والدین کے سبب سے گُناہ گار نہیں ٹھہرتا۔",
                "۲۶": "اور تُو یہ بھی کہتا ہے کہ مسِیح آئے گا۔ بلکہ دیکھ، مَیں کہتا ہُوں کہ تُو نہیں جانتا کہ مسِیح کا کوئی وجُود ہے۔ اور ہاں، تُو یہ بھی کہتا ہے کہ وہ جہان کے گُناہوں کی خاطر مارا جائے گا—",
                "۲۷": "اور یُوں تُو اِس اُمّت کو اپنے باپ دادا کی بے معانی روایتوں، اور اپنی خواہشوں کے مُطابق گُم راہ کرتا ہے؛ اور تُو اُنھیں دبائے رکھتا ہے، یعنی گویا کہ وہ اسیری میں ہوں، تاکہ تُو اُن کے ہاتھوں کی محنت و مُشقّت سے عیش و آرام کرے، اور وہ جُراَت کے ساتھ نظر اُٹھانے کی ہمت نہ کریں، اور یہ بھی کہ وہ اپنے حقُوق اور مراعات سے لُطف اندوز ہونے کی ہمت نہ کریں۔",
                "۲۸": "ہاں، وہ اُن چِیزوں کو اِستعمال کرنے کی جُراَت نہیں کرتے جو اُن کی ملکیت ہیں مبادا وہ اپنے کاہنوں کو ناراض کریں، جو اُن کو اپنی خواہشوں کے جُوئے میں جوتتے ہیں، اور اپنی روایتوں اور اپنے خوابوں اور اپنی رغبتوں اور اپنی رویاؤں اور اپنے من گھڑت بھیدوں سے اُنھیں اِیمان لانے کی تلقِین کرتے ہیں کہ وہ اُن کے حُکموں کو بجا لائیں، اگر اُنھوں نے اَیسا نہ کِیا، تو کسی نامعلُوم ہستی کو ناراض کرتے ہیں، جِس کو وہ خُدا مانتے ہیں—اَیسی ہستی جو نہ کبھی دیکھی گئی اور نہ کبھی پہچانی گئی، جِس کا نہ کبھی وجُود تھا اور نہ کبھی ہو گا۔",
                "۲۹": "اب جب کاہنِ اعلیٰ اور اعلیٰ قاضی نے اُس کے دل کی سختی کو دیکھا، ہاں جب اُنھوں نے دیکھا کہ وہ درحقیقت خُدا کے خِلاف بدکلامی کرتا ہے، تو اُنھوں نے اُس کی باتوں کا کوئی جواب نہ دِیا؛ بلکہ اُنھوں نے حُکم دِیا کہ اُس کو باندھا جائے؛ اور سِپاہیوں کے حوالے کِیا جائے، اور ضریملہ کے مُلک بھیجا جائے، تاکہ اُس کو ایلما اور اعلیٰ قاضی کے حُضُور پیش کِیا جائے جو ساری مُملکت کا حاکم تھا۔",
                "۳۰": "اور اَیسا ہُوا کہ جب وہ ایلما اور اعلیٰ قاضی کے سامنے پیش کِیا گیا، تو وہ اُسی طرح بضد رہا جِس طرح وہ جدعون کے مُلک میں رہا تھا؛ ہاں، وہ کفر گوئی کرتا رہا۔",
                "۳۱": "اور وہ ایلما کے سامنے بڑے گھمنڈ کی بے ہُودہ باتیں بَکنے لگا اور کاہنوں اور اُستادوں کے خِلاف لعن طعن کرنے لگا اور اُن پر اِلزام لگانے لگا کہ وہ لوگوں کی محنت و مُشقّت پر عیش و عِشرت کرنے کے لِیے اُن کے باپ دادا کی احمقانہ روایتوں کی بدولت لوگوں کو گُم راہ کرتے ہیں۔",
                "۳۲": "اب ایلما نے اُس سے کہا: تُو جانتا ہے کہ ہم اِن لوگوں کی محنت پر عیش نہیں کرتے؛ پَس دیکھ، حتیٰ کہ مَیں نے قضات کے عہدِ حُکُومت کے شُروع سے لے کر اب تک اپنی کفالت کے لِیے اپنے ہاتھوں سے محنت کی ہے، باوجود اِس کے کہ میں نے اپنے لوگوں میں خُدا کے کلام کی مُنادی کرنے کے لِیے مُلک میں یہاں وہاں بُہت سی مُسافتیں طے کی ہیں۔",
                "۳۳": "اور بے شُمار مُشقّتوں کے باوجُود جو مَیں نے کلیسیا میں اَنجام دی ہیں، مَیں نے اپنی مُشقّت کے عِوض ایک سینن تک بھی نہ لِیا؛ نہ میرے کسی ہم خِدمت بھائی نے لِیا، سِوا تختِ عدالت کی خِدمت کے دوران میں؛ اور تب بھی ہم نے اپنے صَرف شُدہ دورانیہ کے لِیے قانُون کے مُطابق کمایا تھا۔",
                "۳۴": "اور اب اگر ہم کلِیسیا میں اپنی محنت و مشقّت کے عِوض کُچھ نہیں پاتے، تو ہمیں کلِیسیا سے کیا نفع سِوا اِس بات کے کہ سچّائی کی مُنادی کریں، تاکہ ہم اپنے بھائیوں کی خُوشی میں سرشار ہوں؟",
                "۳۵": "پھر تُو کیوں کہتا ہے کہ ہم اِن لوگوں میں نفع کی خاطر مُنادی کرتے ہیں، جب کہ تُو خُود جانتا ہے کہ ہمیں کُچھ نفع نہیں؟ اور اب کیا تُجھے یقِین ہے کہ ہم اِن لوگوں کو فریب دیتے ہیں، جِس کے سبب سے اُن کے دِلوں میں اَیسی بڑی خُوشی پائی جاتی ہے؟",
                "۳۶": "اور قوریحر نے اُس کو جواب دِیا، ہاں۔",
                "۳۷": "اور تب ایلما نے اُس سے پُوچھا: کیا تیرا اِیمان ہے کہ خُدا ہے؟",
                "۳۸": "اور اُس نے جواب دِیا، نہیں۔",
                "۳۹": "اب ایلما نے اُس سے کہا: کیا تُو پھر خُدا کا اِنکار کرے گا، اور مسِیح کا اِنکار بھی کرے گا؟ پَس دیکھ، مَیں تُجھ سے کہتا ہُوں مَیں جانتا ہُوں کہ خُدا ہے، اور یہ کہ مسِیح بھی آئے گا۔",
                "۴۰": "اور اب تیرے پاس کیا ثبُوت ہے کہ خُدا نہیں ہے، یا مسِیح نہیں آئے گا؟ مَیں تُجھ سے کہتا ہُوں کہ تیرے پاس کوئی ثبُوت نہیں، فقط تیری افواہ کے سِوا۔",
                "۴۱": "بلکہ، دیکھ، اِن سب باتوں کی مَیں نے گواہی پائی ہے کہ یہ باتیں سچّی ہیں؛ اور اِن سب باتوں کی تُو نے بھی گواہی پائی ہے کہ یہ باتیں سچّی ہیں؛ اور کیا تُو اِن کا مُنکر ہو پائے گا؟ کیا تیرا اِیمان ہے کہ یہ باتیں سچّی ہیں؟",
                "۴۲": "دیکھ، مَیں جانتا ہُوں کہ تیرا اِیمان ہے، مگر تُو فریبی رُوح کے قبضے میں ہے، اور تُو خُدا کے رُوح سے محرُوم ہو گیا ہے تاکہ وہ تُجھ میں سکُونت نہ کرنے پائے؛ بلکہ شَیطان تُجھ پر غلبہ پا چُکا ہے، اور وہ عیّاری کی چالیں چلنے کے لِیے تُجھے اِدھر اُدھر لے جاتا ہے، تاکہ وہ خُدا کی اُمّت کو نیست و نابُود کرے۔",
                "۴۳": "اور اب قوریحر نے ایلما سے کہا: تُو اگر مُجھے کوئی نِشان دِکھائے گا، تو شاید مَیں اِس بات پر یقِین کر لُوں کہ خُدا موجُود ہے، ہاں، مُجھ پر ظاہر کر کہ وہ قادِر و قدِیر ہے، اور پِھر مَیں تیری باتوں کی صداقت کا قائل ہو جاؤں گا۔",
                "۴۴": "بلکہ ایلما نے اُس سے کہا: تُو کافی نِشان پا چُکا؛ کیا تُو اپنے خُدا کو آزمائے گا؟ کیا تُو کہے گا کہ مُجھ پر نِشان ظاہر کر، حالاں کہ تُجھے اپنے سب بھائیوں اور سارے پاک نبِیوں کی گواہی بھی مِلی ہے؟ صحائف تیرے سامنے ہیں، ہاں، اور سب چیزیں ظاہر کرتی ہیں کہ خُدا موجُود ہے، ہاں، یعنی کہ دُنیا اور ہر شَے جو اِس رُویِ زمِین پر ہے، ہاں اور اپنے محور کے گَرد اِس کی گردِش، ہاں، سب سیارے بھی جو اپنے اپنے مدار میں باقاعدگی سے گھومتے ہیں، یہ اِس بات کی گواہی دیتے ہیں کہ قادِرِ مُطلق خالق و مالِک موجُود ہے۔",
                "۴۵": "اور پِھر بھی تُو اِس قَوم کے دِلوں کو گُم راہ کرتا پِھرتا، اور اُنھیں گواہی دیتا ہے کہ خُدا موجُود نہیں ہے؟ اور کیا اب بھی تُو اِن ساری گواہیوں کا اِنکار کرے گا؟ اور اُس نے کہا: ہاں، مَیں اِنکار کرُوں گا، بجُز اِس کے کہ تُو مُجھ پر کوئی نِشان ظاہر کرے۔",
                "۴۶": "اور اب اَیسا ہُوا کہ ایلما نے اُس سے کہا: دیکھ، تیرے دِل کی سختی کے باعث مَیں ملُول ہُوا ہُوں، ہاں، کہ تُو اب بھی سچّائی کے رُوح کی مُخالِفت کرتا ہے، جِس کے نتِیجے میں تیری جان تباہ و برباد ہوتی ہے۔",
                "۴۷": "بلکہ دیکھ، تیری جان کا کھو جانا بہتر ہے بجائے اِس کے کہ اپنی جُھوٹی اور چِکنی چُپڑی باتوں کے بہکاوے سے تُو بُہت سی جانوں کی ہلاکت کا باعث بنے؛ پَس اگر تُو دوبارہ اِنکار کرے، تو دیکھ خُدا تُجھ پر قہر نازِل کرے گا، پِھر تُو گُونگا ہو گا، چُوں کہ تُو پھر کبھی اپنا مُنہ نہ کھول سکے گا، چُناں چہ تُو اِس قَوم کو مزید فریب نہ دے سکے گا۔",
                "۴۸": "اب قوریحر نے اُس سے کہا: مَیں خُدا کے وجُود کا اِنکار نہیں کرتا، لیکن میرا اِس بات پر اِیمان نہیں کہ کوئی خُدا ہے؛ اور مَیں یہ دعویٰ بھی کرتا ہُوں کہ تُجھے خُدا کے ہونے کا عِلم نہیں ہے؛ اور مَیں اِیمان لانے والا نہیں جب تک تُو مُجھے کوئی نِشان نہیں دِکھاتا۔",
                "۴۹": "اب ایلما نے اُس سے کہا: مَیں تُجھے یہ نِشان کے طور پر دیتا ہُوں، کہ تُو میرے کلام کے مُطابق گُونگا ہوگا؛ اور مَیں یہ خُدا کے نام پر کہتا ہُوں، کہ تُو گُونگا ہو جا، تاکہ مزید بولنے کی صلاحیت تُجھ میں نہ رہے۔",
                "۵۰": "اب ایلما جب یہ باتیں کہہ چُکا، تو قوریحر گُونگا ہو گیا، اور ایلما کے کلام کے مُطابق اُس کے بولنے کی صلاحیت جاتی رہی۔",
                "۵۱": "اور اب جب اعلیٰ قاضی نے یہ دیکھا، تو اُس نے اپنا ہاتھ آگے بڑھایا اور قوریحر سے لِکھ کر اُسے پُوچھا: کیا تُو خُدا کی قُدرت کا قائل ہو گیا ہے؟ جِس کے واسطے تُو نے ایلما سے اُس کے نِشان کا تقاضا کِیا تھا؟ آیا تُو یہ چاہتا تھا کہ تُجھ پر نِشان ظاہر کرنے کے واسطے کسی دُوسرے کو عِبرت کا نِشانہ بنایا جاتا؟ دیکھ، اُس نے تُجھ پر نِشان ظاہر کر دِیا ہے؛ اور کیا اب تُو مزید بحث کرے گا؟",
                "۵۲": "اور قوریحر نے اپنا ہاتھ بڑھایا اور لِکھ کر جواب دِیا: مَیں جانتا ہُوں کہ مَیں گُونگا ہُوں، کیوں کہ مَیں بول نہیں سکتا؛ اور میں جانتا ہُوں کہ خُدا کی قُدرت کے سِوا مُجھ پر اَیسا کُچھ نازِل نہیں ہو سکتا؛ ہاں، اور مُجھے ہمیشہ سے معلُوم تھا کہ خُدا کا وجُود تھا۔",
                "۵۳": "اَلبتہ دیکھ، اِبلِیس نے مُجھے دھوکا دِیا ہے؛ پَس وہ فرِشتہ کی صُورت میں مُجھ پر ظاہر ہُوا، اور مُجھ سے کہا: جا اور اِن لوگوں کی اصلاح کر، کیوں کہ وہ سب کسی نامعلوم خُدا کی تقلِید میں بھٹک چُکے ہیں۔ اور اُس نے مُجھ سے کہا کہ کوئی خُدا نہیں ہے؛ ہاں، اور جو کُچھ مَیں نے کہا اُسی نے مُجھے وہ باتیں سِکھائیں۔ اور مَیں نے اُسی کی باتوں کی تعلِیم دی ہے؛ اور مَیں نے اُن باتوں کی تعلِیم اِس لِیے دی کیوں کہ وہ بشری عقل کے واسطے خُوش کُن تھیں؛ اور مَیں اُن باتوں کی تعلِیم اُس وقت تک دیتا رہا جب تک مُجھے بڑی کامیابی نہ مِلی، اِس قدر تعلِیم دی کہ مَیں نے حقِیقت میں مان لِیا کہ یہ باتیں سچّی ہیں؛ اور مَیں نے اِسی سبب سے سچّائی کی مُخالِفت کی تھی، یہاں تک کہ مَیں خُود پر یہ بڑی لعنت لے آیا۔",
                "۵۴": "اب، جب وہ یہ باتیں کہہ چُکا، تو اُس نے ایلما سے مِنّت کی کہ خُدا سے دُعا مانگے، تاکہ یہ لعنت اُس پر سے اُٹھا لی جائی۔",
                "۵۵": "لیکن ایلما نے اُس سے کہا: اگر یہ لعنت تُجھ پر سے اُٹھا لی جائے تو تُو دوبارہ اِس قَوم کے دِل گُم راہ کرے گا؛ پَس تیرے واسطے سے خُداوند کی رضا کے مُوافِق ہوگا۔",
                "۵۶": "اور اَیسا ہُوا کہ قوریحر پر سے لعنت اُٹھائی نہ گئی؛ بلکہ اُس کو دُھتکار دِیا گیا، اور وہ خُورش کے لِیے گھر گھر بھیک مانگنے لگا۔",
                "۵۷": "اب قوریحر کے ساتھ جو کُچھ ہُوا اِس ماجرے کے عِلم کی بابت فی الفور سارے مُلک میں مُنادی کرا دی گئی؛ ہاں، اعلیٰ قاضی نے اِس مُلک کی سب قَوموں میں، اِس اِشتہار کے ساتھ فرمان بھیجا کہ جِس جِس نے قوریحر کی باتوں کا یقِین کیا تھا وہ فوراً تَوبہ کر لیں، ورنہ وہی سزائیں اُن پر بھی نازل ہوں گی۔",
                "۵۸": "اور اَیسا ہُوا کہ ہر بشر قوریحر کی بدکاری سے واقِف ہو گیا تھا؛ پَس وہ سارے لوگ دوبارہ خُداوند کی طرف رُجُوع لے آئے؛ اور اِس سے گویا قوریحر کی سِیہ کاری کا خاتمہ ہُوا، اور قوریحر گھر گھر پھر کر عُمر بھر خُورش کے واسطے بھیک مانگتا رہا۔",
                "۵۹": "اور اَیسا ہُوا کہ جب وہ لوگوں کے بِیچ میں گیا، ہاں، اُن لوگوں میں جو بنی نِیفی سے الگ ہو چُکے تھے اور خُود کو بنی ضورام کہتے تھے، اُس شخص کی نِسبت سے جِس کا نام ضورام تھا، اُن کا سردار تھا—اور جب وہ اُن میں گیا، تو دیکھو، وہ کُچلا اور رَوندا گیا، جب تک اُس کی جان نہ نِکل گئی۔",
                "۶۰": "اور یُوں ہم اُس کا انجام دیکھتے ہیں جو خُداوند کی راہوں کو بِگاڑتا ہے؛ اور پھر ہم دیکھتے ہیں کہ اِبلِیس یومِ آخِر کو اپنے بچّوں کی مدد نہیں کرے گا، بلکہ تیزی کے ساتھ اُن کو جہنم میں کھینچ لے جائے گا۔"
            },
            "31": {
                "۱": "اب اَیسا ہُوا کہ قوریحر کے انجام کے بعد، ایلما یہ خبریں پا کر کہ بنی ضورام خُداوند کی راہوں کو بِگاڑ رہے تھے، اور وہ ضورام، جو اُن کا سردار تھا، اُس اُمّت کے دِل گُم سُم بتُوں کے سامنے سجدہ کرنے کے واسطے قائل کر رہا تھا، اِس قَوم کی اِس سِیہ کاری کے سبب سے اُس کا دِل پِھر سے غمگِین ہونے لگا۔",
                "۲": "پَس اپنی اُمّت کی سِیہ کاری کی بابت جان کر ایلما کو شدِید ملال ہُوا تھا؛ پَس بنی نِیفی سے بنی ضوارم کی علیحدگی کے سبب سے بھی اُس کے دِل کو شدِید صدمہ پُہنچا تھا۔",
                "۳": "اب بنی ضورام اُس مُلک میں جمع ہُوئے جِس کو وہ انطیانم کہتے تھے، جو ضریملہ کے مُلک کے مشرِق کی طرف تھا، جِس کی سرحدیں قریباً ساحل کے ساتھ پھیلی ہُوئی تھیں، جو یرشون کے مُلک کے جنُوب میں تھا، جِس کی سرحدیں جنُوبی بیابان سے بھی ملتی تھیں، جو بیابان لامنوں سے بھرا تھا۔",
                "۴": "اب بنی نِیفی کو اِس بات کا بڑا خطرہ تھا کہ بنی ضورام بنی لامن سے رابطے کریں گے، اور یہ بات بنی نِیفی کے حق میں بُہت بڑے نقصان کا سبب ہو گی۔",
                "۵": "اور اب، چُوں کہ کلام کی مُنادی لوگوں کو اَیسا کام کرنے کی طرف راغب کرنے کی تاثِیر رکھتی ہے جو واجب ہوتا—ہاں، اِس کا لوگوں کے ضمِیر پر تلوار سے زیادہ اَثر ہوتا، یا کسی اور شَے کا، جو اُن پر مُسلط کی گئی ہوتی تھی—پَس ایلما نے یہ واجب جانا کہ وہ خُدا کے کلام کی قُدرت کو آزمائیں۔",
                "۶": "پَس اُس نے عمون، اور ہارُون، اور اومنر، کو لِیا؛ اور حمنی کو ضریملہ کی کلِیسیا میں رہنے دیا؛ لیکن اَوّلاَلذکر تینوں کو اُس نے ساتھ لِیا، اور امیولک اور زیضروم کو بھی، جو میلک میں تھے؛ اور اُس نے اپنے دو بیٹوں کو بھی ساتھ لِیا۔",
                "۷": "اب اُس نے اپنے بیٹوں میں سب سے بڑے کو ساتھ نہ لِیا، اور اُس کا نام ہیلیمن تھا؛ علاوہ ازِیں اُن کے نام جِنھیں اُس نے ساتھ لِیا، شبلون اور کورعینتن تھے؛ اور یہ اُن کے نام ہیں جو بنی ضورام کے ہاں اُس کے ساتھ کلام کی مُنادی کرنے کے لِیے گئے۔",
                "۸": "اب بنی ضورام بنی نِیفی سے الگ فرِقہ بن چُکے، پَس اُن میں خُدا کے کلام کی مُنادی پہلے بھی کی جا چُکی تھی۔",
                "۹": "بہرکیف وہ بڑی خطاؤں میں گِر چُکے تھے، چُوں کہ وہ مُوسیٰ کی شریعت کے مُطابق، خُدا کے احکام اور اُس کے آئین کو نہ مانتے تھے۔",
                "۱۰": "نہ وہ روزانہ خُدا سے دُعا کرنے اور مُناجات کرنے میں مشغُول رہنے کے لِیے کلِیسیا کے بتائے کاموں کی پابندی کرتے؛ تاکہ وہ آزمایش میں نہ پڑیں۔",
                "۱۱": "ہاں، مُختصراً اُنھوں نے بے شُمار موقعوں پر خُداوند کی راہوں کو بِگاڑا؛ پَس، اِس سبب سے ایلما اور اُس کے ہم خِدمت بھائی اِس مُلک میں خُدا کے کلام کی مُنادی کرنے کے لِیے اُن کے ہاں گئے۔",
                "۱۲": "اب جب وہ اِس مُلک میں آئے تو دیکھو، وہ یہ جان کر نہایت حیران ہُوئے کہ بنی ضورام نے عِبادت خانے تعمیر کِیے ہیں، اور ہفتہ میں صِرف ایک دِن، جِس دِن کو وہ خُداوند کا دِن کہتے سب اِکٹھے ہوتے؛ اور وہ اِس طریقہ سے پرستِش کرتے تھے جو ایلما اور اُس کے ہم خِدمت بھائیوں نے پہلے کبھی نہ دیکھا تھا؛",
                "۱۳": "پَس اُنھوں نے اپنے عِبادت خانوں کے عین مرکز میں، کھڑا ہونے کے لِیے، مِنبر تعمیر کِیا تھا جِس کی اُونچائی سر سے بُلند تھی؛ اور اُس کے اُوپر صِرف ایک شخص داخل ہو سکتا تھا۔",
                "۱۴": "پَس جو پرستِش کرنے کا آرزُومند ہوتا لازِم تھا کہ وہ آگے بڑھے اور اُس کے اُوپر کھڑا ہو، اور آسمان کی جانب اپنے ہاتھ پھیلائے، اور بُلند آواز سے یہ کہہ کر فریاد کرے:",
                "۱۵": "قُدُوس، خُداے اَقدس، ہم اِیمان لاتے ہیں کہ تُو خُدا ہے، اور ہم اِیمان لاتے ہیں کہ تُو قُدُوس ہے، اور یہ کہ تُو رُوح تھا، اور کہ تُو رُوح ہے، اور یہ کہ تُو ہمیشہ تک رُوح رہے گا۔",
                "۱۶": "خُداے اَقدس، ہم اِیمان لاتے ہیں کہ تُو نے ہمیں ہمارے بھائیوں سے الگ کِیا ہے؛ اور اپنے بھائیوں کی روایات پر ہمارا اِعتقاد نہیں ہے، جو اُن کے باپ دادا کی نادانی کے سبب سے اُن تک پُہنچی ہیں؛ بلکہ ہمارا اِیمان ہے کہ تُو نے ہمیں اپنے پاک فرزند ہونے کے لِیے چُنا ہے؛ اور تُو نے ہم پر یہ ظاہر کِیا ہے کہ کسی مسِیح کا کوئی وجُود نہیں ہو گا۔",
                "۱۷": "بلکہ تُو آج، کل اور اَبَد تک یکساں ہے؛ اور تُو نے ہمیں چُنا ہے تاکہ ہم بچائے جائیں گے، جب کہ اِن سب کو جو ہمارے اردگرد ہیں، تُو نے اُنھیں اپنے قہر میں جہنم میں پھینکنے کے لِیے چُنا ہے؛ اِس تقدِیس کی خاطر، اے خُدا، ہم تیرا شُکر اَدا کرتے ہیں؛ اور ہم اِس لِیے بھی شُکر اَدا کرتے ہیں کہ تو نے ہمیں برگُزِیدہ کِیا ہے، کہ ہم اپنے بھائیوں کی اُن بے معانی روایتوں سے گُم راہ نہ ہوں، جو اُنھیں مسِیح پر اِیمان کے شکنجے میں جکڑتی ہیں، جو کہ ہمارے خُدا، اُن کے دلوں کو تجھ سے دور کرنے کے لِیے گُم راہ کرتی ہیں۔",
                "۱۸": "اے خُدا، ہم تیرے، ایک بار پِھر، شُکر گُزار ہیں کہ ہم برگُزیدہ اور مُقدّس اُمّت ہیں۔ آمین۔",
                "۱۹": "اب اَیسا ہُوا کہ جب ایلما اور اُس کے ہم خِدمت بھائیوں اور اُس کے بیٹوں نے اِن دُعاؤں کو سُنا، تو اُنھیں حد سے زیادہ تعُجب ہُوا۔",
                "۲۰": "پَس دیکھو، ہر شخص آگے بڑھتا تھا اور یہی دُعائیں دہراتا تھا۔",
                "۲۱": "اب اس جگہ کو وہ رامی عمپتم کہتے تھے، جِس سے مُراد پاک مِنبر ہے۔",
                "۲۲": "اب، اِس مِنبر سے ہر آدمی پُوجا کرتے وقت، خُدا سے قطعاً وہی دُعا کرتا، اپنے خُدا کی شُکر گُزاری کرتے ہُوئے کہ وہ اُس کے برگُزِیدہ ہیں، اور کہ اُس نے اُن کے بھائیوں کی روایات کی تقلِید پر اُنھیں بِنا سوچے سمجھے آمادہ نہیں ہونے دِیا، اور کہ اُن کے دِل آنے والی چیزوں کا اِعتقاد کرنے کے بجائے چُپ چاپ نِکل کر بھاگ کھڑے ہُوئے، جِس کی بابت اُنھیں کُچھ معلُوم نہ تھا۔",
                "۲۳": "اب، لوگ اِس طریقہ سے شُکر گُزاری کرنے کے بعد، اپنے گھروں کو واپس چلے جاتے، اور اُس وقت تک اپنے خُدا کی بابت کوئی بات نہ کرتے جب تک کہ وہ دوبارہ اُس پاک مِنبر پر مُقرّر کِیے گئے اپنے طریقے کے مُطابق شُکر گُزاری کے لِیے اِکٹھے نہ ہوتے۔",
                "۲۴": "اب جب ایلما نے یہ دیکھا تو اُس کا دِل ملُول ہُوا؛ پَس اُس نے دیکھا کہ وہ بدکار اور کج رو قَوم ہے؛ ہاں، اُس نے دیکھا کہ اُن کے دِل سونے، اور چاندی، اور ہر طرح کے عُمدہ مال پر لگے ہُوئے ہیں۔",
                "۲۵": "ہاں، اُس نے یہ بھی دیکھا، اُن کے دِل بُہت زیادہ شیخی بگھارنے کی حد تک مُتکبُّر ہو گئے ہیں۔",
                "۲۶": "اور اُس نے اپنی صدا آسمان کی طرف اُٹھائی، اور یہ کہہ کر فریاد کی؛ کب تک، اے خُداوند، تُو یہ برداشت کرے گا کہ تیرے خادِم اِس دُنیا میں بشری حالت میں رہیں، کہ وہ بنی آدم کے بِیچ میں اَیسی گھناؤنی بدکاری دیکھیں؟",
                "۲۷": "دیکھ، اے خُدا، وہ تُجھ سے فریاد کرتے ہیں، اور پِھر بھی اُن کے دِل غرُور سے بھرے ہُوئے ہیں۔ دیکھ، اے خُداوند، اپنے منہ سے وہ تُجھ سے دُعا کرتے ہیں، جب کہ وہ شیخی سے بِپھرے ہُوے ہیں، یعنی دُنیا کی بے فائدہ چیزوں سے، گُمان کرتے ہیں کہ وہ بُہت بڑے ہیں۔",
                "۲۸": "دیکھ، اے میرے خُدا، اُن کے قِیمتی پیرہن، اور اُن کی انگُوٹھیاں، اور اُن کے کنگن، اور اُن کے سونے کے زیورات، اور اُن کی سب قِیمتی اشیا، جِن سے وہ سجتے سنورتے ہیں؛ اور دیکھ کہ اُن کے دِل اُن پر لگے ہیں، اور پِھر بھی وہ تُجھ سے فریاد کرتے اور کہتے ہیں—اے خُدا، ہم تیرے شُکر گُزار ہیں، پَس ہم تیری برگُزِیدہ قَوم ہیں، جب کہ دُوسرے ہلاک ہوں گے۔",
                "۲۹": "ہاں، اور وہ کہتے ہیں کہ تُو نے اُن پر ظاہر کیا ہے کہ کوئی مسِیح نہ ہو گا۔",
                "۳۰": "اے خُداوند خُدا تو کب تک برداشت کرے گا کہ اَیسی بدکاری اور کُفر اِس قَوم کے بِیچ میں رہے؟ اے خُداوند، کیا تُو مُجھے قُدرت بخشے گا، تاکہ میں اپنی کمزوریوں پر صبر کرُوں۔ پَس مَیں کم زور ہُوں، اور اِس قِوم میں اَیسی بدکاری میری جان کو تکلِیف دیتی ہے۔",
                "۳۱": "اے خُداوند میرا دِل شدِید غم ناک ہے؛ مسِیح کے وسِیلہ سے میری جان کو تسلّی عطا کر۔ اے خُداوند، مُجھے بخش کہ مُجھ میں ہمت پَیدا ہو، تاکہ مَیں اِن تکلیفوں کو صبر کے ساتھ برداشت کرُوں جو مُجھ پر اِس قَوم کی بدی کے سبب آتی ہیں۔",
                "۳۲": "اے خُداوند، میری جان کو تسلّی عطا کر، اور مُجھے کام رانی عطا کر، اور میرے ہم خِدمت گُزاروں کو بھی جو میرے ساتھ ہیں—ہاں، عمون، اور ہارُون، اور اومنر، اور امیولک اور زیضروم، اور میرے دو بیٹوں کو بھی—ہاں، اے خُداوند، یعنی اِن سب کو تُو تسلّی و تشفی عطا کر۔ ہاں، مسِیح کے صدقے اُن کی جانوں کو تسلّی و تشفی عطا کر۔",
                "۳۳": "تُو اُنھیں قوت بخش تاکہ وہ اپنی تکلیفیں جو اِن لوگوں کی بدیوں کے باعث اُن پر آتی ہیں، برداشت کر سکیں۔",
                "۳۴": "اے خُداوند، تُو ہمیں بخش کہ ہم اُنھیں دوبارہ مسِیح کے وسیِیلے سے تیرے پاس لانے میں کامیاب ہوں۔",
                "۳۵": "اے خُداوند، دیکھ، اُن کی جانیں بیش قِیمت ہیں، اور اُن میں سے بُہت سارے ہمارے بھائی ہیں؛ پَس، اے خُداوند، ہمیں قُدرت اور حِکمت بخش تاکہ ہم اپنے اِن بھائیوں کو دوبارہ تیرے پاس لا سکیں۔",
                "۳۶": "اب اَیسا ہُوا کہ یہ باتیں کہنے کے بعد، ایلما نے اُن سب پر ہاتھ رکھے جو اُس کے ساتھ تھے۔ اور دیکھو، جب اُس نے اُن پر ہاتھ رکھے، تو وہ رُوحُ القُدس سے معمُور ہو گئے۔",
                "۳۷": "اور اِس کے بعد وہ ایک دُوسرے سے الگ ہو گئے، اپنی پروا کِیے بغیر، کہ وہ کیا کھائیں گے یا کیا پیئں گے یا کیا پہنیں گے۔",
                "۳۸": "اور خُداوند نے اُن کے لِیے مہیا کیا تاکہ وہ بھوکے نہ رہیں، نہ پیاسے رہیں؛ ہاں، اور اُس نے اُنھیں قُدرت بھی بخش دی، کہ اُن پر کسی قِسم کی مُصِیبت نہ آئے، سِوا اُس کے جو مسِیح کی خُوشی میں مغلُوب ہو جائے۔ اب اَیسا ایلما کی دُعا کے مُطابق تھا؛ اور اَیسا اِس لِیے ہُوا کیوں کہ اُس نے اِیمان کے ساتھ دُعا مانگی تھی۔"
            },
            "32": {
                "۱": "اور اَیسا ہُوا کہ وہ آگے بڑھے، اور اُن کے عِبادت خانوں میں اور اُن کے گھروں میں جا جا کر لوگوں میں خُدا کے کلام کی مُنادی کرنے لگے؛ ہاں، اور یہاں تک کہ اُنھوں نے اُن کے گلی کُوچوں میں بھی کلام کی مُنادی کی۔",
                "۲": "اور اَیسا ہُوا کہ اُن کے ہاں بڑی مُشقّت اُٹھانے کے بعد، اُنھیں قَوم کے مسکِین و مُحتاج طبقہ میں کام یابی مِلنا شُروع ہُوئی؛ پَس دیکھو، اُن کے معمُولی اور ادنیٰ کپڑوں کے باعث اُنھیں عِبادت خانوں سے خارج کر دِیا گیا تھا—",
                "۳": "پَس اُنھیں اپنے عِبادت خانوں میں خُدا کی عِبادت کرنے کے لِیے داخِل ہونے کی اِجازت نہ تھی، اُنھیں غلاظت سمجھا جاتا تھا؛ چُوں کہ وہ مسکِین و مُحتاج تھے؛ ہاں، اُن کے بھائی اُنھیں مَیل کُچیل سمجھتے تھے؛ پَس وہ دُنیاوی چِیزوں کے اعتبار سے مسکِین و مُحتاج تھے؛ اور وہ دِل کے بھی فروتن تھے۔",
                "۴": "اب، جب ایلما لوگوں کو کوہ عونیدہ پر تعلِیم دے رہا اور کلام کر رہا تھا، تو وہاں بڑی بھیڑ اُس کے پاس آئی، یہ وہ تھے جن کی بابت ہم بات کر رہے تھے کہ جو دُنیاوی چیزوں کے اعتبار سے اپنی مُفلِسِی و ناداری کے باعث دِل کے فروتن تھے۔",
                "۵": "اور وہ ایلما کے پاس آئے؛ اور ایک جو اُن میں معتبر ترین تھا اُس سے کہنے لگا: دیکھو، یہ میرے بھائی کیا کریں، چُوں کہ اپنی مسکِینی و مُحتاجی کے باعث سارے لوگوں میں اِہانت اُٹھاتے ہیں، ہاں، خاص کر ہمارے کاہنوں کی بدولت؛ کیوں کہ اُنھوں نے ہمیں ہمارے عِبادت خانوں سے نِکال دِیا ہے، جِنھیں بنانے کے لِیے اپنے ہاتھوں سے ہم نے بُہت زیادہ محنت و مُشقّت اُٹھائی تھی؛ اور اُنھوں نے ہمیں ہماری اِتنہائی شدِید مُفلِسِی و ناداری کے سبب سے خارج کر دِیا ہے؛ اور اپنے خُدا کی عِبادت کرنے کے لِیے ہمارے پاس کوئی جگہ نہیں؛ اور دیکھو، اب ہم کیا کریں؟",
                "۶": "اور اب جب ایلما نے یہ سُنا، تو وہ مڑا، اپنا چہرہ فوراً اُس کی جانب پھیرا، اور بڑی فرحت کے ساتھ اُس پر نظر فرمائی؛ پَس اُس نے دیکھا کہ اُن کے مُصائب و آلام نے درحقیقت اُنھیں فروتن بنا دِیا تھا، اور کہ وہ کلام سُننے کے لِیے تیار تھے۔",
                "۷": "پَس اُس نے باقی بھیڑ سے مزید کُچھ نہ کہا؛ بلکہ اپنا ہاتھ پھیلایا، اور چِلا کر اُن سے کہا جِنھیں وہ دیکھ رہا تھا، جو سچّ میں صابر تھے، اور اُن سے فرمایا:",
                "۸": "مَیں دیکھتا ہُوں کہ تُم دِل کے فروتن ہو؛ اور اگر اَیسا ہے، تو تُم مبارک ہو۔",
                "۹": "دیکھو تُمھارا بھائی کہتا ہے کہ ہم کیا کریں؟—پَس ہم اپنے عِبادت خانوں سے خارج کر دِیے گئے ہیں، کہ ہم اپنے خُدا کی عِبادت نہیں کر سکتے۔",
                "۱۰": "دیکھو مَیں تُم سے کہتا ہُوں، کیا تُم سمجھتے ہو کہ تُم اپنے عِبادت خانوں کے علاوہ کہیں اور خُدا کی عِبادت نہیں کر سکتے؟",
                "۱۱": "اور مزید، مَیں یہ پُوچھتا ہُوں، کیا تُم سمجھتے ہو کہ تُمھیں ہفتہ میں صِرف ایک مرتبہ خُدا کی عِبادت کرنا ہوتی ہے؟",
                "۱۲": "مَیں تُم سے کہتا ہُوں، کہ یہ بہتر ہُوا ہے کہ تُمھیں تُمھارے عِبادت خانوں سے خارج کِیا گیا ہے، تاکہ تُم فروتن بن سکو، اور کہ تُم خِرد مندی سِیکھو؛ پَس یہ لازم ہے کہ تُم خِرد مندی سِیکھو؛ چُوں کہ تُم خارج کیے گئے ہو، چُوں کہ تُمھاری اِنتہائی شدِید مُفلِسِی و ناداری کے باعث تُمھارے بھائیوں نے تُمھیں حقِیر و ناچِیز جانا ہے، پَس اِسی سبب سے تُمھیں دِلی خاک ساری تک لایا گیا ہے؛ پَس تُمھیں ناگُزیر طور پر فروتن بنایا گیا ہے۔",
                "۱۳": "اور اب، چُوں کہ فروتن بننے کے واسطے تُمھیں بے بس کِیا گیا ہے تُم مبارک ہو؛ پَس بعض اوقات اِنسان، اگر فروتن بننے کے لِیے بے بس کِیا جاتا ہے، تَوبہ کا خواہاں ہوتا ہے؛ اور اب یقِیناً، جو کوئی تَوبہ کرے گا رحم پائے گا؛ اور وہ جو رحم پائے گا اور آخِر تک برداشت کرے گا وہی بچایا جائے گا۔",
                "۱۴": "اور اب، جیسا کہ مَیں نے تُم سے کہا، چُوں کہ تُمھیں فروتن ہونے کے لِیے بے بس کِیا گیا تھا تُم مُبارک ہو، کیا تُم نہیں سمجھتے کہ جو کلام کی تاثِیر سے حقِیقت میں فروتن بنتے ہیں وہ بُہت زیادہ مُبارک ہیں؟",
                "۱۵": "ہاں، وہ جو اپنے تئِیں صدق دِلی سے فروتن بناتا، اور اپنے گُناہوں سے تَوبہ کرتا، اور آخِر تک برداشت کرتا ہے، وہی مُبارک ہو گا—ہاں، اُن کی نِسبت بُہت زیادہ مُبارک ہو گا جِنھیں فروتن ہونے کے لِیے اُن کی اِنتہائی شدِید مُفلِسِی و ناداری کی بدولت بے بس کِیا جاتا ہے",
                "۱۶": "پس مُبارک ہیں وہ جو اپنے تئِیں فروتن ہوتے ہیں بِنا بے بس کِیے فروتن ہوتے ہیں؛ یا بلکہ، بااَلفاظِ دیگر، مُبارک ہے وہ جو خُدا کے کلام پر اِیمان لاتا ہے، اور دِل کے اَڑیل پن کے بغیر بپتسما پاتا ہے، ہاں، کلام کی پہچان پائے بغیر، یا یعنی عِلم پانے کے لِیے بے بس کِیا جائے، اِس سے پہلے کہ وہ اِیمان لائیں۔",
                "۱۷": "ہاں اکثر ہیں جو کہتے ہیں: اگر تُم ہمیں کوئی آسمان سے نِشان دِکھاؤ گے، تو پِھر یقِیناً ہم جان جائیں گے؛ پِھر ہم اِیمان لے آئیں گے۔",
                "۱۸": "اب مَیں پُوچھتا ہُوں کیا یہ اِیمان ہے؟ دیکھو، مَیں تُم سے کہتا ہُوں، نہیں؛ پَس اگر کوئی اِنسان کسی شَے کا عِلم پاتا ہے تو اِیمان لانے کی ضرُورت نہیں رہتی، پَس وہ عِلم پا لیتا ہے۔",
                "۱۹": "اور اب، وہ اِنسان کِس قدر زیادہ لعنتی ہے جو مَشیّتِ ایزدی کو جانتا ہے اور اِس کو پُورا نہیں کرتا، بہ نِسبت اُس اِنسان کے جِس کا بس اِعتقاد ہے، یا اِیمان لانے کی کوئی نہ کوئی وجہ ہے، اور آزمایش میں گِر پڑتا ہے؟",
                "۲۰": "اب تُمھیں اِس بات کا فیصلہ کرنا ہے۔ دیکھو، مَیں تُم سے کہتا ہُوں، کہ جِس طرح ایک طرف اَیسا ہے، اُسی طرح دُوسری طرف بھی اَیسا ہی ہے؛ اور ہر اِنسان کو اُس کے اَعمال کے مُطابق اَجر مِلے گا۔",
                "۲۱": "اور اب جب مَیں نے اِیمان کی بابت کہا ہے—چِیزوں کا کامِل عِلم ہونا اِیمان نہیں ہے؛ پَس اگر تُم میں اِیمان ہے تو تُم اُن چِیزوں پر توکّل رکھتے ہو جو اَن دیکھی ہیں، جو کہ سچّی ہیں۔",
                "۲۲": "اور اب، دیکھو، مَیں تُم سے کہتا ہُوں، اور مَیں چاہتا ہُوں کہ تُم یاد رکھو، کہ خُدا اُن سب پر رحم کرتا ہے جو اُس کے نام پر اِیمان لاتے ہیں؛ پَس پہلے تو وہ چاہتا ہے کہ تُم اِیمان لاؤ، ہاں، یعنی اُس کے کلام پر۔",
                "۲۳": "اور اب، وہ فرِشتوں کے وسِیلہ سے آدمیوں پر، ہاں، صِرف آدمیوں پر نہیں بلکہ عورتوں پر بھی اپنا کلام ظاہر کرتا ہے۔ اب صِرف یہی سب کُچھ نہیں؛ بلکہ اکثر اوقات چھوٹے بچّوں پر بھی اُس کا وہ کلام نازِل ہوتا ہے، جو داناؤں اور عالموں کو شرمِندہ کرتا ہے۔",
                "۲۴": "اور اب، میرے پیارے بھائیو، چُوں کہ تُم آزُردہ ہو اور خارج کر دِیے گئے ہو لہٰذا تُم مُجھ سے یہ جاننا چاہتے ہو کہ تُمھیں کیا کرنا چاہیے—اب مَیں نہیں چاہتا کہ تُم یہ گُمان کرو کہ جو حقِیقت ہے فقط اُسی کے مُطابق تُمھارا اِنصاف کرنا میری مُراد ہے—",
                "۲۵": "پَس میرا یہ مطلب بھی نہیں ہے کہ تُم سب بے بسی سے فروتن کِیے گئے ہو؛ پَس درحقیقت مُجھے یقِین ہے کہ تُم میں سے بعض اَیسے بھی ہیں جو فروتن رہیں گے اُن کے حالات چاہے جَیسے بھی ہوں۔",
                "۲۶": "اب، چُوں کہ مَیں نے اِیمان کی بابت کہا—کہ یہ عِلمِ کامِل نہیں تھا—عین اَیسا ہی میرے کلام کے ساتھ بھی ہے۔ اِبتدا میں تُم اُس کی صداقت کو نہیں پہچان سکتے، کامِلِیت کی حد تک، بالکل اُسی طرح جَیسے اِیمان عِلمِ کامِل نہیں ہے۔",
                "۲۷": "بلکہ دیکھو، جب تُم جاگو گے اور عقلی صلاحِٰیتوں کو بے دار کرو گے، یعنی میرے کلام پر فکر و تحقِیق کرنے کے واسطے ذرہ کے برابر اِیمان کا مُظاہرہ کرو گے، ہاں، اگرچہ تُم فقط اِیمان لانے کے اِرادہ سے بڑھ کر کُچھ نہیں کر سکتے ہو، تو اِس اِرادہ کو اپنے اندر پروان چڑھنے دو، یعنی تُم اِس حد تک اِیمان لے آؤ کہ میرے کلام کو تھوڑی سی جگہ دے سکو۔",
                "۲۸": "اب ہم کلام کو بِیج سے تشبِیہ دیتے ہیں۔ اب اگر تُم جگہ دیتے ہو، تاکہ بِیج تُمھارے دِلوں میں بویا جائے تو، دیکھو، اگر یہ سچّا بِیج، یعنی اچھّا بِیج ہُوا، اگر تُم اِس کو بے اعتقادی کے سبب سے باہر نہیں نِکالتے، تاکہ خُداوند کے رُوح سے تُم مزاحمت نہ کرو، تو دیکھو یہ تُمھارے سینوں میں پھلنے پھُولنے لگے گا؛ اور جب تُم اِسے پھلتا پھُولتا محسُوس کرو، تو تُم اپنے آپ سے کہنے لگو گے—کہ یہ یقِیناً اچھّا بِیج ہے یعنی کہ کلام اچھّا ہے کیوں کہ یہ میری جان کو وسعت دینے لگا ہے؛ ہاں، میرے فہم کو روشن کرنے لگا ہے، ہاں، یہ مُجھے خُوش ذائقہ معلُوم ہونے لگا ہے۔",
                "۲۹": "اب دیکھو، کیا یہ تُمھارے اِیمان کو نہ بڑھائے گا؟ مَیں تُم سے کہتا ہُوں، ہاں؛ باوجود اِس کے کہ یہ عِلمِ کامِل تک پروان نہیں چڑھا۔",
                "۳۰": "بلکہ دیکھو جب بِیج پھلتا پھُولتا، اور پھُوٹتا، اور بڑھنے لگتا ہے، تو تُمھیں ضرُور کہنا ہو گا کہ بِیج اچھّا ہے؛ پَس دیکھو یہ پھلتا پھُولتا، اور پھُوٹتا، اور بڑھنے لگا ہے۔ اور اب دیکھو، کیا یہ تُمھارے اِیمان کو تقویّت نہیں دے گا؟ ہاں یہ تُمھارے اِیمان کو تقویّت دے گا:پَس تُم کہو گے مَیں جان گیا ہُوں کہ یہ بِیج اچھّا ہے؛ پَس دیکھو یہ پھُوٹتا اور بڑھنے لگا ہے۔",
                "۳۱": "اور اب دیکھو، کیا تُمھیں یقِین ہے کہ یہ اچھّا بِیج ہے؟ مَیں تُم سے کہتا ہُوں، ہاں، کیوں کہ ہر ایک بِیج اپنی اپنی جِنس کے مُوافق پھل لاتا ہے۔",
                "۳۲": "پَس، اگر تو بِیج بڑھتا ہے تو یہ اچھّا ہے، لیکن اگر یہ نہیں بڑھتا، تو دیکھو یہ اچھّا نہیں ہے، اِس لِیے یہ باہر پھینکا جاتا ہے۔",
                "۳۳": "اور اب، دیکھو، چُوں کہ تُم نے فکر و تحقِیق سے آزما لِیا ہے، اور بِیج بویا ہے، اور یہ پھلا پھُولا اور پھُوٹا ہے، اور بڑھنے لگا ہے، پھر تُمھیں ضرُور معلُوم ہے کہ بِیج اچھّا ہے۔",
                "۳۴": "اور اب دیکھو، کیا تُمھارا عِلم کامِل ہے؟ ہاں، تُمھارا عِلم اِس امر کی بابت کامِل ہے اور تُمھارا اِیمان خوابیدہ ہے؛ اور اِس کا سبب تُمھارا عِلم ہے، پَس تُمھیں معلُوم ہے کہ کلام نے تُمھاری جانوں کو وسعت عطا کی ہے، اور تُم یہ بھی جانتے ہو کہ یہ اب پھُوٹ نِکلا ہے، چُوں کہ تُمھارا فہم روشن ہونے لگا ہے، اور تُمھارا ذہن کُشادہ ہونا شُروع ہُوا ہے۔",
                "۳۵": "واہ، تو پھر کیا یہ حقیقت نہیں ہے؟ مَیں تُم سے کہتا ہُوں، ہاں، کیوں کہ یہ نُور ہے؛ اور جو بھی نُور ہے اچھّا ہے، چُوں کہ یہ قابلِ اِمتیاز ہے، پَس لازِم ہے کہ تُم پہچانو کہ یہ اچھّا ہے؛ اور اب دیکھو، کیا اِس نُور کو محسُوس کرنے کے بعد تُمھارا عِلم کامِل ہے؟",
                "۳۶": "دیکھو مَیں تُم سے کہتا ہُوں، نہیں؛ نہ تُم اپنے اِیمان کو کبھی بالاے طاق رکھنا، پَس تُم نے فقط بِیج بونے کے لِیے اِیمان کا مُظاہرہ کِیا ہے تاکہ تُم نے معلُوم کرنے کے لِیے فکر و تحقِیق کر کے آزمایا کہ آیا بِیج اچھّا ہے۔",
                "۳۷": "اور دیکھو، جب پَودا بڑھنے لگے تو، تُم کہو گے: آؤ ہم اِس کی پرورش کے لِیے بُہت زیادہ احتیاط برتیں، تاکہ یہ جڑ پکڑے، تاکہ یہ پھلے پھُولے، اور ہمارے لِیے پھل لائے۔ اور اب دیکھو، اگر تُم بڑی احتیاط سے اِس کی پرورش کرو گے تو یہ جڑ پکڑے گا، اور بڑھے گا، اور پھل لائے گا۔",
                "۳۸": "لیکن اگر تُم پَودے پر توجہ نہیں دیتے، اور اِس کی پرورش کا خیال نہیں رکھتے، تو دیکھو یہ بالکل جڑ نہیں پکڑے گا؛ اور جب سُورج کی تپش پڑتی ہے تو اِس کو جُھلسا دیتی ہے، پَس جڑ نہ رکھنے سے یہ مُرجھاتا اور سُوکھ جاتا ہے، اور تُم اُسے اُکھاڑ کر باہر پھینک دیتے ہو۔",
                "۳۹": "اب، اِس کا سبب یہ نہیں کہ بِیج اچھّا نہ تھا، نہ اِس کا سبب یہ ہے کہ اُس کا پھل پسندیدہ نہ ہو گا؛ بلکہ اِس کا سبب یہ ہے تُمھاری زمِین بنجر ہے، اور تُم نے پَودے کی پرورش بھی نہیں کی، پَس اِس کا پھل بھی نہیں پا سکتے۔",
                "۴۰": "اور اِسی طرح، اگر تُم کلام کی پرورش نہ کرو گے، چشمِ اِیمانی سے اُس کے پھل کی اُمِید لگا کر، تو پھر تُم کبھی شجرِ حیات کا پھل نہیں کھا سکتے۔",
                "۴۱": "بلکہ جب تُم کلام کی پرورش کرو گے، ہاں، پَودے کی پرورش کرنا جب وہ بڑھنا شُروع ہوتا ہے، اپنے اِیمان کی بدولت بڑی مُستَعِدی کے ساتھ، اور صبر کے ساتھ، اُس کے پھل کی آس لگا کر، وہ جڑ پکڑے گا؛ اور دیکھو یہ حیاتِ اَبَدی کا تناور شجر بن جائے گا۔",
                "۴۲": "اور کلام کی پرورش میں تُمھاری مُستَعِدی اور تُمھارے اِیمان اور تُمھارے صبر کے باعث اَیسا ہُوا ہے، کہ یہ تُم میں جڑ پکڑ سکا، دیکھو، تُم فی الفَور اِس درخت کا پھل کھاؤ گے، جو بیش قیمت ہے جو ہر طرح کی شِیرینی سے زیادہ شِیریں ہے اور جو کسی بھی سفید چیز سے زیادہ سفید ہے، ہاں، اور ہر قسِم کی پاکیزہ شَے سے زیادہ پاکیزہ ہے؛ اور تُم اِس پھل کو جی بھر کر کھاؤ گے، تاکہ نہ تُم بھُوکے، نہ پیاسے رہو۔",
                "۴۳": "تب میرے بھائیو تُم اپنے اِیمان اور اپنی جانفشانی اور صبر اور تحمل کا اجر پاؤ گے اُس درخت پر آس رکھے ہُوئے کہ تُمھارے لِیے پھل لائے۔"
            },
            "33": {
                "۱": "اب ایلما جب یہ باتیں کہہ چُکا، تو اُنھوں نے اُس کے پاس یہ معلُوم کرنے کے لِیے بھیجا کہ آیا اُنھیں ایک خُدا پر اِیمان لانا چاہیے، تاکہ وہ اِس پھل کو پا سکیں جِس کی بابت وہ فرما چُکا ہے، یا وہ کیسے بِیج یا وہ کلام بوئیں، جِس کا اُس نے کہا ہے، اور جِس کی بابت اُس نے کہا ہے کہ ضرُور ہے کہ وہ اُن کے دِلوں میں بویا جائے؛ یا اُنھیں کس طریقہ سے اپنے اِیمان کا مُظاہرہ کرنا ہے۔",
                "۲": "اور ایلما نے اُن سے کہا: دیکھو، تُم کہتے ہو کہ تُم اب اپنے خُدا کی عِبادت اِس لِیے نہیں کر سکتے کیوں کہ تُمھیں تُمھارے عِبادت خانوں سے خارج کر دیا گیا ہے۔ بلکہ دیکھو، مَیں تُم سے کہتا ہُوں، اگر تُمھارا خیال ہے کہ تُم خُدا کی عِبادت نہیں کر سکتے تو تُم بُہت بڑی گُم راہی کا شِکار ہو، اور تُمھیں صحائف پر فکر و تحقِیق کرنا چاہیے؛ اگر تُمھارا گُمان ہے کہ صحائف تُمھیں یہی سِکھاتے ہیں، تو تُم اُنھیں سمجھتے نہیں ہو۔",
                "۳": "کیا تُمھیں وہ نوِشتہ یاد ہے، جو قدیم نبی، ذینوس نے دُعا یا عِبادت کی بابت کہا تھا؟",
                "۴": "پَس اُس نے کہا: اے خُدا، تُو رحِیم ہے، پَس تُو نے میری دُعا سنی، یعنی جب میں بیابان میں تھا؛ ہاں، تُو نے رحم کِیا جب مَیں نے اُن کی بابت دُعا کی جو میرے دُشمن تھے، اور تُو نے اُنھیں میری طرف پھیرا۔",
                "۵": "ہاں، اے خُدا، تُو نے مُجھ پر اُس وقت رحم کِیا جب مَیں نے اپنے کھیت میں تُجھ سے فریاد کی تھی؛ جب مَیں نے اپنی دُعا میں تُجھ سے فریاد کی، اور تُو نے میری سُنی۔",
                "۶": "اور پِھر، اے خُدا، جب مَیں اپنے گھر کی طرف مُڑا تو تُو نے میری دُعا سُنی۔",
                "۷": "اور جب، اے خُداوند، مَیں اپنی کوٹھڑی کو پِھرا اور تُجھ سے دُعا مانگی، تُو نے میری سُنی۔",
                "۸": "ہاں، تُو اپنے بچّوں پر رحم کرتا ہے جب تُجھ سے وہ فریاد کرتے ہیں، کہ تُو اُن کی سُنے نہ کہ اِنسان، اور تُو اُن کی سُنتا ہے۔",
                "۹": "ہاں، اے خُدا تُو مجھ پر رحم کرتا ہے، اور تُو نے میری فریاد اپنی جماعت کے بِیچ سے سُنی۔",
                "۱۰": "ہاں، اور تُو نے تب بھی میری سُنی جب میں نِکال دِیا گیا اور جب میرے دُشمنوں نے میری حقارت کی؛ ہاں، تُو نے میری فریاد سُنی، اور میرے دُشمنوں پر خفا ہُوا، اور تُو اپنے غضب میں اُنھیں فوری سزا دینے کو اُن میں گیا۔",
                "۱۱": "اور تُو نے میری مُصِیبتوں اور خلُوص کے باعث میری فریاد سُنی؛ اور یہ تیرے بیٹے کے وسِیلہ سے ہے کہ تُو مُجھ پر یُوں رحیم ہے؛ پَس مَیں اپنی سب مُصِیبتوں میں تُجھ سے فریاد کرُوں گا، پَس تُجھ میں میری خُوشی ہے؛ پَس، تُو نے اپنے بیٹے کے وسِیلہ سے اپنی سزاؤں کو مُجھ سے دُور کِیا ہے۔",
                "۱۲": "اور اب ایلما نے اُن سے کہا: کیا تُم اُن صحائف پر اِیمان لاتے ہو جِنھیں اُن قُدما نے لِکھا؟",
                "۱۳": "دیکھو، اگر تُم اَیسا کرتے ہو، تو ضرُور ہے کہ جو ذینوس نے فرمایا؛ پَس اُس کا بھی یقِین کرو؛ پَس، دیکھو اُس نے فرمایا: تُو نے اپنے بیٹے کے وسِیلہ سے اپنی سزاؤں کو دُور کِیا ہے۔",
                "۱۴": "اب دیکھو، میرے بھائیو، مَیں پُوچھنا چاہتا ہُوں آیا تُم نے صحائف کو پڑھا ہے؟ اگر تُم نے پڑھا ہے تو خُدا کے بیٹے پر کیوں کر اِیمان نہیں لا سکتے؟",
                "۱۵": "پَس یہ نہیں لِکھا کہ صِرف ذینوس نے اِنہی باتوں کی بابت کلام کِیا، بلکہ ذینوق نے بھی اِن باتوں کی بابت کلام فرمایا ہے—",
                "۱۶": "پَس دیکھو، اُس نے کہا: اے خُداوند، تُو اِن لوگوں کے ساتھ اِس لِیے ناراض ہے، کیوں کہ وہ اُن مہربانیوں کو نہیں سمجھتے جو تُو اپنے بیٹے کے وسِیلہ سے اُنھیں عطا کرتا ہے۔",
                "۱۷": "اور اب، میرے بھائیو، تُم دیکھتے ہو کہ ایک اور قدِیم نبی نے بھی خُدا کے بیٹے کی گواہی دی ہے، اور چُوں کہ لوگوں نے اُس کی باتوں کو نہ سمجھا، سو اُنھوں نے اُس کو سنگ سار کر کے موت کے گھاٹ اُتار ڈالا۔",
                "۱۸": "بلکہ دیکھو، یہی سب کُچھ نہیں؛ صِرف یہی نہیں ہیں جِنھوں نے خُدا کے بیٹے کی بابت کلام کِیا ہے۔",
                "۱۹": "دیکھو، مُوسیٰ نے اُس کی بابت کلام کِیا؛ ہاں، اور دیکھو بِیابان میں نِشان بُلند کِیا گیا، تاکہ جو کوئی اُس پر نظر کرے زِندہ رہے، اور بُہتوں نے نظر کی اور زِندہ رہے۔",
                "۲۰": "اَلبتہ بُہت کم لوگوں نے اُن باتوں کے معانی سمجھے، اور یہ اُن کے دِلوں کی سنگِینی کے سبب سے تھا۔ بلکہ بُہتیرے تھے جو اِس قدر سنگِین دِل تھے کہ اُنھوں نے اِس پر نظر کرنے سے اِنکار کِیا، پَس وہ ہلاک ہُوئے۔ اب اُن کے نظر نہ کرنے کا سبب یہ تھا کہ اُن کا اِعتقاد نہ تھا کہ یہ اُن کو شِفا دے سکتا ہے۔",
                "۲۱": "اے میرے بھائیو، اگر تُم محض نظریں اُٹھا کر دیکھنے سے شِفا پا سکتے ہوں، تو کیا تُم فوراً نہ دیکھو گے، یا اِس کی نسبت بے اعتقادی میں اپنے دِلوں کو سخت کرو گے، اور کاہل بن جاؤ گے، تاکہ اپنی نظریں تک اُوپر نہ اُٹھاؤ گے، تاکہ تُم ہلاک ہو؟",
                "۲۲": "اگر اَیسا ہے، تو تُم پر مُصِیبت آئے گی؛ لیکن اگر اَیسا نہیں ہے، تو پھر اپنی نظریں اُٹھاؤ اور خُدا کے بیٹے پر اِیمان لے آؤ، چُوں کہ وہ اپنے لوگوں کو مُخلصی دینے آئے گا، اور کہ وہ اُن کے گُناہوں کے کَفارے کے واسطے دُکھ اُٹھائے گا اور موت برداشت کرے گا؛ اور کہ وہ مُردوں میں سے پِھر جی اُٹھے گا، جِس کے سبب سے مُردوں کی قیامت ہو گی، تاکہ کُل بنی نوع اِنسان یومِ آخِر کو اور یومِ عدالت پر اپنے کاموں کے مُطابق اِنصاف کے لِیے اُس کے حُضُور کھڑے ہوں۔",
                "۲۳": "اور اب، میرے بھائیو، میری تمنا ہے کہ تُم اِس کلام کو اپنے دِلوں میں بونا، اور جب یہ بڑھنے لگے تو اپنے اِیمان کے ساتھ اِس کی پرورش کرنا۔ اور دیکھو، یہ تُم میں شجر بن کر ہمیشہ کی زِندگی کی طرف بڑھتا رہے گا۔ اور تب خُدا تُمھیں یہ توفِیق عطا کرے کہ تُمھارے بوجھ، اُس کے بیٹے کی خُوشی کے وسِیلہ سے، ہلکے ہو جائیں۔ اور واقعی یہ سب کُچھ تُم انجام دے سکتے ہو اگر تُم میں عزم ہے۔ آمین۔"
            },
            "34": {
                "۱": "اور اب اَیسا ہُوا کہ جب ایلما اُن سے یہ باتیں کہہ چکا تو وہ زمین پر بیٹھ گیا، اور امیولک اُٹھا اور اُنھیں یہ کہہ کر سکھانے لگا:",
                "۲": "میرے بھائیو، میرے خیال میں یہ ناممکن ہے کہ تُم مسِیح، جِس کی ہم خُدا کا بیٹا کہہ کر تعلِیم دیتے ہیں، اُس کی آمد کی بابت جو باتیں کہی گئی ہیں اُن سے غافل رہو؛ ہاں، مُجھے معلُوم ہے کہ یہ باتیں ہمارے ہاں تُمھاری برگشتگی سے پیشتر تُمھیں کثرت سے سکھائی گئی تھیں۔",
                "۳": "اور گویا تُم نے میرے پیارے بھائی سے اِلتماس کی ہے کہ وہ تُم پر ظاہر کرے کہ تُمھیں اپنے مُصائب و الام کے سبب سے کیا کرنا چاہیے؛ اور اُس نے تُمھارے ذہنوں کو تیار کرنے کے لِیے کُچھ باتیں کہی ہیں؛ ہاں، اور اُس نے تُمھیں اِیمان لانے اور صبر کرنے کی نصِیحت کی ہے—",
                "۴": "ہاں، یعنی کہ تُم میں اِتنا اِیمان ہو کہ تُم اپنے دِلوں میں کلام کو بو سکو تاکہ تُم اِس کی اچھّائی کا تجربہ پانے کی جُستجُو کرو۔",
                "۵": "اور وہ بڑا سوال جو تُمھارے ذہنوں میں ہے ہم نے اُس کا اِدراک پا لِیا ہے، کہ آیا کلام خُدا کے بیٹے میں بسا ہوگا، یا کہ مسِیح نہیں آئے گا۔",
                "۶": "اور تُم نے یہ بھی دیکھا ہے کہ میرے بھائی نے کئی بار تُمھارے سامنے ثابت کیا ہے کہ کلمہِ نجات مسِیح میں ہے۔",
                "۷": "میرے ہم خِدمت بھائی نے ذینوس کی باتوں کا حوالہ دِیا ہے، کہ مُخلصی خُدا کے بیٹے کے وسِیلہ سے مِلتی ہے، اور ذینوق کی باتوں کا بھی اور، اور اُس نے مُوسیٰ کا حوالہ بھی دِیا، تاکہ ثابت کرے کہ یہ باتیں سچّی ہیں۔",
                "۸": "اور اب دیکھو، مَیں خُود بھی تُمھیں گواہی دیتا ہُوں کہ یہ باتیں سچّی ہیں۔ دیکھو، مَیں تُم سے کہتا ہُوں کہ مُجھے معلُوم ہے کہ اپنے لوگوں کی خطائیں اپنے تئیِں اُٹھانے مسِیح بنی آدم کے درمیان آئے گا، اور یہ کہ وہ دُنیا کے گُناہوں کا کَفارہ ادا کرے گا؛ پَس خُداوند خُدا نے یہ فرمایا ہے۔",
                "۹": "پَس ضرُوری ہے کہ کَفارہ ادا کِیا جائے؛ پَس اَبَدی خُدا کے عظیم منصُوبہ کے مُطابق کَفّارہ کا ادا کِیا جانا ضرُور ہے، ورنہ کُل بنی نوع اِنساں کی ہلاکت لازوال ہے؛ ہاں؛ سب سنگ دل ہیں؛ ہاں سب زوال پذِیر ہیں اور گُم راہ ہیں، اور ضرُور ہے کہ ہلاک ہوں، سِوا کَفارہ کے وسِیلہ سے جِس کا اَدا کِیا جانا ضرُوری ہے۔",
                "۱۰": "پَس یہ ضرُوری ہے کہ جلِیل اُلقدر اور آخِری و حتمی قُربانی ہو؛ ہاں، نہ کسی اِنسان کی قُربانی، نہ حیوان کی، نہ کسی قِسم کے پرندے کی؛ پَس اَیسی قُربانی کسی اِنسان کی نہ ہوگی؛ بلکہ ضرُور ہے کہ یہ قُربانی لامحدُود اور اَبَدی ہو۔",
                "۱۱": "اب کوئی اَیسا اِنسان نہیں جو اپنے خُون کی قُربانی دے سکے جِس سے کسی دُوسرے کے گُناہوں کا کَفارہ ادا ہو۔ اب، اگر کوئی شخص خُون کرتا ہے، دیکھو کیا ہماری شریعت، جو راست ہے، اُس کے بھائی کی زِندگی کا تقاضا کرے گی؟ مَیں تُم سے کہتا ہُوں، نہیں۔",
                "۱۲": "بلکہ شریعت اُس کی جان کی طالب ہے جِس نے خُون کِیا ہے؛ پَس لامحدود کَفارہ کے سِوا کوئی اَیسی شے نہیں جو دُنیا کے گُناہوں کے اِزالہ کے لِیے کافی ہوگی۔",
                "۱۳": "پَس یہ ضرُوری ہے کہ جلِیل اُلقدر اور آخِری و حتمی قُربانی ہو، اور تب اَیسا ہو گا، یا یہ ضرُوری ہے کہ جان داروں کی قُربانیوں کا خاتمہ ہو؛ تب مُوسیٰ کی شریعت پُوری ہو گی؛ ہاں، یہ ساری کی ساری پُوری ہوگی، ہر نُقطہ اور شوشہ، اور کوئی بھی شَے ہرگز نہ ٹلے گی۔",
                "۱۴": "اور دیکھو شریعت کے کامِل معانی یہی ہیں، ہر نقطہ اُس جلِیل اُلقدر اور آخِری و حتمی قُربانی کی طرف اِشارہ کرتا ہے؛ اور وہ جلِیل اُلقدر اور آخِری و حتمی قُربانی خُدا کا بیٹا ہو گا، ہاں، لامحدُود اور اَبَدی۔",
                "۱۵": "اور یُوں وہ اُن سب کو نجات بخشے گا جو اُس کے نام پر اِیمان لائیں گے؛ اور اِس آخِری و حتمی قُربانی کا مطلب یہی ہے، کہ رحم کا ظہُور ہو جو اِنصاف پر غالب آتا ہے، اور بنی نوع اِنسان کے لِیے وسِیلہ پَیدا کرتا ہے کہ وہ اِیمان لا کر تَوبہ کریں۔",
                "۱۶": "اور یُوں رحم، اِنصاف کے تقاضے پُورے کر سکتا ہے، اور اُنھیں سلامتی کی بانہوں کے حصار میں لاتا ہے، اِس کے برعکس وہ جو تَوبہ کے واسطے اِیمان کا اِظہار نہیں کرتا اُس کو شرعی اِنصاف کے تمام تقاضوں کا سامنا کرنا ہو گا؛ پَس جو تَوبہ پر اِیمان رکھتا ہے مُخلصی کا جلِیل اُلقدر اور اَبَدی منصُوبہ صِرف اُسی کے لِیے ہے۔",
                "۱۷": "پَس خُدا تُمھیں توفِیق عطا کرے، میرے بھائیو، کہ تُم تَوبہ کے واسطے اپنے اِیمان کو عمل میں لاؤ، تاکہ تُم اُس کے پاک نام کو پُکارنا شُروع کرو، تاکہ وہ تُم پر رحم کرے۔",
                "۱۸": "ہاں، اُس سے رحم کی فریاد مانگو؛ پَس وہ نجات دینے پر قادِر ہے۔",
                "۱۹": "ہاں، خُود کو فروتن بناؤ، اور اُس کے حُضُور دُعا میں مشغُول رہو۔",
                "۲۰": "جب تُم اپنے کھیتوں میں ہو تو، ہاں، اپنے تمام گلّوں کے لِیے اُس سے فریاد کرو۔",
                "۲۱": "اپنے گھروں میں، ہاں، اپنے سارے گھرانے کے لِیے، صبح کو، اور دوپہر کو، اور شام کو، اُس سے فریاد کرو۔",
                "۲۲": "ہاں، اپنے دُشمنوں کی قُوّت کے خِلاف اُس سے فریاد کرو۔",
                "۲۳": "ہاں، اِبلِیس کے خِلاف جو ساری راست بازی کا دُشمن ہے اُس سے فریاد کرو۔",
                "۲۴": "اپنے کھیتوں کی فصلوں کے لِیے اُس سے فریاد کرو، تاکہ تُم اُن میں خُوش حال رہو۔",
                "۲۵": "اپنے کھیتوں میں گلّوں کے لِیے فریاد کرو، تاکہ وہ بڑھیں۔",
                "۲۶": "لیکن یہی سب کُچھ نہیں؛ ضرُور ہے کہ تُم اپنی کوٹھڑیوں میں، اور اپنے پوشِیدہ مقاموں میں، اور اپنے بیابانوں میں اپنی اپنی جان اُنڈیل دو۔",
                "۲۷": "ہاں، اور جب تُم خُداوند سے فریاد نہیں کر رہے ہوتے، تو تُمھارے دِل تُمھاری اپنی بھلائی، اور اُن سب کی بھلائی، سے معمُور ہو کر جو تُمھارے اِرد گِرد ہیں، پیہم اُسی کی طرف دُعا میں مشغُول رہیں۔",
                "۲۸": "اور اب دیکھو، میرے پیارے بھائیو، مَیں تُم سے کہتا ہُوں، گُمان مت کرو کہ یہی سب کُچھ ہے؛ پَس اِن سب باتوں پر عمل پیرا ہونے کے بعد، اگر تُم مُحتاجوں اور ننگوں سے مُنہ پھیرتے، اور بِیماروں اور مُصِیبت زدوں کی خبر گِیری نہیں کرتے، اور اپنے مال میں سے، اگر تُمھارے پاس ہے، مُحتاجوں کو نہیں دیتے—مَیں تُم سے کہتا ہُوں، اگر تُم اِن میں سے کسی ایک کو بھی پُورا نہیں کرتے، تو دیکھو، تُمھاری دُعائیں بے فائدہ ہیں، اور تُمھیں کُچھ حاصِل نہیں، اور تُم اُن ریاکاروں کی مانند ہو جو اِیمان کے مُنکر ہیں۔",
                "۲۹": "پَس اگر تُمھیں دست گِیر ہونا یاد نہیں، تو تُم اُس مَیل کُچیل کی مانند ہو، جِس کو صفائی کرنے والے باہر پھینک دیتے ہیں، (کیوں کہ یہ ناکارہ ہے) اور آدمیوں کے پاؤں تلے روندی جاتی ہے۔",
                "۳۰": "اور اب، میرے بھائیو، مَیں چاہتا ہُوں کہ، جب تُم بے شُمار گواہیاں پا چُکو، چُوں کہ پاک صحیفے اِن باتوں کی گواہی دیتے ہیں، تُم آگے بڑھو اور تَوبہ کے موافق پھل لاؤ۔",
                "۳۱": "ہاں، مَیں چاہتا ہُوں کہ تُم آگے بڑھو اور اپنے دِل مزید سنگِین نہ بناؤ؛ پَس دیکھو، تُمھارا یومِ نجات اور وقت اب ہے؛ اور پَس اگر تُم تَوبہ کرو گے اور اپنے دِل سنگِین نہ بناؤ گے، تو فی الفور تُمھارے واسطے مُخلصی کا افضل منصُوبہ فراہم کِیا جائے گا۔",
                "۳۲": "پَس دیکھو، یہ زِندگی اِنسان کے لِیے خُدا سے مُلاقات کی تیاری کا وقت ہے؛ ہاں، دیکھو یہ عُمرِ حیات اِنسان کے لِیے اپنی محنتیں اور مُشقّتیں انجام دینے کے ایّام ہیں۔",
                "۳۳": "اور اب، جیسا کہ مَیں نے تُمھیں پہلے بتایا، چُوں کہ تُم نے بُہت ساری گواہیاں پائی ہیں، پَس مَیں تُمھاری مِنّت کرتا ہُوں کہ روزِ آخِر تک تُم اپنے یُومِ تَوبہ کے لِیے لیت و لعل نہ کرو؛ پَس یہ عُمرِ حیات، اَبَدیت کی تیاری کے واسطے عطا کی گئی ہے، دیکھو، اگر اِس زِندگی کے دوران میں ہم اپنے وقت سے فائدہ نہیں اُٹھاتے تو، پھر شبِ تارِیک آتی ہے جِس میں کوئی محنت و مُشقت انجام نہ دی جا سکے گی۔",
                "۳۴": "جب تُم عالمِ اَرواح میں تَوبہ کِیے بغیر لائے جاتے ہو، تو پھر تُم کہہ نہیں سکتے، کہ مَیں تَوبہ کرُوں گا، کہ مَیں اپنے خُدا کی طرف رُجُوع لاؤں گا۔ نہ، تُم یہ نہیں کہہ سکتے؛ چُوں کہ وہی رُوح جو تُمھارے ابدان میں اُس وقت موجُود ہوتی ہے جب تُم اِس زِندگی سے کُوچ کرتے ہو، اُسی رُوح کو اَبَدی دُنیا میں تُمھارے بدن میں بسیرا کرنے کی قُدرت حاصِل ہو گی۔",
                "۳۵": "پَس دیکھو، اگر تُم نے موت تک اپنے یُومِ تَوبہ کے لِیے لیت و لعل سے کام لِیا ہے، تو دیکھو، تُم اِبلِیس کی رُوح کے شکنجے میں آ چُکے ہو، اور وہ تُم پر اپنی مُہر لگائے گا؛ اِس سبب سے، خُداوند کا رُوح تُم سے دُور ہو جائے گا، اور تُم میں قیام نہ کرے گا، اور اِبلِیس تُم پر پُورا غلبہ پا لے گا؛ اور یہی بدکاروں کی آخِری منزِل ہے۔",
                "۳۶": "اور مُجھے اِتنا معلُوم ہے، کیوں کہ یہ خُداوند کا فرمان ہے کہ وہ ناپاک ہَیکلوں میں قیام نہیں کرتا، بلکہ وہ صادِقوں کے دِلوں میں سکُونت کرتا ہے؛ ہاں، اُس کا یہ بھی فرمان ہے کہ صادِق اُس کی بادِشاہی میں پھر کبھی باہر نہ نِکلنے کے لِیے بیٹھیں گے؛ بلکہ اُن کے جامے برّہ کے خُون سے سفید کِیے جائیں گے۔",
                "۳۷": "اور اب، میرے پیارے بھائیو، میری تمنا ہے کہ تُم اِن باتوں کو یاد رکھو، اور تُم خُدا کا خَوف کھاتے ہُوئے اپنی نجات کے کام کِیے جاؤ، اور یہ کہ تُم مزید مسِیح کی آمد کا اِنکار نہ کرو؛",
                "۳۸": "یہ کہ تُم رُوحُ القُدس کے خِلاف مزید نہ لڑو، بلکہ تُم اُس کو قبُول کرو، اور خُود پر مسِیح کا نام اوڑھ لو؛ یہ کہ اپنے آپ کو خاک کی مانِند فروتن کرو، اور جہاں کہیں بھی تُم ہو، رُوح اور سچّائی کے ساتھ خُدا کی عِبادت کرو؛ اور یہ کہ اُن بے شُمار رحمتوں اور برکتوں کے لِیے جو اُس نے تُمھیں بخشی ہیں، تُم روزانہ خُدا کی شُکر گُزاری میں زِندگی گُزارا کرو۔",
                "۳۹": "ہاں، اور میرے بھائیوں، مَیں تُمھیں یہ نصِیحت بھی کرتا ہُوں، کہ اپنی مُسلسل دُعاؤں کے حوالے سے خبردار رہو، تاکہ اِبلِیس کی آزمایشیں تُمھیں گُم راہ نہ کر دیں، تاکہ وہ تُم پر غالب نہ آنے پائے، تاکہ یومِ آخِر کو تُم اُس کے غُلام نہ بن جاؤ؛ پَس دیکھو، وہ تُمھیں کوئی اچّھی چِیز اجر میں نہیں دیتا۔",
                "۴۰": "اور اب میرے پیارے بھائیو، مَیں تُمھیں صبر کرنے کی تلقِین کرتا ہُوں، اور یہ کہ تُم ہر طرح کی مُصِیبت صبر سے برداشت کرو، اور یہ کہ اُنھیں لعن طعن نہ کرو جو تُمھیں تُمھاری نہایت مُفلِسِی و ناداری کے باعث خارج کرتے ہیں، کہیں اَیسا نہ ہو کہ تُم بھی اُن کی مانِند گُناہ گار بنو۔",
                "۴۱": "بلکہ یہ کہ تُم صبر کرو، اور اُن سب مُصائب و الام کو برداشت کرو، اِس پُختہ اُمِید کے ساتھ کہ ایک دِن تُم اپنی تمام مُصِیبتوں سے آرام پاؤ گے۔"
            },
            "35": {
                "۱": "اب اَیسا ہُوا کہ جب امیولک اِن باتوں کو بیان کر چُکا تو اُس کے بعد، وہ ہجوم میں سے نِکلے اور یرشون کے مُلک میں آئے۔",
                "۲": "ہاں، اور باقی ہم خِدمت بھائی بھی بنی ضورام میں کلام کی مُنادی کرنے کے بعد یرشون کے مُلک میں آئے۔",
                "۳": "اور اَیسا ہُوا کہ بنی ضورام کے زیادہ مقبول طبقے نے اِس کلام کی بابت باہمی صلاح و مشورہ کِیا، جِس کی اُن میں مُنادی کی گئی تھی، وہ اِس کلام کے سبب سے ناراض تھے کیوں کہ اِس نے اُن کی عیّاری و مکاری کو تباہ و برباد کر دِیا تھا، پَس وہ اُن کے کلام پر کان نہ لگاتے تھے۔",
                "۴": "اور اُنھوں نے بُلوا بھیجا اور اُس سارے مُلک سے سب لوگ اِکٹھے ہُوئے، اور اُن سے اُس کلام کی بابت صلاح و مشورہ کِیا گیا جِس کی مُنادی اُن کے ہاں کی گئی تھی۔",
                "۵": "اب اُن کے حاکموں اور اُن کے کاہنوں اور اُن کے عالموں نے لوگوں کو اپنی سازِش کا عِلم نہ ہونے دِیا، پَس اُنھوں نے رازداری سے لوگوں کی رائے دریافت کی۔",
                "۶": "اور اَیسا ہُوا کہ سب لوگوں کی رائے دریافت کر لینے کے بعد، اُنھوں نے اُن لوگوں کو اُس مُلک سے نِکال دیا جو اُس کلام کی حمایت میں تھے جو ایلما اور اُس کے بھائیوں نے بیان کِیا تھا؛ اور وہ بُہت سارے تھے؛ اور وہ بھی یرشون کے مُلک میں آئے۔",
                "۷": "اور اَیسا ہُوا کہ ایلما اور اُس کے ہم خِدمت بھائیوں نے اُن کی خِدمت گُزاری فرمائی۔",
                "۸": "اب بنی ضورام کی قَوم، عمون کے اُن لوگوں سے ناخُوش تھی جو یرشون کے مُلک میں تھے، اور بنی ضورام کے حاکمِ اعلیٰ نے، چُوں کہ وہ نہایت بدکار آدمی تھا، عمون کی اُمّت کو اِس نِیّت سے پیغام بھیجا کہ وہ اُن سب کو اپنے مُلک سے نِکال دے جو اُن کے مُلک سے وہاں گئے تھے۔",
                "۹": "اور اُس نے اُن کے خِلاف بُہت سی دھمکیاں دیں۔ اور اب عمون کی قَوم نے اُن کی دھمکیوں سے خَوف نہ کھایا؛ پَس اُنھوں نے اُن کو نہ نِکالا، بلکہ بنی ضورام کے اُن سب مُحتاجوں اور مُفلسوں کو قبُول کِیا جو اُن کے پاس آئے تھے؛ اور اُنھوں نے اُن کی کفالت فرمائی، اور اُنھیں پہننے کے لِیے کپڑے دِیے، اور اُن کو وراثت کے لِیے زمِینیں دیں؛ اور اُن کی حسرتوں کے مُوافق اُن کی حاجتوں کو رفع کِیا۔",
                "۱۰": "اب اِس امر نے بنی ضورام کو عمون کی قَوم کے خِلاف غُصّے میں اُبھارا، اور اب وہ لامنوں سے میل جول رکھنے لگے اور اُنھیں بھی اُن کے خِلاف غصے میں ابھارنے لگے۔",
                "۱۱": "اور یُوں بنی ضورام اور بنی لامن نے عمون کی اُمّت اور بنی نِیفی کے خِلاف جنگ کی تیاریاں شُروع کر دیں۔",
                "۱۲": "اور یُوں نِیفی کی قَوم پر قضات کے عہدِ حُکُومت کا سترھواں سال ختم ہُوا۔",
                "۱۳": "اور عمون کی قَوم یرشون کے مُلک سے روانہ ہُوئی، اور میلک کے مُلک میں آئی، اور نِیفیوں کی فَوجوں کو یرشون کے مُلک میں جگہ دی، تاکہ وہ لامنوں کی فَوجوں اور ضورامیوں کی فَوجوں کے ساتھ لڑیں؛ اور یُوں قضات کے عہدِ حُکُومت کے اٹھارہویں برس میں، لامنوں اور نِیفیوں کے درمیان جنگ شُروع ہُوئی؛ اور اُن کی جنگوں کی رُوداد اِس کے بعد بیان کی جائے گی۔",
                "۱۴": "اور ایلما، اور عمون، اور اُن کے ہم خِدمت بھائی، اور ایلما کے دو بیٹے بھی خُدا کے ہاتھوں میں وسِیلہ بن کر بُہت سے بنی ضورام کو تَوبہ پر مائل کرنے کے بعد ضریملہ کے مُلک کو لَوٹ آئے؛ اور جِتنے تائب ہُوئے تھے اُنھیں اُن کے مُلک سے نِکال دِیا گیا تھا؛ اَلبتہ یرشون کے مُلک میں اُنھوں نے اپنی وراثت کے لِیے جائدادیں پائیں، اور اُنھوں نے اپنے مُلک، اور اپنی بیویوں، اور بچّوں کے دِفاع کی خاطر ہتھیار اُٹھا لِیے۔",
                "۱۵": "اب ایلما اپنی اُمّت کی سِیہ کاریوں کے سبب سے ملُول ہُوا، ہاں جنگوں، اور خُون ریزیوں، اور جھگڑوں کے باعث جو اُن کے بِیچ میں تھے؛ اور چُوں کہ اُس نے کلام کی مُنادی کی تھی، یا کلام کی مُنادی کے لِیے ہر شہر میں ہر قَوم کے پاس بھیجا گیا تھا؛ اور یہ دیکھ کر کہ کلام کی سچّائی اور قطعیت کے باعث لوگوں کے دِل سخت ہونے لگے، اور وہ خفا ہونے لگے ہیں، تو اُس کا دِل نہایت غمگِین ہُوا۔",
                "۱۶": "پَس، اُس نے اپنے بیٹوں کو جمع ہونے کے لِیے کہلوا بھیجا، تاکہ راست بازی سے وابستہ اُمُور کی بابت اُن میں سے ہر ایک کو الگ الگ ذِمہ داری سونپی جائے۔ اور ہمارے پاس اُس کے حُکموں کی رُوداد ہے، جو اُس نے اُن کو عطا کِیے تھے اُس کی اپنی رُوداد کے مُطابق۔"
            },
            "36": {
                "intro": "اپنے بیٹے ہیلیمن کے لِیے ایلما کے حُکم۔",
                "۱": "میرے بیٹے، میری باتوں پر کان لگا؛ پَس مَیں تُجھ سے قسم کھا کر کہتا ہُوں، کہ جَیسے جَیسے تُو خُدا کے حُکموں کو مانے گا تُو مُلک میں خُوش حال ہو گا۔",
                "۲": "مَیں چاہتا ہُوں کہ تُو ہمارے باپ دادا کی اَسیری کو اُسی طرح یاد رکھنا، جَیسے مَیں نے رکھا ہے؛ پَس وہ اَسیری میں تھے، اور ابرہام کے خُدا، اور اضحاق کے خُدا، اور یعقُوب کے خُدا، کے سِوا کوئی اُنھیں رہائی نہیں دے سکتا تھا اور یقِیناً اُسی نے اُن کی مُصِیبتوں میں اُنھیں رہائی دی۔",
                "۳": "اور اب، میرے بیٹے ہیلیمن، دیکھ، تُو ابھی جوان ہے، پَس، مَیں تیری مِنت کرتا ہُوں کہ تُو میری باتوں پر کان لگا اور مُجھ سے سِیکھ؛ پَس مَیں جانتا ہُوں کہ وہ سب جو خُدا پر بھروسا کریں گے، اپنی آزمایشوں اور اپنی تکلِیفوں اور اپنی مُصِیبتوں میں مدد پائیں گے، اور یومِ آخِر کو وہ اِقبال مند ہوں گے۔",
                "۴": "اور مَیں نہیں چاہتا کہ تُو یہ سمجھے کہ یہ میری اپنی سوچ ہے—بشریت کی بدولت نہیں بلکہ رُوحانی وسِیلہ سے، نفسانی عقل سے نہیں بلکہ خُدا کے وسِیلہ سے۔",
                "۵": "اب، دیکھ، مَیں تُجھ سے کہتا ہُوں، اگر مَیں خُدا میں پَیدا نہ ہُوا ہوتا تو مُجھے اِن باتوں کا عِلم نہ ہُوا ہوتا؛ بلکہ خُدا نے اپنے پاک فرِشتہ کے مُنہ سے اِن باتوں کو مُجھ پر آشکار کِیا، میری کسی لیاقت کی بدولت نہیں؛",
                "۶": "پَس مَیں مضایاہ کے بیٹوں کے ساتھ خُدا کی کلِیسیا کو برباد کرنے میں کوشاں تھا، مگر دیکھ، خُدا نے اپنا پاک فرِشتہ بھیجا تاکہ ہماری راہ روکے۔",
                "۷": "اور دیکھ وہ ہم سے اِس طرح ہم کلام ہُوا جَیسے کسی گرج کی آواز ہو، اور ہمارے پاؤں تلے سے ساری زمین کانپ اُٹھی؛ اور ہم سب زمین پر گِر پڑے، پَس خُداوند کا خَوف ہم پر طاری ہو گیا۔",
                "۸": "بلکہ دیکھ، اُس آواز نے مُجھ سے کہا: اُٹھ اور مَیں اُٹھا اور کھڑا ہُوا، اور فرِشتہ کو دیکھا۔",
                "۹": "اور اُس نے مُجھ سے کہا: اگرچہ تُو اپنی ہلاکت کا خُود خواہاں ہے، مگر خُدا کی کلِیسیا کی بربادی کا مزید خواہاں نہ ہو۔",
                "۱۰": "اور اَیسا ہُوا کہ مَیں زمِین پر گِر پڑا؛ اور تِین دِنوں اور تِین راتوں تک مَیں اپنا مُنہ نہ کھول سکا، نہ اپنے ہاتھ پیر اِستعمال کر سکا۔",
                "۱۱": "اور فرِشتہ نے مُجھ سے اور بھی باتیں کہیں، جو کہ میرے بھائیوں نے سُنیں مگر مَیں نے اُنھیں نہ سُنا؛ پَس جب مَیں نے یہ باتیں سُنیں—اگرچہ تُو اپنی ہلاکت کا خُود خواہاں ہے، مگر خُدا کی کلِیسیا کی بربادی کا مزید خواہاں نہ ہو—مَیں نہایت خَوف اور بدحواسی میں ڈُوب گیا، کہیں اَیسا نہ ہو کہ مَیں ہلاک ہو جاؤں، پَس مَیں زِمین پر گِر پڑا اور مزید کُچھ نہ سُنا۔",
                "۱۲": "بلکہ مَیں اَبَدی عذاب کے شکنجے میں جکڑا گیا تھا، پَس میری جان عذاب میں چھلنی چھلنی ہونے لگی اور اپنے سارے گُناہوں کے شکنجے میں حد درجہ شِدت سے جکڑی گئی تھی۔",
                "۱۳": "ہاں، مُجھے اپنے سارے گُناہ اور سِیہ کاریاں یاد آئیں جِن کے سبب سے مُجھے جہنم کے عذاب میں ڈالا گیا؛ ہاں، مَیں نے جانا کہ مَیں نے اپنے خُدا کے خِلاف بغاوت کی تھی، اور کہ مَیں نے اُس کے پاک حُکموں پر عمل نہیں کیا تھا۔",
                "۱۴": "ہاں، اور مَیں نے اُس کے بُہت سارے لوگوں کو قتل کِیا تھا، یا گُم راہ کر کے ہلاکت کی طرف لے گیا تھا؛ ہاں، اور مُختصِراً کہ میری سِیہ کاریاں اِس قدر زیادہ تھیں کہ اپنے خُداوند کی حُضُوری میں جانے کے تصُّور نے ہی میری جان کو ناقابلِ بیان خَوف و ہراس کے شکنجے میں جکڑ لِیا۔",
                "۱۵": "آہ، مَیں نے سوچا، کہ مَیں نِکال دِیا جاتا اور رُوح اور جِسم دونوں کے اعتبار سے فنا ہو جاتا، اور شاید اپنے اَعمال کی عدالت کے واسطے، اپنے خُدا کی حُضُوری میں کھڑا ہونے کے لِیے نہ لایا جاتا۔",
                "۱۶": "اور اب، تِین دِن اور تِین راتیں مَیں شکنجے میں، یعنی جان اذیت کے عذاب میں جکڑی رہی۔",
                "۱۷": "اور اَیسا ہُوا کہ جب مَیں اِس عذاب کے شکنجے میں یُوں جکڑا ہُوا تھا، مَیں اپنے کئی گُناہوں کی یاد سے غمگیِن تھا، دیکھ، مُجھے اپنے باپ کی وہ نُبّوت بھی یاد آئی جو اُس نے لوگوں کو یِسُوع مسِیح، خُدا کے بیٹے کی آمد کی بابت کی تھی، کہ وہ جہان کے گُناہوں کا کَفارہ دے گا۔",
                "۱۸": "اب، جب میرا دماغ اِس خیال سے دوچار ہُوا، تو مَیں نے اپنے دِل میں فریاد مانگی: اَے یِسُوع، تُو جو خُدا کا بیٹا ہے، مُجھ پر رحم کر، مَیں جو کہ پَت کی سی کڑواہٹ میں ہُوں اور موت کی دائمی زنجیروں میں محصُور ہُوں۔",
                "۱۹": "اور اب، دیکھ، جُوں ہی مَیں نے یہ سوچا، تو مُجھے پِھر اپنی کوئی اذیت یاد نہ رہی؛ ہاں، مَیں اپنے گُناہوں کی یاد کی بدولت عذاب میں مزید چھلنی نہ ہُوا۔",
                "۲۰": "اور آہ، مَیں نے کیا ہی خُوشی اور عجب نُور دیکھا، ہاں، میری رُوح خُوشی سے اِسی قدر زیادہ معمُور تھی جِس قدر کہ میری جان اذیت میں تھی۔",
                "۲۱": "ہاں، میرے بیٹے، مَیں تُجھ سے کہتا ہُوں، کہ میرے دُکھوں سے بڑھ کر زیادہ شدِید اور تلخ اور کُچھ نہیں تھا۔ ہاں، اَے میرے بیٹے، مَیں پھر تُجھ سے یہ کہتا ہُوں کہ دُوسری طرف، میری خُوشی سے بڑھ کر زیادہ بیش بہا اور شِیریں کوئی اور چِیز نہیں ہو سکتی تھی۔",
                "۲۲": "ہاں، مُجھے اَحساس ہُوا کہ مَیں نے دیکھا، جِس طرح ہمارے باپ لِحی نے دیکھا تھا، کہ خُدا اپنے تخت پر بیٹھا، بے شُمار فرِشتوں کے لشکروں میں گِھرا ہُوا ہے، جو اپنے خُدا کے لِیے نغمہ سرائی اور تمجید و ستایش کر رہے ہیں؛ اور ہاں میری رُوح کو وہاں رہنے کی تمنا ہُوئی۔",
                "۲۳": "بلکہ دیکھ، پھر میرے ہاتھوں اور پَیروں میں پِھر سے جان آئی، اور مَیں اپنے پَیروں پر کھڑا ہُوا، اور مَیں نے لوگوں پر آشکارا کِیا کہ مَیں اب خُدا میں پَیدا ہو چُکا تھا۔",
                "۲۴": "ہاں، اور کہ اُس وقت سے لے کر اب تک، مَیں نے بِنا رُکے مُشقّت اُٹھائی ہے کہ مَیں جانوں کو تَوبہ کی طرف لا سکُوں؛ تاکہ اُن کو بڑی خُوشی کے اُس ذائقے کی طرف لاؤں جو مَیں نے چکھا؛ تاکہ وہ بھی خُدا میں پَیدا ہوں اور رُوحُ القُدس سے معمُور ہوں۔",
                "۲۵": "ہاں، اور اب دیکھ، اَے میرے بیٹے، خُداوند مُجھے میری محنت کے پھل میں نہایت بڑی خُوشی دیتا ہے؛",
                "۲۶": "پَس اُس کلام کے سبب سے جو اُس نے مُجھ سے کِیا، دیکھ، بُہتیرے خُدا میں نئے سِرے سے پَیدا ہُوئے ہیں، اور اُنھیں بھی احساس ہُوا جَیسے مُجھے احساس ہُوا تھا، اور رُوبرُو دیکھ چُکے ہیں جَیسے مَیں دیکھ چُکا ہُوں؛ پَس وہ اِن باتوں کو جانتے ہیں جو کہ مَیں نے کہی ہیں، یعنی مَیں جانتا ہُوں؛ اور جو عِلم میرے پاس ہے خُدا کی طرف سے ہے۔",
                "۲۷": "اور مَیں نے ہر طرح کی آزمایشوں اور تکلِیفوں کے دوران میں، ہاں، اور ہر طرح کی ایذاؤں میں مدد پائی ہے، ہاں، خُدا نے مُجھے قید خانے سے اور قید سے اور موت سے رہائی دی ہے؛ ہاں، اور مَیں اُسی پر توکُّل کرتا ہُوں، اور وہی اب بھی مُجھے چُھڑائے گا۔",
                "۲۸": "اور مَیں جانتا ہُوں کہ وہ مُجھے یومِ آخِر کو اپنے ساتھ سکُونت کے لِیے جلال میں اُٹھائے گا؛ ہاں، اور مَیں ہمیشہ اُس کی تمجِید کرُوں گا پَس وہ ہمارے باپ دادا کو مِصر سے نِکال لایا اور اُس نے بحرہِ قُلزم میں مِصریوں کو غرق کِیا اور اپنی قُدرت سے وہ اُنھیں موعودہ مُلک کی طرف لے آیا، ہاں اور اُس نے وقتاً فوقتاً اُن کو اَسیری اور غُلامی سے رہائی دی ہے۔",
                "۲۹": "ہاں، اور وہ ہمارے باپ دادا کو بھی یروشلِیم کی سرزمین سے نِکال لایا؛ اور اُس نے اپنی اَبَدی قُدرت سے وقتاً فوقتاً، یعنی اِس دن تک اُن کو اَسیری اور غُلامی سے بھی رہائی دی ہے؛ اور مَیں نے ہمیشہ اُن کی اَسیری کو یاد رکھا؛ ہاں، اور تُو بھی اُن کی غُلامی کو اُسی طرح یاد رکھنا، جِس طرح مَیں نے یاد رکھا ہے۔",
                "۳۰": "بلکہ دیکھ، میرے بیٹے، یہی سب کُچھ نہیں ہے؛ پَس تُو بھی اُسی طرح جان لے جِس طرح مَیں جانتا ہُوں، کہ جَیسے جَیسے تُو خُدا کے حُکموں کو مانے گا تُو مُلک میں خُوش حال ہو گا؛ اور تُو یہ بھی جان لے، کہ جَیسے جَیسے تُو خُدا کے حُکموں کی عدُولی کرے گا، تُو اُس کی حُضُوری سے کاٹ ڈالا جائے گا۔ اب اَیسا اُس کے کلام کے مُوافِق ہے۔"
            },
            "37": {
                "۱": "اور اب، میرے بیٹے ہیلیمن، مَیں تُجھے حُکم دیتا ہُوں کہ یہ رُوداد، جِس کو میرے سُپرد کِیا گیا ہے تُو اِس کو اپنے پاس رکھ لے۔",
                "۲": "اور مَیں تُجھے یہ بھی حُکم دیتا ہُوں کہ اِس اُمّت کی سرگُزشت لِکھنا، جَیسے مَیں نے بنی نِیفی کے اَوراق پر رقم کیا ہے، اور اِن سب باتوں کو مُقدّس ماننا جِنھیں مَیں نے محفُوظ کِیا ہے، اُنھیں محفُوظ رکھنا، یعنی جِس طرح مَیں نے رکھا؛ پَس یہ کسی دانا اِرادہ کے لِیے ہے کہ وہ محفُوظ کی گئی ہیں۔",
                "۳": "اور پِیتل کے یہ اَوراق، جن پر نقش کِیا گیا ہے، کہ جن پر پاک صحائف رقم کِیے گئے ہیں، یعنی اِبتدا سے جِن پر ہمارے باپ دادا کا شجرہِ نسب موجُود ہے—",
                "۴": "دیکھ، ہمارے باپ دادا نے یہ نبُوّت کی ہے، کہ اُنھیں محفُوظ رکھا جائے اور پُشت در پُشت سُپرد کِیا جائے اور یہ خُداوند کے ہاتھ کے وسیلے سے اُس وقت تک محفُوظ رہیں گے جب تک وہ ہر ایک قَوم، قِبیلہ، زبان اور لوگوں تک نہیں پُہنچتے تاکہ وہ اِس پر لِکھے ہُوئے بھیدوں کو جانیں۔",
                "۵": "اور اب دیکھ اگر یہ محفُوظ ہیں تو ضرُور ہے کہ یہ اپنی تجلی کو برقرار رکھیں؛ ہاں، اور یہ اپنی تجلی برقرار رکھیں گے؛ ہاں، اور سارے اَوراق بھی جو پاک نوِشتوں پر مُشتمل ہیں۔",
                "۶": "اب تُو تصُّور کر سکتا ہے کہ یہ میری بے وقوفی ہے؛ مگر دیکھ مَیں تُجھ سے کہتا ہُوں، کہ معمُولی اور سادہ چِیزوں سے افضل کام انجام پاتے ہیں؛ اور معمولی وسِیلوں سے کئی بار خِرد مندوں کو شرمندہ کرتے ہیں۔",
                "۷": "اور خُداوند خُدا اپنے افضل اور دائمی مقاصد کے لِیے وسائل پَیدا کرتا ہے؛ اور نہایت معمُولی وسِیلوں سے خُداوند داناؤں کو عاجز کرتا ہے اور بُہت سی جانوں کو نجات بخشتا ہے۔",
                "۸": "اور اب، یہ خُدا کی حِکمت رہی ہے کہ یہ چیزیں محفُوظ کی جائیں پَس دیکھ اُنھوں نے اِن لوگوں کی یاداشت بڑھائی، ہاں، اور بُہتیروں کو اُن کی غلط راہوں کا یقِین دِلایا ہے اور اُن کی جانوں کی نجات کے لِیے اُنھیں اُن کے خُدا کے عِلم کی طرف لائی ہیں۔",
                "۹": "ہاں، مَیں تُجھ سے کہتا ہُوں، کیا یہ اِن باتوں کی بدولت نہیں جو اِن نوِشتوں میں مرقُوم ہیں، جو کہ اِن اَوراق پر ہیں، ورنہ عمون اور اُس کے ہم خِدمت بھائی کئی ہزار لامنوں کو اُن کے باپ دادا کی غلط رسُوم کی بابت قائل نہ کر سکتے؛ ہاں، یہ نوِشتے اور اُن کا کلام اُنھیں تَوبہ کی طرف لائے، یعنی، یہ اُنھیں خُداوند اپنے خُدا کا عِرفان پانے، اور یِسُوع مسِیح، اُن کے مُخلصی دینے والے میں شادمان ہونے کے لِیے لائے گئے۔",
                "۱۰": "اور کون جانتا ہے کہ شاید یہ اپنوں میں سے کئی ہزاروں، ہاں، اور ہمارے کئی ہزاروں سرکش نِیفی بھائیوں کو بھی لانے کا وسِیلہ ہوں، جو اِس وقت اپنے دِل گُناہ اور بدیوں کے باعث اپنے مخلصی دینے والے کے عِرفان کے خِلاف سخت کرتے ہیں؟",
                "۱۱": "اب یہ بھید ابھی تک مُجھ پر پُوری طرح ظاہر نہیں کیے گئے؛ پَس مَیں توقف کرتا ہُوں۔",
                "۱۲": "اور میرے لِیے بس یہی کہنا کافی ہے کہ اُنھیں کسی دانا اِرادہ کے لِیے محفُوظ کِیا گیا ہے، جِس اِرادہ کو خُدا جانتا ہے؛ پَس وہ حِکمت سے اپنے سب کاموں کی مشاورت کرتا ہے، اور اُس کی راہیں سیدھی ہیں، اور اُس کی راہ ایک اَبَدی مدار ہے۔",
                "۱۳": "اَے میرے بیٹے ہیلیمن، یاد رکھ، یاد رکھ، کہ خُدا کے حُکم واضح اور قطعی ہیں۔ اور اُس نے فرمایا ہے: تُو مُلک میں خُوش حال ہوگا اگر تُو میرے حُکموں کو مانے گا—اِس کے برعکس تُو اُس کی حُضُوری میں سے کاٹ ڈالا جائے گا اگر تُو اُس کے حُکموں کو نہیں مانے گا۔",
                "۱۴": "اور اب یاد رکھ، میرے بیٹے، کہ خُدا نے تُجھے ان چِیزوں کا اَمِین بنایا ہے، جو کہ مُقدّس ہیں، جِنھیں اُس نے مُقدّس رکھا تھا، اور وہ اپنے دانا اِرادہ کے لِیے بھی رکھے گا اور محفُوظ کرے گا، تاکہ وہ آیندہ نسلوں پر اپنی قُدرت کو ظاہر کرے۔",
                "۱۵": "اور اب دیکھ، نبُوّت کی رُوح کے وسِیلہ سے مَیں تُجھے بتاتا ہُوں، کہ اگر تُو خُدا کے حُکموں کے خِلاف خطا کرے گا، تو دیکھ، یہ چِیزیں جو پاک ہیں، خُدا کی قُدرت کے وسِیلہ سے تُجھ سے لے لی جائیں گی، اور تُو شَیطان کے حوالے کر دِیا جائے گا تاکہ وہ تُجھے اَیسے پھٹکے جَیسے ہَوا کے آگے بُھوسا۔",
                "۱۶": "اَلبتہ اگر تُو خُدا کے حُکموں پر عمل کرے، اور اِن نوِشتوں کی تکمِیل کرے جو کہ مُقدّس ہیں اُسی کے مُطابق جِس کا خُداوند تُجھے حُکم دیتا ہے، (پَس تُو ہر بات میں جَیسے بھی اِن کی تکمِیل کرے خُداوند سے درخواست ضرُور کرنا) تو دیکھ، دُنیا یا دوزخ کی کوئی طاقت اِنھیں تُجھ سے نہ چِھین سکے گی، پَس خُدا اپنے ہر قَول کو پُورا کرنے پر قادِر ہے۔",
                "۱۷": "پَس وہ اپنا ہر وعدہ جو تُجھ سے کرے گا اُس کو پُورا بھی کرے گا، کیوں کہ اُس نے اپنا ہر وعدہ جو ہمارے باپ دادا سے کِیا اُس کو پُورا کِیا۔",
                "۱۸": "پَس اُس نے اُن کے ساتھ وعدہ کِیا تھا کہ وہ اِن نوِشتوں کو اپنے دانا اِرادہ کے لِیے محفُوظ رکھے گا تاکہ وہ آیندہ نسلوں پر اپنی قُدرت کو ظاہر کرے۔",
                "۱۹": "اور اب دیکھ، ایک اِرادہ اُس نے پُورا کر لِیا ہے، یعنی کئی ہزار لامنوں کو سچّائی کے عِرفان میں بحال کِیا ہے؛ اور اُن میں اپنی قُدرت ظاہر کی ہے اور وہ اب بھی آیندہ نسلوں میں اُن پر اپنی قُدرت کا مظہر کرے گا؛ پَس اُنھیں محفُوظ کِیا جائے گا۔",
                "۲۰": "پَس میرے بیٹے ہیلمن، مَیں تُجھے حُکم دیتا ہُوں، کہ تُو جاں فشانی سے میری سب باتوں کو پُورا کر اور کہ تُو مُستَعِد بن کر خُدا کے حُکموں کو ماننا جِس طرح اُنھیں لِکھا گیا ہے۔",
                "۲۱": "اور اب، مَیں تُجھ سے اُن چوبِیس–اَوراق کے حوالے سے بات کرتا ہُوں، کہ تُو اُن کی حِفاظت کرنا، تاکہ شُعبدہ بازیاں اور تارِیکی کے کرتُوت، اور اُن کی سازِشیں، یعنی اُن لوگوں کی درپردہ کارستانِیاں جو نیست و نابُود کر دِیے گئے تھے، اِس قَوم کی خاطر اُنھیں آشکار کِیا جائے گا؛ ہاں، اُن کے سارے قتال، اور غارت گریاں، اور اُن کی لُوٹ مار، اور اُن کی ساری بدکاریاں اور مکرُوہات، اِس قَوم پر آشکار کی جائیں؛ ہاں، اور یہ کہ تُو اِن ترجمانوں کو محفُوظ رکھنا۔",
                "۲۲": "پَس دیکھ، خُداوند نے دیکھا کہ اُس کی اُمّت سِیہ کاریوں کی مُرتکب ہونے لگی ہے، ہاں، خُفِیہ قتال اور مکرُوہات؛ پَس خُداوند نے فرمایا، اگر وہ تَوبہ نہیں کرتی تو وہ رُویِ زمِین سے نیست و نابُود کر دی جائے گی۔",
                "۲۳": "اور خُداوند نے فرمایا: مَیں اپنے خادم جیزلم کے لِیے اَیسا پتھر تیار کرُوں گا جو تارِیکی میں تجلّی کے لِیے چمکے گا، تاکہ مَیں اپنی اُمّت پر جو میری بندگی کرتی ہے عیاں کرُوں کہ مَیں اُن پر اُس کے بھائیوں کے نامہِ اَعمال افشا کر سکُوں، ہاں، اُن کی سازِشیں، اُن کی سِیہ کاریاں، اُن کی بدکاریاں اور مکرُوہات۔",
                "۲۴": "اور اب، میرے بیٹے، یہ ترجمان تیار کیے گئے تھے تاکہ خُدا کا کلام پُورا ہو، جو اُس نے یُوں کہہ کر، فرمایا:",
                "۲۵": "مَیں اُن کی درپردہ شازِشوں اور مکرُوہات کو اندھیرے سے نِکال کر اُجالے میں لاؤں گا؛ اور سِوا اِس کے کہ وہ تَوبہ کریں، مَیں اُنھیں رُویِ زمِین سے مِٹا ڈالوں گا؛ اور مَیں اُن کی ساری سازِشیں اور مکرُوہات ہر قَوم پر عیاں کرُوں گا جو اِس کے بعد اِس سرزمین کی مالک ہو گی۔",
                "۲۶": "اور اب، میرے بیٹے، ہم دیکھتے ہیں کہ اُنھوں نے تَوبہ نہ کی تھی؛ پَس اُنھیں نیست و نابُود کر دِیا گیا ہے، اور اِس نقطہ تک خُدا کا کلام پُورا ہو چُکا ہے؛ ہاں، اُن کی درپردہ مکرُوہات کو تارِیکی سے باہر نِکالا اور ہم پر عیاں کر دی گئیں۔",
                "۲۷": "اور اب، میرے بیٹے، مَیں تُجھے حُکم دیتا ہُوں کہ تُو اُن کے درپردہ مکرُوہ کاموں کی خاطر اُن کی ساری حلف برداریاں، اُن کے عہُود، اور اُن کے قسمیں وعدے، مَسدُود رکھنا؛ ہاں، اور اُن کے سارے نِشانوں اور عجائِب و غرائِب کو اِس قَوم پر عیاں کرنے سے اِجتناب کرنا، تاکہ وہ اُنھیں نہ جانیں، مبادا وہ بھی کہِیں تارِیکی میں نہ پڑیں اور ہلاک کِیے جائیں۔",
                "۲۸": "پَس دیکھ، اِس سارے مُلک پر لعنت بھیجی گئی ہے، چُناں چہ تارِیکی کے اُن سب گُماشتوں پر ہلاکت نازِل ہو گی، خُدا کی قُدرت کے موافق، جب وہ بالکل پک جائیں گے؛ پَس مَیں چاہتا ہُوں کہ یہ قَوم ہلاک نہ ہونے پائے۔",
                "۲۹": "پَس تُو اُن کی حلف برداریوں اور عہُود کے خُفیہ منصوبوں سے اِس اُمّت کو دُور رکھنا، اور صِرف اُن کی بدکاریاں اور اُن کے قتل و غارت اور اُن کی مکرُوہات اُن پر عیاں کرنا؛ اور تُو اُنھیں اَیسی بدی اور مکرُوہات اور قتل و غارت سے شدِید نفرت کرنے کی تعلِیم دینا؛ اور تُو اُنھیں یہ بھی سِکھانا کہ یہ قَوم اپنی بدی اور مکرُوہات اور اپنی قتل و غارت کے باعث نیست و نابُود ہُوئی تھی۔",
                "۳۰": "پَس دیکھ، اُنھوں نے خُداوند کے سب نبیوں کو قتل کر دِیا جنھوں نے اُن کے درمیان میں اُن کی سِیہ کاریوں کی بابت اُنھیں بتایا؛ اور جِن کو اُنھوں نے قتل کِیا تھا اُن کے خُون نے خُداوند اپنے خُدا کو اپنے قاتلوں سے اِنتقام لینے کے لِیے پُکارا؛ اور یُوں اِن تارِیکی کے گُماشتوں اور درپردہ سازِشیوں پر خُدا کا غضب نازِل ہُوا۔",
                "۳۱": "ہاں، اور تارِیکی کے گُماشتوں اور درپردہ سازِشیوں کے لِیے مُلک ہمیشہ سے ہمیشہ تک ملعُون کِیا گیا، یعنی ہلاکت کی حد تک، سِوا اِس کے کہ وہ تَوبہ کریں اِس سے پہلے کہ وہ بالکل پک جائیں۔",
                "۳۲": "اور اب، میرے بیٹے، جو باتیں مَیں نے تُجھ سے کہی ہیں یاد رکھنا؛ اِن لوگوں کے خُفِیہ منصُوبوں پر بھروسا مت کرنا؛ بلکہ اُن کو گُناہ اور بدی سے دائمی نفرت کی تعلِیم دینا۔",
                "۳۳": "اُن میں تَوبہ اور خُداوند یِسُوع مسِیح پر اِیمان کی منادی کر؛ اُنھیں اپنے تئِیں مُتحمل مزاج ہونے اور حلِیم اور دِل کے فروتن ہونے کی تعلِیم دے؛ اُنھیں خُداوند یِسُوع مسِیح پر اپنے اِیمان کے وسِیلہ سے اِبلِیس کی ہر آزمایش کا مقابلہ کرنے کی تعلِیم دے۔",
                "۳۴": "اُنھیں تعلِیم دے کہ نیکی کے کاموں سے کبھی ہِمّت نہ ہاریں، بلکہ دِل کے فروتن اور حلِیم ہوں؛ پَس اَیسے لوگ ہی اپنی جانوں کے لِیے آرام پائیں گے۔",
                "۳۵": "اَے، میرے بیٹے، یاد رکھ، اور اپنی جوانی میں حِکمت سِیکھ؛ ہاں، اپنی جوانی میں خُدا کے حُکموں پر عمل کرنا سِیکھ۔",
                "۳۶": "ہاں، اور اپنے سارے بوجھ اُٹھانے کے لِیے خُدا سے فریاد کرنا؛ ہاں، تیرے سب کام خُداوند کے لِیے ہوں، اور تُو جہاں کہیں بھی جائے خُداوند میں جانا؛ ہاں، تیرے سارے خیال خُداوند کی طرف لگے رہیں؛ ہاں تیرے دِل کی محبّتیں ہمیشہ تک خُداوند کی طرف لگی رہیں۔",
                "۳۷": "اپنے سب کاموں میں خُداوند سے مشورت کر، اور وہ بھلائی کے لِیے تیری ہدایت و راہ نُمائی کرے گا؛ ہاں، جب تُو رات کو لیٹے تو خُداوند کے لِیے لیٹنا، تاکہ وہ تیری نِیند میں تیرا نِگہبان ہو؛ اور جب تُو صُبح کو اُٹھے تو تیرا دِل خُدا کی شُکر گُزاری کرنے کے لِیے معمُور ہو؛ اور اگر تُو اِن باتوں پر عمل کرتا ہے، تو یوم ِآخِر کو تُو اقبال مند کِیا جائے گا۔",
                "۳۸": "اور اب، میرے بیٹے، مُجھے اُس چیز کی بابت کُچھ کہنا ہے جِسے ہمارے باپ دادا گیند، یا راہ بر کہتے تھے—یعنی جِسے ہمارے باپ دادا لیحونا کہتے تھے، جِس کا ترجُمہ، قُطب نما کِیا گیا ہے؛ اور خُداوند نے اُسے تیار کِیا تھا۔",
                "۳۹": "اور دیکھ، اِس طرح کی عُمدہ صنعت کاری کا کام کوئی بشر نہیں کر سکتا۔ اور دیکھ، یہ ہمارے باپ دادا کو اَیسی راہ دِکھانے کے لِیے تیار کِیا گیا تھا جِس پر اُنھیں بِیابان میں سفر کرنا ہے۔",
                "۴۰": "اور اِس نے اُن کے واسطے خُدا پر اُن کے اِیمان کے موافق کام کیا، پَس اگر وہ اِیمان کے ساتھ یہ یقِین کرتے کہ خُدا اِن سُوئیوں کو اُس طرف گُھمائے جِدھر اُنھیں جانا ہے، تو دیکھ، ویسا ہی ہو جاتا تھا؛ پَس اُن کے واسطے یہ مُعجزہ ہُوا تھا، اور خُدا کی قُدرت سے ہر روز اور بھی کئی مُعجزے ہوتے تھے۔",
                "۴۱": "پَس، اگرچہ وہ مُعجزے معمُولی وسِیلوں سے رُونما ہوتے تھے تو بھی اِس نے اُن پر حیرت خیز کام ظاہر کیِے۔ وہ کاہل تھے، اور اپنے اِیمان کا مُظاہرہ کرنے اور جاں فشانی سے عمل کرنا بھُول گئے تھے اور جِس کے نتِیجے میں وہ حیرت خیز کام رُک جاتے اور وہ اپنے سفر میں آگے نہ بڑھ پاتے۔",
                "۴۲": "پَس، وہ بیابان میں ہی ٹھہرے رہتے تھے، یعنی کسی سِیدھی راہ پر سفر نہ کر پاتے، اور اپنی خطاؤں کے سبب سے بُھوک اور پیاس کی مُصِیبتوں میں پڑ جاتے تھے۔",
                "۴۳": "اور اب، میرے بیٹے، مَیں چاہتا ہُوں کہ تُو جان لے کہ یہ چِیزیں کسی شبِیہ کے بغیر نہیں ہیں؛ چُوں کہ ہمارے باپ دادا اِس قُطب نما پر دھیان دینے میں کاہل تھے (اب اَیسی چیزیں دُنیاوی تھیں) جِس کے نتِیجہ میں اُنھیں خُوش حالی نصِیب نہ ہُوئی؛ بالکل اُسی طرح رُوحانی چِیزوں کے ساتھ بھی ہے۔",
                "۴۴": "پَس دیکھ، مسِیح کے کلام پر دھیان دینا، جو کہ اَبَدی خُوشی کی سِیدھی راہ دِکھائے گا، یہ اَیسے ہی ہے جَیسے ہمارے باپ دادا کا قُطب نما کی طرف دھیان دینا، جو اُنھیں موعودہ مُلک کی طرف سِیدھی راہ دِکھاتا تھا۔",
                "۴۵": "اور اب مَیں کہتا ہُوں، کہ کیا اِس میں اَیسا کوئی اِستعارہ نہیں ہے؟ پَس یقِیناً اِس راہ بر کی طرح، جِس کی ہدایت پر ہمارے باپ دادا نے عمل کِیا اور موعودہ سرزمِین میں پُہنچائے گئے تھے، بالکُل اُسی طرح، اگر ہم مسِیح کی باتوں کے مُطابق زِندگی بسر کرتے ہیں، تو وہ ہمیں دُکھوں کی اِس وادی سے بُہت دُور اِس سے کہیں زیادہ حسِین وعدے کی سرزمِین میں لے جائیں گی۔",
                "۴۶": "اَے میرے بیٹے، ہم آسان راہ کے سبب سے کاہل نہ بن جائیں؛ چُوں کہ ہمارے باپ دادا کے ساتھ اَیسا ہی ہُوا؛ پَس اُن کے لِیے اَیسی ہی راہ تیار کی گئی تھی، کہ اگر وہ اِس پر نظر کرتے تو وہ زِندہ رہتے؛ یعنی ویسا ہی ہمارے لِیے بھی ہے۔ راہ تیار ہے، اور اگر ہم اِس پر نظر کریں تو ہمیشہ تک زِندہ رہیں گے۔",
                "۴۷": "اور اب، میرے بیٹے، دیکھ کہ تُو اِن مُقدّس چِیزوں کی حِفاظت کرنا، ہاں، دھیان رکھ کہ تُو خُدا پر نظر کر اور زِندہ رہ۔ اِس قَوم میں جا اور کلام کی مُنادی کر، اور ہوشیار رہ۔ میرے بیٹے الوداع۔"
            },
            "38": {
                "intro": "اپنے بیٹے شبلون کے لِیے ایلما کے حُکم۔",
                "۱": "میرے بیٹے، میری باتوں پر کان لگأ، پَس مَیں تُجھے بھی وہی کہتا ہُوں، جو مَیں نے ہیلیمن سے کہا تھا، کہ جَیسے جَیسے تُو خُدا کے حُکموں پر عمل کرے گا تُو اِس مُلک میں خُوش حال ہو گا؛ اور جَیسے جَیسے تُو خُدا کے حُکموں پر عمل نہ کرے گا تُو اُس کی حُضُوری سے کاٹ ڈالا جائے گا۔",
                "۲": "اور اب، میرے بیٹے، مُجھے بھروسا ہے کہ خُدا کے لِیے تیری ثابت قدمی اور وفاداری کے باعث مُجھے بڑی خُوشی ہو گی؛ پَس جِس طرح تُو نے اپنی جوانی میں خُداوند اپنے خُدا کی طرف دیکھنا شُروع کیا ہے، اُسی طرح مُجھے اُمید ہے کہ تُو اُس کے حُکموں کو مانتا رہے گا؛ کیوں کہ مُبارک ہے وہ جو آخِر تک برداشت کرتا ہے۔",
                "۳": "میرے بیٹے، مَیں تُجھ سے کہتا ہُوں کہ مَیں نے پہلے ہی تیری وفاداری اور تیری مُستَعِدی اور بنی ضورام میں تیرے صبر اور تحمُل مزاجی کے باعث بڑی خُوشی پائی ہے۔",
                "۴": "پَس مَیں جانتا ہُوں کہ تُو قید میں تھا؛ ہاں، اور مَیں یہ بھی جانتا ہُوں کہ تُجھے کلام کی خاطر سنگ سار کِیا گیا؛ اور تُو نے یہ سب صبر کے ساتھ برداشت کِیا کیوں کہ خُداوند تیرے ساتھ تھا؛ اور اب تُو جانتا ہے کہ خُداوند ہی نے تُجھے رہائی بخشی۔",
                "۵": "اور اب میرے بیٹے، شبلون، مَیں چاہتا ہُوں کہ تُم یاد رکھو، کہ جتنا زیادہ تُم خُدا پر توکل کروگے تو اُتنا زیادہ تُم اپنی آزمایشوں اور تکلیفوں اور مصیبتوں سے چُھڑائے جاؤگے اور تُم یوم ِآخِر کو اقبال مند کِیے جاؤ گے۔",
                "۶": "اب، میرے بیٹے، مَیں نہیں چاہتا کہ تُو یہ گُمان کرے کہ مَیں یہ باتیں خُود سے جانتا ہُوں، بلکہ خُدا کا رُوح جو مُجھ میں ہے مُجھ پر اِن باتوں کو ظاہِر کرتا ہے پَس اگر مَیں خُدا میں پَیدا نہ ہُوا ہوتا تو مَیں یہ باتیں نہ جان سکتا تھا۔",
                "۷": "اَلبتہ دیکھ، خُداوند نے اپنے عظیم اُلشان رحم کے باعث مُجھ پر یہ باتیں آشکار کرنے کے لِیے اپنا فرِشتہ بھیجا تاکہ مَیں اُس کی اُمّت میں ہلاکت کے کاموں کو ضرُور روکُوں؛ ہاں، اور مَیں نے فرِشتہ کو رُو بہ رُو دیکھا، اور اُس نے مُجھ سے کلام کِیا، اور اُس کی آواز بادِل کی گرج کی مانند تھی، اور اُس سے ساری زمِین کانپ گئی۔",
                "۸": "اور اَیسا ہُوا کہ مَیں تین دِن اور تین راتیں اِنتہائی شدید درد اور جان کے عذاب میں رہا؛ اور اُس وقت تک، جب تک مَیں نے خُداوند یِسُوع مسِیح کو رحم کے لِیے نہ پُکارا، مُجھے میرے گُناہوں کی مُعافی نہ مِلی۔ مگر دیکھ، مَیں نے اُس سے فریاد کی اور میری جان نے اِطمِینان پایا۔",
                "۹": "اور اب، میرے بیٹے، مَیں نے تُجھے یہ اِس لِیے بتایا ہے کہ تُو حِکمت سِیکھے، تاکہ تُو مُجھ سے سِیکھے کہ صِرف مسِیح میں اور اُس کے وسِیلہ سے، اُس کے علاوہ کوئی دُوسرا راستا اور وسیلہ نہیں جِس سے کہ اِنسان نجات پائے۔ دیکھ، وہ دُنیا کا نُور اور زِندگی ہے۔ دیکھ، وہ سچّائی اور راست بازی کا کلمہ ہے۔",
                "۱۰": "اور اب، جِس طرح کہ تُو نے اُس کلمہ کی تعلِیم دینا شُروع کی ہے، مَیں چاہتا ہُوں کہ تُو اِسی طرح تعلِیم دیتا رہ؛ اور مَیں چاہتا ہُوں کہ تُو سب باتوں میں جاں فشاں اور اعتدال پسند رہ۔",
                "۱۱": "دھیان رکھ کہ تُو گُھمنڈ میں نہ بڑھنے پائے؛ ہاں، دھیان رکھ کہ تُو اپنی حِکمت اور اپنی زور آوری کا تکبُّر نہ کرنے پائے۔",
                "۱۲": "دلیری سے کام لینا، مگر زبردستی نہ کرنا؛ اور اِس بات کو بھی یقِینی بنانا کہ تُو اپنے جذبات پر قابو رکھ پائے تاکہ تُو محبّت سے معمُور رہ سکے، دھیان رکھ کہ تُو کاہلی سے اِجتناب کر سکے۔",
                "۱۳": "بنی ضورام کی مانِند دُعا نہ کرنا، پَس تُو دیکھ چُکا ہے کہ وہ دُعا کرتے ہیں تاکہ آدمی سُنیں، اور اُن کی دانش کی تعریف ہو۔",
                "۱۴": "مت کہنا: اَے خُدا، مَیں تیرا شُکر گُزار ہُوں کہ ہم اپنے بھائیوں سے بہتر ہیں؛ بلکہ یہ کہنا: اَے خُداوند میری ناراستی مُعاف کر اور رحم میں میرے بھائیوں کو یاد رکھ—ہاں، ہر وقت خُدا کے سامنے اپنی ناراستی کا اِقرار کرتے رہنا۔",
                "۱۵": "اور خُداوند تیری جان کو برکت دے، اور یوم ِآخِر کو سلامتی سے بیٹھنے کے لِیے تُجھے اپنی بادِشاہی میں قبُول کرے۔ اب جا، میرے بیٹے، اِن لوگوں کو کلام کی تعلِیم دے۔ فہمیدہ رہنا۔ میرے بیٹے، الوداع۔"
            },
            "39": {
                "intro": "اپنے بیٹے کوری عنتن کے لِیے ایلما کے حُکم۔",
                "۱": "اور اب، میرے بیٹے، جو کُچھ مَیں نے تیرے بھائی سے کہا، تُجھ سے قدرے زیادہ کہنا چاہتا ہُوں؛ پَس دیکھ، کیا تُو نے اپنے بھائی کی ثابت قدمی، اُس کی وفاداری، اور خُدا کے حُکموں کو ماننے میں اُس کی مُستَعِدی نہیں دیکھی؟ دیکھ، کیا اُس نے تیرے لِیے اچّھی مثال قائم نہیں کی؟",
                "۲": "پَس تُو نے میری باتوں پر اُتنا دھیان نہیں دِیا جِتنا کہ بنی ضورام کے بِیچ میں تیرے بھائی نے دِیا۔ بس اِسی بات کے سبب سے تُو میرا قصُور وار ہے؛ تُو اپنے زور اور اپنی حِکمت پر شیخی بِگھارتا رہا ہے۔",
                "۳": "اور میرے بیٹے، یہی سب کُچھ نہیں۔ تُو نے وہ کُچھ کِیا جو میرے لِیے تکلیف دہ تھا؛ پَس تُو نے خِدمت گُزاری ترک کر دی اور تُو ایزابل کسبی کے پِیچھے لامنوں کی سرحدوں میں سِرون کے مُلک تک گیا۔",
                "۴": "ہاں، اُس کسبی نے بُہتیروں کے دِل چُرائے، مگر میرے بیٹے، تیرے لِیے یہ کوئی بہانہ نہیں تھا۔ تُجھے اُس خِدمت گُزاری کی طرف رُجُوع کرنا چاہیے تھا جِس کی تُجھے ذِمہ داری دی گئی تھی۔",
                "۵": "میرے بیٹے، کیا تُو نہیں جانتا، کہ خُداوند کی نظر میں یہ باتیں مکرُوہ ہیں؛ ہاں، کسی معصُوم کا خُون بہانے یا رُوحُ القُدس کا اِنکار کرنے کے سِوا باقی سب گُناہوں سے زیادہ مکرُوہ ہے؟",
                "۶": "پَس دیکھ، اگر تُو رُوح القُدس کا اِنکار کرتا ہے جب کہ یہ تُجھے ایک بار عطا کر دِیا گیا تھا، اور تُو جان بُوجھ کر اُس کا اِنکار کرتا ہے تو، دیکھ، یہ اَیسا گُناہ ہے، جو ناقابلِ مُعافی ہے؛ ہاں، اور جو کوئی خُدا کے نُور اور عِرفان کے باوجُود خُون کرتا ہے، تو اُس کے لِیے مُعافی پانا آسان نہیں؛ ہاں، میرے بیٹے، مَیں تُجھ سے کہتا ہُوں، کہ اُس کے لِیے مُعافی پانا آسان نہیں ہے۔",
                "۷": "اور اب، میرے بیٹے، مَیں خُدا سے فریاد کرتا ہُوں کہ تُو اِتنے بڑے جُرم کے قصُوروار نہ ہُوا ہوتا۔ اگر یہ تیری بھلائی کے لِیے نہ ہوتا تو میَں تیری جان کو تیرے جُرم یاد کرا کے عذاب میں نہ ڈالتا۔",
                "۸": "مگر دیکھ، تُو خُدا سے اپنے جرائم چُھپا نہیں سکتا؛ اور اگر تُو تَوبہ نہیں کرتا تو یہ یومِ آخِر کو تیرے خِلاف گواہی کے طور پر کھڑے ہوں گے۔",
                "۹": "اب میرے بیٹے، مَیں چاہتا ہُوں کہ تُو تَوبہ کر اور اپنے گُناہوں کو ترک کر، اور اپنی نظر کی شہوتوں کا تعاقُب نہ کر، بلکہ اِن تمام چِیزوں سے اپنے آپ کو دُور رکھ؛ پَس اگر تُو اَیسا نہیں کرتا تو تُو ہرگز خُدا کی بادِشاہی کا وارِث نہیں ہو سکتا۔ کاش، تُو یاد رکھے، اور اپنے فرض کو پہچانے، اور اِن چِیزوں سے اپنے آپ کو باز رکھے۔",
                "۱۰": "اور مَیں تُجھے حُکم دیتا ہُوں کہ تُو اپنی ذِمہ داریوں کو پُورا کرنے کے واسطے اپنے بڑے بھائیوں سے صِلاح لِیا کر؛ پَس دیکھ، تُو نو عُمر ہے، اور تُجھے اپنی تعلِیم و تربِیّت کے لِیے اپنے بھائیوں کی ضرُورت ہے۔ اور اُن کی نصِیحت پر کان لگا۔",
                "۱۱": "کسی بھی بے کار یا بے فائدہ چِیز سے اپنے آپ کو گُم راہ نہ کر؛ اُن بدکار کسبیوں کی وجہ سے اِبلِیس کو دوبارہ اپنا دِل گم راہ نہ کرنے دے۔ دیکھ، اَے میرے بیٹے، تُو بنی ضورام میں کیسی بڑی بدی کا سبب بنا ہے؛ پَس تیرا چال چلن دیکھنے کے بعد وہ میری باتوں کا یقِین نہ کریں گے۔",
                "۱۲": "اور اب خُداوند کا رُوح مُجھ سے فرماتا ہے: اپنی اَولاد کو نیکی کرنے کا حُکم دے، مبادا وہ کئی لوگوں کے دِلوں کو تباہی و بربادی کی طرف گُم راہ کر دیں؛ پَس میرے بیٹے، مَیں خُدا کے خوف میں تُجھے حُکم دیتا ہُوں کہ تُو اپنی سِیہ کاریوں سے باز رہ۔",
                "۱۳": "کہ تُو اپنی ساری عقل، جان، اور قُوت سے خُداوند کی طرف رُجُوع لا؛ کہ تُو پھر کسی کا بھی دِل بدی کرنے کے لِیے گُم راہ نہ کر؛ بلکہ تُو اُن میں واپس جا، اور اپنی غلط کاریوں اور اُن زیادتیوں کا اِقرار کر جِن کا تُو مُرتکب ہُوا ہے۔",
                "۱۴": "نہ مال و دولت، نہ اِس دُنیا کی بے فائدہ چِیزوں کی فکر کرنا؛ پَس دیکھ، تُو اُنھیں اپنے ساتھ اُٹھا کر نہیں لے جا سکتا۔",
                "۱۵": "اور اب، میرے بیٹے، مَیں تُجھ سے مسِیح کی آمد کی بابت کُچھ کہنا چاہتا ہُوں۔ دیکھ، مَیں تُجھ سے کہتا ہُوں، کہ یہ وہی ہے جو درحقیقت جہاں کے گُناہوں کو اُٹھا لے جانے کے لِیے آئے گا؛ ہاں، وہ اپنی اُمّت میں نجات کی خُوش خبری کی بشارت دینے آتا ہے۔",
                "۱۶": "اور اب، میرے بیٹے، یہی وہ خِدمت گُزاری تھی جِس کے لِیے تُو بُلایا گیا تھا، کہ اِس اُمّت میں اِن خُوشی کی بشارتوں کے اعلان کر، کہ اُن کے ذہنوں کو تیار کر؛ یعنی نجات اُن کے پاس جا سکے، تاکہ وہ اپنی اَولاد کے ذہنوں کو اُس کی آمد کے وقت کلام سُننے کے لِیے تیار کریں۔",
                "۱۷": "اور اب، مَیں اِس موضوع پر تیرے دِل کو کُچھ تسلّی دیتا ہُوں، دیکھ تُو تعجُب کرتا ہوگا کہ یہ باتیں اِتنی پہلے کیوں ظاہر کی جاتی ہیں۔ دیکھ، مَیں تُجھ سے کہتا ہُوں کیا ہر ایک جان اِس وقت خُدا کے نزدیک اِتنی قیمتی نہیں ہے، جتنی کہ ہر ایک جان اُس کی آمد کے وقت ہو گی؟",
                "۱۸": "کیا یہ ضرُوری نہیں ہے کہ مُخلصی کا منصُوبہ اِن لوگوں کے ساتھ ساتھ اُن کے بچّوں پر بھی آشکار کِیا جائے؟",
                "۱۹": "کیا خُداوند کے لِیے اِس وقت خُوشی کی اِن بشارتوں کو ہم پر اور پھر ہماری اَولاد پر اِعلان کے لِیے اپنا فرِشتہ بھیجنا آسان نہیں ہے، یا اِسی طرح اُس کی آمد کے بعد بھی؟"
            },
            "40": {
                "۱": "اب میرے بیٹے، مزید کُچھ اَور باتیں ہیں جو مَیں تُجھ سے کہنا چاہتا ہُوں؛ پَس مَیں محسُوس کرتا ہُوں کہ مُردوں کی قیامت کی بابت تیرا دِل پریشان ہے۔",
                "۲": "دیکھ، مَیں تُجھ سے کہتا ہُوں، کہ کوئی قیامت نہیں ہے—یا، مَیں کہنا چاہتا ہُوں، بااَلفاظِ دِیگر، اُس وقت تک یہ فانی بدن بقا کا جامہ نہیں پہنتا، یہ جسدِ فانی حیاتِ اَبَدی نہیں پہنتا—جب تک کہ مسِیح کی آمد نہیں ہوتی۔",
                "۳": "دیکھ، وہ مُردوں کی قیامت مُمکن بناتا ہے۔ مگر دیکھ، میرے بیٹے، جی اُٹھنا ابھی نہیں ہوگا۔ اب مَیں تیرے لِیے یہ بھید کھولتا ہُوں؛ پَس بُہت سے بھید پوشِیدہ رکھے گئے ہیں، جِنھیں خُدا کے سِوا کوئی نہیں جانتا۔ اَلبتہ مَیں تُجھے فقط یہی بھید بتاتا ہُوں جِس کو جاننے کے لِیے مَیں نے خُدا سے بڑی مُستَعِدی کے ساتھ دریافت کِیا—جو کہ دوبارہ جی اُٹھنے کی بابت ہے۔",
                "۴": "دیکھ، وقت مُقرّر ہے کہ جب سب مُردوں میں سے جی اُٹھیں گے۔ اب یہ وقت کب آتا ہے کوئی نہیں جانتا؛ مگر خُدا اُس وقت کو جانتا ہے جو مُقرّر کِیا گیا ہے۔",
                "۵": "اب، خواہ بنی نوع اِنسان مُردوں میں سے پہلی بار، یا دُوسری بار، یا تِیسری بار زِندہ ہوں گے، اِس سے کوئی فرق نہیں پڑتا؛ پَس خُدا اِن سب باتوں کو جانتا ہے؛ اور میرے لِیے اِتنا جاننا کافی ہے کہ اَیسا ہی ہو گا—کہ وقت مُقرّر کِیا گیا ہے کہ سب مُردوں میں سے جی اُٹھیں گے۔",
                "۶": "اب ضرُور ہے کہ موت کے وقت اور جی اُٹھنے کے وقت کے درمیان میں کوئی زمانی مُدت بھی ہو۔",
                "۷": "اور اب مَیں پُوچھتا ہُوں کہ موت کے اِس وقت سے لے کر جی اُٹھنے کے اُس وقت تک جو مُقرّر کِیا گیا ہے، بنی نوع اِنسان کی رُوحوں کا کیا بنتا ہے؟",
                "۸": "اب گویا بنی نوع اِنسان کے جی اُٹھنے کے لِیے ایک سے زیادہ وقت مُقرّر ہے یہ اہمِیّت کا حامِل نہیں؛ چُوں کہ سب ایک ہی وقت پر وفات نہیں پاتے، لہٰذا یہ امر اہمِیّت کا حامِل نہیں؛ خُدا کے نزدِیک یہ سب کُچھ ایک دِن کے برابر ہے، اور وقت صِرف اِنسان کے ماپنے کے لِیے ہے۔",
                "۹": "پَس، ہر اِنسان کے لِیے ایک وقت مُقرّر کِیا گیا ہے کہ وہ مُردوں میں سے جی اُٹھے گا؛ اور موت اور جی اُٹھنے کے درمیان میں خاص مُدت ہے۔ اور اب، اِس زمانی مُدت کی بابت، کہ ہر اِنسان کی رُوح پر کیا کیا بِیتتی ہے، اِس بھَید کو جاننے کے لِیے مَیں نے بڑی جاں فشانی کے ساتھ خُداوند سے دریافت کِیا؛ اور یہی وہ بَھید ہے جِس کا مُجھے عِلم ہے۔",
                "۱۰": "اور یُوں وہ وقت آتا ہے جب سب جی اُٹھیں گے، تب وہ جانیں گے کہ خُدا سب زمانوں کو جانتا ہے جو ہر بشر کے لِیے مُقرّر کیِے گئے ہیں۔",
                "۱۱": "اب، موت اور جی اُٹھنے کی درمیانی مدت میں رُوح کی حالت کی بابت—دیکھ، مُجھ پر یہ فرِشتہ کے وسِیلہ سے ظاہر کِیا گیا ہے، کہ سب اِنسانوں کی رُوحیں، جُوں ہی اِس فانی بدن سے پرواز کر جاتی ہیں، ہاں، سب اِنسانوں کی رُوحیں خواہ وہ نیک ہوں یا بد، اَبَدی مکان میں پُہنچا دی جاتی ہیں اُس خُدا کے پاس جِس نے اُنھیں زِندگی عطا کی تھی۔",
                "۱۲": "اور پھر اَیسا ہو گا، کہ جو راست باز ہیں اُن کی رُوحوں کو اِقبال مندی کی حالت میں قُبول کِیا جائے گا، جو فِردَوس کہلاتی ہے، حالتِ آرام، حالتِ اِطمِینان، جہاں وہ اپنی سب پریشانیوں اور تمام فِکروں اور غموں سے راحت پائیں گے۔",
                "۱۳": "اور پھر اَیسا ہو گا، کہ بدکاروں کی رُوحیں، ہاں، جو بدکردار ہیں—پَس دیکھ، وہ خُداوند کے رُوح کا نہ کوئی حِصّہ نہ کوئی بخرہ پاتے ہیں، پَس دیکھ، اُنھوں نے نیکی کی بجائے بدکاری کو اپنایا؛ چُناں چہ اِبلِیس کی رُوح اُن میں سما گئی، اور اُن کے گھر پر قابض ہو گئی—اور اَیسوں کو باہر اَندھیرے میں ڈال دِیا جائے گا؛ جہاں رونا، ماتم کرنا اور دانتوں کا پِیسنا ہو گا، اور یہ اُن کی اپنی سِیہ کاری کے سبب سے ہے، کہ وہ اِبلِیس کی منشا سے اَسیری میں لے جائے گئے۔",
                "۱۴": "اب بدکاروں کی رُوحوں کی حالت یہ ہے، ہاں، اَندھیرے میں، اور بھیانک حالت میں، اپنے واسطے خُدا کے قہر کے آتِشی غضب میں، ہَولناک اِنتِظار؛ پَس وہ اِس حالت میں رہتے ہیں، جب کہ راست باز فِردَوس میں، اپنے اپنے جی اُٹھنے کے وقت تک۔",
                "۱۵": "اب، بعض ہیں جِنھوں نے سمجھ لِیا ہے کہ جی اُٹھنے سے پہلے، رُوح کی یہ حالتِ خُوش بختی اور یہ حالتِ بدحالی، مُردوں کی پہلی قیامت تھی۔ ہاں، مَیں تسلِیم کرتا ہُوں کہ ہو سکتا ہے اُس کلام کے مُطابِق جو فرمایا جا چُکا ہے، رُوحوں یا جانوں کا زِندہ کِیا جانا اور اُنھیں خُوشی یا بدحالی کے حوالہ کرنا قیامت مُراد ہو۔",
                "۱۶": "اور دیکھ، پھر یہ بھی فرمایا جا چُکا ہے، کہ پہلی قیامت ہے، اُن سب کی قیامت جو تھے، یا جو ہیں، یا وہ جو مسِیح کے مُردوں میں سے جی اُٹھنے کے وقت تک ہوں گے۔",
                "۱۷": "اب، ہم یہ گُمان نہیں کرتے کہ یہ پہلی قیامت، جو اِس طرح بیان کی گئی ہے، جانوں کی وہ قیامت ہو سکتی ہے، جِس میں اُنھیں اِقبال مندی یا بدحالی کے حوالہ کِیا جائے گا۔ تُو یہ گُمان نہیں کر سکتا کہ گویا اِس کے یہ معنی ہیں۔",
                "۱۸": "دیکھ، مَیں تُجھ سے کہتا ہُوں؛ نہیں، بلکہ اِس کا مطلب اُن لوگوں کی رُوح کا بدن سے ملاپ ہے، جو آدم کے ایّام سے لے کر مسِیح کی قیامت تک ہو گُزرے ہیں۔",
                "۱۹": "اب، مَیں نہیں کہتا، کہ آیا اُن سب لوگوں کے بدنوں اور رُوحوں کا ملاپ ایک ہی وقت پر ہو گا، بدکاروں اور راست بازوں کا، جِن کی بابت فرمایا جا چُکا ہے؛ اِتنا کافی ہے، کہ مَیں کہتا ہُوں کہ وہ سب قبروں سے باہر نِکلیں گے؛ یا دُوسرے لفظوں میں، اُن کی قیامت اِن سے پہلے ہو گی، جو مسِیح کے جی اُٹھنے کے بعد وفات پاتے ہیں۔",
                "۲۰": "اب، میرے بیٹے، مَیں نہیں کہتا کہ اُن کا جی اُٹھنا، مسِیح کے جی اُٹھنے کے ساتھ ہو گا؛ بلکہ دیکھ، اپنے عقِیدہ کے طور پر اِس کا ذِکر کرتا ہُوں، کہ مسِیح کے جی اُٹھنے اور آسمان میں اُٹھائے جانے پر، راست بازوں کی رُوحوں اور بدنوں کا ملاپ ہو گا۔",
                "۲۱": "اَلبتہ خواہ یہ اَمر اُس کے جی اُٹھنے پر یا بعد اَزاں، مَیں نہیں کہتا؛ بلکہ مَیں اِتنا کہتا ہُوں، کہ موت اور بدن کے جی اُٹھنے کے درمیان میں، اور رُوح کی اِقبال مندی یا بدحالی کی حالت کے درمیان میں زمانی مُدّت ہے جو خُدا نے مُقرّر کی ہے، تاکہ جب مُردے قبروں سے باہر آئیں گے، اور بدن اور رُوح، دونوں کا ملاپ ہو گا، تو خُدا کے حُضُور کھڑے کیِے جائیں گے، اور اُن کے اَعمال کے موافق عدالت ہو گی۔",
                "۲۲": "ہاں، اِس سے اُن چِیزوں کی بحالی ہوتی ہے جِن کا ذِکر نبِیوں کی زبانی ہُوا ہے۔",
                "۲۳": "رُوح کا بدن سے دوبارہ ملاپ ہوگا، اور بدن کا رُوح سے؛ ہاں، اور ہر عضو اور جوڑ اپنے جِسم کے ساتھ بحال ہو گا؛ ہاں، یعنی سر کا ایک بال بھی کھونے نہ پائے گا؛ بلکہ سب چیزیں اپنی مناسب اور کامِل حالت میں بحال ہوں گی۔",
                "۲۴": "اور اب، میرے بیٹے، یہ وہ بحالی ہے جِس کا ذِکر نبِیوں کی زبانی ہُوا ہے—",
                "۲۵": "اور تب راست باز خُدا کی بادِشاہی میں آفتاب کی مانِندچمکیں گے۔",
                "۲۶": "مگر دیکھ، بدکاروں پر بھیانک موت نازِل ہوتی ہے؛ چُوں کہ وہ راست بازی کی باتوں کے مُوافِق اِن باتوں میں مُردہ ہو جاتے ہیں؛ چُناں چہ وہ ناپاک ہیں، اور کوئی ناپاک چِیز خُدا کی بادِشاہی کی وارِث نہیں ہو سکتی؛ بلکہ وہ کاٹ ڈالے جاتے ہیں؛ اور اُن کو اپنی مُشقّتوں یا عملوں کا پھل کھانے کے لِیے چھوڑ دِیا جاتا ہے، جو کہ بُرائی کے تھے؛ اور وہ تلخ جام تلچھٹ سمیت پِیتے ہیں۔"
            },
            "41": {
                "۱": "اور اب، میرے بیٹے، مَیں اِس بحالی کی بابت کُچھ کہنا چاہتا ہُوں جِس کے مُتعلِق بیان کِیا جا چُکا ہے؛ پَس دیکھ، بعض لوگوں نے نِوشتوں کو کھینچ تان کر غلط مطلب نِکال لِیے ہیں، اور اِس اَمر کے باعث بڑی گُم راہی میں پڑ گئے ہیں۔ اور مَیں محسُوس کرتا ہُوں کہ تیرا دِل بھی اِس اَمر کی بابت پریشان ہے۔ مگر دیکھ، مَیں تیرے واسطے اِس کی وضاحت کرُوں گا۔",
                "۲": "مَیں تُجھ سے کہتا ہُوں، میرے بیٹے، کہ خُدا کے اِنصاف کے لِیے بحالی کا نِظام شرطِ لازم ہے؛ پَس لازم ہے کہ ہر شَے اپنے اپنے اَصلّی مقام پر بحال کی جائے۔ دیکھ، مسِیح کی قُدرت اور جی اُٹھنے کے موافق یہ لازم اور واجب ہے، کہ اِنسان کی رُوح اُس کے بدن میں بحال ہو، اور کہ بدن کا ہر حِصّہ اِسی میں بحال ہو۔",
                "۳": "اور خُدا کے اِنصاف کے موافق یہ ضرُوری شرط ہے کہ بنی نوع اِنسان کی عدالت اُن کے اَعمال کے مُطابق ہو؛ اور اگر اِس زِندگی میں اُن کے اَعمال نیک ہُوئے، اور اُن کے دِل کی نِیّتیں نیک ہُوئیں، تو اُنھیں بھی، یومِ آخِر کو، اُسی طرح بحال کِیا جائے گا جو کہ خُوب ہے۔",
                "۴": "اور اگر اُن کے اَعمال بُرے ہیں تو اُن میں وہ بُرے ہی بحال کِیے جائیں گے۔ پَس، ہر شَے اپنے اپنے اَصلّی مقام پر بحال کی جائے گی، ہر شَے اپنی اپنی اَصلّی حالت میں—فنا بقا میں، جسدِ فانی حیاتِ اَبَدی میں—دائمی اِقبال مندی کے ساتھ خُدا کی بادِشاہی کی وارِث ہونے کے واسطے جی اُٹھے گی، یا اَزلی بد حالی کے ساتھ اِبلِیس کی بادِشاہی کی وراثت پانے کے لِیے جی اُٹھے گی، ایک طرف ایک، دُوسری طرف دُوسری—",
                "۵": "ایک کو خُوش بختی کی حالت میں زِندہ کِیا جائے گا اِقبال مندی کے واسطے اُس کی نِیّتوں کے مُوافِق، یعنی راستی میں اُس کی راست نِیّتوں کے مُوافِق؛ اور دُوسرے کو بُرائی میں اُس کی بُری نِیّتوں کے مُوافِق؛ پَس جِس طرح اُس نے دِن بھر بُرائی کرنے کا اِرادہ کِیا تھا، اُسی طرح جب رات آتی ہے تو وہ اپنی بُرائی کا اَجر پائے گا۔",
                "۶": "اور اِسی طرح دُوسری طرف ہے۔ اگر اُس نے اپنے گُناہوں سے تَوبہ کر لی ہے، اور اپنے آخِری ایّام تک راست بازی کی نِیّت ٹھانی، یعنی اُسی طرح وہ اپنا اَجر راست بازی میں پائے گا۔",
                "۷": "یہ وہ ہیں جِنھوں نے خُداوند کے وسِیلہ سے مُخلصی پائی؛ ہاں، یہ وہ ہیں جو بچائے گئے ہیں، جو تارِیکی کی دائمی رات سے چُھڑائے گئے ہیں؛ اور یُوں وہ قائم و دائم رہتے ہیں یا گِر جاتے ہیں؛ پَس دیکھ، وہ اپنے مُنصِف آپ ہیں، خواہ نیکی کریں یا بُرائی کریں۔",
                "۸": "اب خُدا کے فرمان لاتبدِیل ہیں؛ پَس راہ تیار کی گئی ہے تاکہ جو کوئی بھی اُس پر چلنا چاہے گا نجات پائے گا۔",
                "۹": "اور اب دیکھ، میرے بیٹے، تعلِیم کے اُن نکات کی بابت اپنے خُدا کے خِلاف دوبارہ خطا کرنے کا خطرہ مُول نہ لینا، جِس خطا کے اِرتکاب کا خطرہ تُو اب تک مُول لیتا آیا ہے۔",
                "۱۰": "گُمان نہ کر، اگرچہ بحالی کی بابت ذِکر کِیا جا چُکا ہے، کہ تُو حالتِ گُناہ سے حالتِ اِقبال مندی میں بحال کِیا جائے گا، دیکھ، مَیں تُجھ سے کہتا ہُوں، بدی خُوش بختی کبھی نہ تھی۔",
                "۱۱": "اور اب، میرے بیٹے، کُل بنی نوع اِنسان جو بشری حالت میں ہیں، یعنی مَیں کہنا چاہتا ہُوں، نفسانی حالت میں ہیں، پت کی سی کرواہٹ اور سِیہ کاری کی اَسِیری میں ہیں؛ وہ اِس جہان میں خُدا کی دست گِیری سے محرُوم ہیں، اور وہ ذاتِ اِلہٰیہ کے خِلاف چل دِیے ہیں؛ پَس، وہ خُوش بختی کی اَصل کے برعکس حالت میں ہیں۔",
                "۱۲": "اور اب دیکھ، کیا لفظ بحالی کا مطلب کسی شَے کو فطری حالت سے لینا اور غیر فطری حالت میں رکھنا ہے، یا اِسے اِس کی فطرت کے برعکس حالت میں رکھنا ہے؟",
                "۱۳": "اَے، میرے بیٹے، اَیسی صُورت نہیں ہے؛ بلکہ لفظ بحالی سے مُراد بُرے کے لِیے بُرائی، یعنی شہوانی کے لِیے شہوانِیّت، یا اِبلِیسی کے لِیے اِبلِیسِیّت کو دوبارہ واپس لانا ہے—نیکی اُس کے لِیے جو نیک ہے؛ راستی اُس کے لِیے جو راست ہے؛ اِنصاف اُس کے لِیے جو مُنصِف ہے؛ رحم دِلی اُس کے لِیے جو رحم دِل ہے۔",
                "۱۴": "پَس، میرے بیٹے، اِس بات کا دھیان رہے کہ تُو اپنے بھائیوں پر رحم دِل ہوتا ہے؛ مُنصفانہ برتاؤ کرتا ہے، راستی سے عِدالت کرتا ہے، اور پیہم نیکی کرتا ہے؛ اور اگر تُو اِن سب باتوں پر عمل کرتا ہے تب تُو اپنا اَجر پائے گا؛ ہاں، دوبارہ تیرے لِیے رحم بحال کِیا جائے گا؛ دوبارہ تیرے لِیے اِنصاف بحال کِیا جائے گا؛ دوبارہ تیرے لِیے راست عدالت بحال کی جائے گی؛ اور دوبارہ تیرے لِیے تیرا اَجر نیکی ہو گا۔",
                "۱۵": "پَس جَیسے اَعمال تُو انجام دیتا ہے تیرے پاس دوبارہ لَوٹ آئیں گے، اور بحال کِیے جائیں گے؛ پَس، لفظ بحالی گُناہ گار کو کامِل طور سے رَد کرتا ہے، اور اُس کو بالکل صادِق نہیں ٹھہراتا۔"
            },
            "42": {
                "۱": "اور اب، میرے بیٹے، مَیں سمجھتا ہُوں کہ مزید چند اور باتیں ہیں جو تیرے دِل کو پریشان کرتی ہیں، جِن کو تُو سمجھ نہیں سکتا—جو کہ خُدا کے اِنصاف کے مطابق گُناہ گار کی سزا کی بابت ہے؛ پَس تُو یہ سوچتا ہے کہ گُناہ گار کو بدحالی کی حالت کے حوالہ کرنا ناانصافی ہے۔",
                "۲": "اب دیکھ، میرے بیٹے، مَیں تیرے لِیے اِس بات کی وضاحت کرُوں گا۔ پَس دیکھ، خُداوند خُدا نے ہمارے پہلے والدین کو باغِ عدن سے باہر کر دِیا تاکہ وہ اُس زمِین کی جِس میں سے وہ لِیا گیا تھا کھیتی کرے—ہاں، اُس نے آدم کو وہاں سے نِکال دِیا اور باغِ عدن کے مشرِق کی طرف کرُّوبِیوں کو اور چَوگرد گُھومنے والی شُعلہ زن تلوار کو رکھّا کہ وہ زِندگی کے درخت کی راہ کی حِفاظت کریں—",
                "۳": "اب، ہم دیکھتے ہیں کہ اِنسان نیک اور بد کی پہچان میں خُدا کی مانِند ہو گیا تھا؛ اور کہِیں اَیسا نہ ہوتا کہ وہ اپنا ہاتھ بڑھاتا اور حیات کے درخت سے بھی کُچھ لیتا اور کھاتا اور ہمیشہ تک جِیتا رہتا، خُداوند خُدا نے کرُّوبِی اور شُعلہ زن تلوار کو رکھا، تاکہ وہ اُس کا پھل نہ کھانے پائے—",
                "۴": "اور یُوں ہم دیکھتے ہیں، کہ اِنسان کو تَوبہ کے لِیے مُہلت دی گئی تھی، ہاں، زمانہِ کارِ آموزی، تَوبہ کرنے اور خُدا کی خِدمت کرنے کی مُہلت۔",
                "۵": "پَس دیکھ، اگر آدم نے فی اَلفور اپنا ہاتھ بڑھا لِیا ہوتا، اور زِندگی کے پھل میں سے کھا لِیا ہوتا، تو وہ خُدا کے کلام کے مُطابق ہمیشہ کے لِیے زِندہ رہتا، اور اُسے تَوبہ کی مُہلت نہ مِلتی؛ ہاں، اور خُدا کا کلام بھی بے سُود ہوتا، اور نجات کا عظیم اُلشان منصُوبہ کالعدم ہو گیا ہوتا۔",
                "۶": "مگر دیکھ، اِنسان کا مرنا مُقرّر کِیا گیا تھا—پَس، جِس طرح اُنھیں حیات کے درخت سے دُور کر دِیا گیا تھا، اُسی طرح رُویِ زمِین پر سے بھی مِٹا ڈالے جائیں گے—اِنسان ہمیشہ کے لِیے بھٹک گیا، ہاں، اور وہ زوال پذیر بشر بن گیے۔",
                "۷": "اور اب، اِس بات سے تُو سمجھتا ہے کہ ہمارے پہلے والدین جِسمانی اور رُوحانی دونوں طرح سے خُداوند کی حُضُوری سے کاٹ ڈالے گئے؛ اور یُوں ہم دیکھتے ہیں کہ وہ اپنے اِرادوں کی پیروی کرنے کے تابع ہُوئے۔",
                "۸": "اب دیکھ، یہ واجب نہ تھا کہ اِنسان کی اِس جِسمانی موت سے بازیابی ہوتی، پَس یُوں اِقبال مندی کا عظیم اُلشان منصُوبہ تباہ ہو جاتا۔",
                "۹": "پَس، چُوں کہ رُوح کبھی نہیں مر سکتی، اور زوال پذیری کُل بنی نوع اِنسان پر رُوحانی موت کے ساتھ ساتھ جِسمانی موت بھی لے کر آئی، یعنی کہ، وہ خُداوند کی حُضُوری سے کاٹ ڈالے گئے تھے، تو واجب تھا کہ بنی نوع اِنسان کو رُوحانی موت سے بازیاب کرایا جائے۔",
                "۱۰": "پَس چُوں کہ وہ نفسانی، شہوانی، اور اِبلِیسی بن گئے تھے، سرشِت کے اِعتبار سے تو یہ کیفیتِ کارِ آمُوزی اُن کے لِیے تیاری کرنے کا زمانہ بنا؛ یہ حالتِ تیاری بن گئی۔",
                "۱۱": "اور اب یاد رکھ، میرے بیٹے، (فرض کریں) اگر رہائی کا یہ منصُوبہ نہ ہوتا، تو جُوںہی وہ وفات پاتے، خُداوند کی حُضُوری سے کاٹ ڈالے جانے پر، اُن کی رُوحیں بدحال ہوتیں۔",
                "۱۲": "اور اب، اِنسان کو اِس زوال پذیری کی حالت سے بچانے کا کوئی وسِیلہ نہ تھا جِس کو اِنسان خُود اپنی نافرمانی کے سبب سے اپنے اُوپر لایا تھا؛",
                "۱۳": "پَس، اِنصاف کے تقاضوں کے باعث، مُخلصی کا منصُوبہ اَثر پذیر نہیں ہو سکتا تھا، سِوا اِس بات کے کہ اِنسان اِس کیفیتِ کارِ آمُوزی کے دوران میں تَوبہ کی شرائط کو پُورا کرے، ہاں، اِس حالتِ تیاری میں؛ پَس اِن شرائط کے بغیر، رحم اَثر پذِیر نہیں ہو سکتا تھا سِوا اِس کے کہ یہ اِنصاف کے عمل کو منسُوخ کر دیتا۔ اب اِنصاف کا عمل تو منسُوخ نہیں کِیا جا سکتا تھا؛ اگر اَیسا ہوتا، تو خُدا، خُدا نہ رہتا۔",
                "۱۴": "اور یُوں ہم دیکھتے ہیں کہ کُل بنی نوع اِنسان زوال پذیر ہو گئے تھے، اور وہ اِنصاف کی گرفت میں تھے؛ ہاں، خُدا کا اِنصاف، جو اُنھیں اُس کی حُضُوری سے ہمیشہ کے لِیے کاٹ ڈالنے کے لِیے بھیج دِیا جاتا۔",
                "۱۵": "اور اب، کَفارہ اَدا کِیے بغیر رحم کے منصُوبہ کا ظہُور نہیں ہو سکتا تھا؛ پَس، خُدا نے رحم کے منصُوبہ کو فعال بنانے کے واسطے خُود دُنیا کے گُناہوں اور اِنصاف کے تقاضوں کی تشفی کے لِیے کَفارہ دِیا، چُوں کہ خُدا کامِل ہے، خُدا عادِل ہے، اور خُدا رحم دِل بھی ہے۔",
                "۱۶": "اب، اِنسان کو تَوبہ مُیّسر نہ ہوتی اگر سزا نہ ہوتی، جو کہ اَبَدی بھی تھی جَیسا کہ رُوح کی زِندگی ہونی چاہیے، اِقبال مندی کے منصُوبہ کی ضِد مُقرّر تھی، جو کہ رُوح کی حیات کی مانِند اَبَدی بھی تھی۔",
                "۱۷": "اب، اِنسان گُناہ کِیے بغیر تَوبہ کیسے کر سکتا تھا؟ اگر شریعت نہ ہوتی تو وہ گُناہ کا مُرتکب کیوں کر ہوتا؟ اگر سزا نہ ہوتی تو پھر شریعت کیوں کر ہوتی؟",
                "۱۸": "اب، سزا مُقرّر کی گئی تھی، اور راست شریعت دی گئی، جِس نے اِنسان کو شعُوری پچھتاوا دِلایا۔",
                "۱۹": "اب، اگر شریعت نہ دی گئی ہوتی—تو اگر کسی آدمی نے خُون کِیا تو وہ مارا جائے—تو کیا اُس کو اِس بات کا خوف ہو گا کہ اگر اُس نے خُون کِیا تو وہ ہلاک کِیا جائے گا؟",
                "۲۰": "اور یہ بھی، کہ اگر گُناہ کے خِلاف شریعت نہ دی جاتی تو اِنسان گُناہ کرنے سے نہ ڈرتے۔",
                "۲۱": "اور اگر شریعت نہ دی گئی ہوتی، اور اگر اِنسان گُناہ کے مُرتکِب ہوتے تو اِنصاف یا رحم کیا کر سکتے تھے، پَس اُن کا خلق پر کوئی دعویٰ نہ ہوتا؟",
                "۲۲": "لیکن شریعت دی گئی ہے، اور سزا مُقرّر کی گئی ہے، اور تَوبہ بخشی گئی؛ جِس تَوبہ پر رحم کا دعویٰ ہوتا ہے؛ ورنہ، اِنصاف خلق پر دعویٰ کرتا اور شریعت کے ماتحت لاتا، اور شریعت سزا لاگو کرتی؛ اگر اَیسا نہ ہوتا، تو اِنصاف کے اَعمال منسُوخ ہو گئے ہوتے، اور خُدا خُدا نہ رہتا۔",
                "۲۳": "مگر خُدا خُدائی سے نہیں تھکتا، اور رحم تَوبہ کرنے والوں پر دعویٰ جتاتا ہے، اور رحم کَفارہ کے سبب سے آتا ہے؛ اور کَفارہ کی بدولت مرُدوں کی قیامت آتی ہے؛ اور مُردوں کی قیامت اِنسان کو واپس خُدا کی حُضُوری میں لاتی ہے؛ اور یُوں وہ اپنے اَعمال کے موافق، شریعت اور اِنصاف کے مطابق، اپنی عدالت کے لِیے اُس کی حُضُوری میں بحال ہوتے ہیں۔",
                "۲۴": "پَس دیکھ، اِنصاف اپنے سارے تقاضے پُورے کرتا ہے اور رحم بھی اُن سب پر دعویٰ جتاتا ہے جو اُس کے اپنے ہیں؛ اور یُوں، سچّی تَوبہ کرنے والوں کے سِوا کوئی بھی بچایا نہیں جاتا۔",
                "۲۵": "تُو کیا سمجھتا ہے، کہ رحم اِنصاف کو ٹھگ سکتا ہے؟ مَیں تُجھ سے کہتا ہُوں، نہیں؛ ایک رتی بھی نہیں۔ اگر اَیسا ہوتا، تو خُدا خُدا نہ رہتا۔",
                "۲۶": "اور یُوں خُدا اپنے عظیم اُلشان اور اَبَدی اِرادوں کو جو بِنائے عالم ہی سے تیار کیے گئے ہیں پُورا کرتا ہے۔ اور یُوں اِنسان کی نجات اور مُخلصی، اور اُن کی تباہی اور بدحالی بھی انجام پاتی ہے۔",
                "۲۷": "پَس، اَے میرے بیٹے، جو کوئی آنا چاہتا ہے وہ آئے اور آبِ حیات میں سے مُفت پِیے؛ اور جو کوئی نہیں آنا چاہتا اُس کو آنے کے لِیے مجبُور نہیں کِیا جاتا؛ لیکن یومِ آخِر کو اُس کے اپنے اَعمال کے موافق اُس کو بحال کِیا جائے گا۔",
                "۲۸": "اور اگر اُس نے بُرائی کرنے کا اِرادہ کِیا، اور اپنے ایّام کے دوران میں تَوبہ نہیں کی، تو دیکھ، خُدا کی بحالی کے مُوافِق اُس کا انجام بُرا ہی ہو گا۔",
                "۲۹": "اور اب، میرے بیٹے، میری تمنا ہے کہ تُو اپنے آپ کو اِن باتوں سے مزید پریشان نہ کر، اور تُو فقط اپنے گُناہوں پر پشیمان ہو، اَیسی پشیمانی جو تُجھے تَوبہ کی طرف لائے گی۔",
                "۳۰": "اَے میرے بیٹے، مَیں چاہتا ہُوں کہ تُو مزید خُدا کے اِنصاف کا اِنکار نہ کرے۔ اور اپنے گُناہوں کے سبب سے خُدا کے اِنصاف کا رتی برابر بھی اِنکار کرنے کی نِیّت نہ کرنا؛ بلکہ خُدا کے اِنصاف اور اُس کے رحم اور اُس کے صبر کو، اپنے دِل میں پُورے طور پر اَثر کرنے دینا؛ اور اِس کے باعث اپنے آپ کو خاک کی مانِند حلیم ہونے دینا۔",
                "۳۱": "اور اب، اَے میرے بیٹے، تُو اِس اُمّت میں کلام کی مُنادی کے لِیے خُدا کی طرف سے بُلایا گیا ہے۔ اور اب، میرے بیٹے، جا، کلام کا سچّائی اور سنجیدگی سے اِعلان کر، تاکہ تُو جانوں کو تَوبہ کی طرف لا سکے، کہ رحم کے عظیم اُلشان منصُوبہ کا اُن پر دعویٰ ہو۔ اور خُدا تُجھے میرے کلام کے موافق توفِیق عطا کرے۔ آمین۔"
            },
            "43": {
                "۱": "اور اب اَیسا ہُوا کہ ایلما کے بیٹے لوگوں میں گئے تاکہ اُن میں کلام کی مُنادی کریں۔ اور ایلما بھی آرام سے نہ بیٹھ سکا، اور وہ بھی گیا۔",
                "۲": "اب ہم اُن کی مُنادی کی بابت مزید کُچھ نہیں کہیں گے سِوا اِس بات کے کہ اُنھوں نے مُکاشفہ اور نبُّوت کی رُوح کے مُطابِق، صداقت، اور کلام کی مُنادی کی؛ اور اُنھوں نے خُدا کے پاک طریق کے مُطابِق، جِس کے تحت وہ بُلائے گئے تھے، مُنادی کی۔",
                "۳": "اور اب مَیں قضات کے عہدِ حُکُومت کے اٹھارہویں برس میں بنی نِیفی اور بنی لامن کے درمیان جنگوں کی داستان کی طرف واپس آتا ہُوں۔",
                "۴": "پَس دیکھو، اَیسا ہُوا کہ بنی ضورام، بنی لامن بن گئے، پَس اٹھارہویں سال کے شُروع میں بنی نِیفی نے دیکھا کہ بنی لامن اُن پر چڑھ آنے کو تھے، پَس اُنھوں نے جنگی تیاریاں کیں؛ ہاں، اُنھوں نے یرشون کے مُلک میں اپنی فَوجیں اکٹھی کیں۔",
                "۵": "اور اَیسا ہُوا کہ بنی لامن اپنے ہزاروں کے ساتھ چڑھ آئے اور وہ انطیانم کے مُلک میں آئے، جو بنی ضورام کا مُلک ہے اور ضریمنہ نامی شخص اُن کا سردار تھا۔",
                "۶": "اور اب چُوں کہ بنی عمالِیق خُود بنی لامن سے زیادہ بدکار اور خُون خوار تھے، پَس ضریمنہ نے بنی لامن پر سِپہ سالار مُقرّر کِیے اور وہ سب عمالیقی اور ضورامی تھے۔",
                "۷": "اب اُس نے یہ اِس لِیے کیا تاکہ وہ بنی نِیفی کے ساتھ بنی لامن کی نفرت قائم رکھ سکے تاکہ وہ بنی لامن کو اپنا مُطیع بنا کر اپنے ناپاک اِرادے پُورے کر سکے۔",
                "۸": "پَس دیکھو بنی لامن کے غُصّہ کو بنی نِیفی کے خِلاف بھڑکانا اُس کی چال بازیوں میں سے تھا، اُس نے اَیسا اِس لِیے کِیا تاکہ اُن پر بڑا غاصبانہ قبضہ کر سکے، اور اِس لِیے بھی کہ بنی نِیفی کو غُلامی میں لا کر اُن پر بھی ٖغلبہ پا سکے۔",
                "۹": "اور اب بنی نِیفی کا اِرادہ اپنی زمِینوں اور اپنے گھروں اور اپنی بیویوں اور اپنے بچّوں کی حِفاظت کرنا تھا تاکہ وہ اُن کو اپنے دُشمنوں کے ہاتھوں سے محفوظ رکھیں اور یہ بھی کہ وہ اپنے حقُوق اور اِختیارات، ہاں، اور اپنی آزادی کی بھی حِفاظت کر سکیں تاکہ وہ اپنی رضا کے مُطابِق خُدا کی عِبادت کر سکیں۔",
                "۱۰": "پَس وہ جانتے تھے کہ اگر وہ بنی لامن کے ہاتھوں میں گِر گئے تو جو کوئی سچّے اور زِندہ خُدا کی رُوح اور سچّائی سے پرستِش کرے گا، بنی لامن اُسے ہلاک کر دیں گے۔",
                "۱۱": "ہاں، اور اُنھیں اپنے بھائیوں، عنتی‐نِیفی‐لِحی کی اُمّت کے لِیے، بنی لامن کی اِس شدید نفرت کا عِلم بھی تھا، جو بنی عمون کہلاتے تھے—اور وہ ہتھیار نہ اُٹھاتے تھے، ہاں، وہ اِس عہد میں داخل ہُوئے تھے اور اُسے توڑنا نہ چاہتے تھے—پَس اگر وہ بنی لامن کے ہاتھوں میں گِر جاتے تو وہ نیست و نابُود ہو جاتے۔",
                "۱۲": "اور بنی نِیفی یہ برداشت نہ کر سکتے تھے کہ بنی عمون نیست و نابُود کِیے جائیں پَس اُنھوں نے اُن کو اپنی وراثت کی زمِینیں دے دیں۔",
                "۱۳": "اور عمون کی اُمّت بنی نِیفی کو اُن کی فَوج کی کفالت کے لِیے مال کا بُہت بڑا حِصّہ دیتے اور یُوں مجبوراً بنی نِیفی کو اکیلے بنی لامن کا سامنا کرنا پڑا، جو لامن اور لیموئیل اور اِسماعیل کے بیٹوں اور اُن سب کا جتھا تھے جو بنی نِیفی سے سرکشی کرتے تھے، جو کہ بنی عمالِیق اور بنی ضورام اور نوح کے کاہنوں کی اَولاد تھے۔",
                "۱۴": "اب یہ اَولاد شُمار میں قریباً اتنی ہی تھی، جِتنی کہ بنی نِیفی کی؛ اور یوں بنی نِیفی پر لازِم ہو گیا تھا کہ اپنے بھائیوں سے مُقابلہ کریں، یعنی خُون ریزی کی حد تک۔",
                "۱۵": "اور اَیسا ہُوا کہ بنی لامن کی فَوجیں انطیانم کے مُلک میں اِکٹھی ہُوئی تھیں، دیکھو بنی نِیفی کی فَوجیں یرشون کے مُلک میں اُن کا سامنا کرنے کے لِیے تیار تھیں۔",
                "۱۶": "اب، بنی نِیفی کا سردار، یا وہ مرد جِس کو بنی نِیفی پر سِپہ سالار مُقرّر کِیا گیا تھا—اب سِپہ سالار نے بنی نِیفی کی ساری فَوجوں کی کمان سنبھالی—اور اِس کا نام مرونی تھا۔",
                "۱۷": "اور ساری کمان مرونی کے ہاتھ میں تھی، اُن کے جنگی اُمُور کی باگ ڈور بھی۔ اور وہ صِرف پچِیس برس کا تھا جب اُس کو بنی نِیفی کی فَوجوں کا سِپہ سالار مُقرّر کِیا گیا۔",
                "۱۸": "اور اَیسا ہُوا کہ اُس نے بنی لامن کا سامنا یرشون کے مُلک کی سرحدوں میں کِیا اور اُس کی قَوم شمشِیروں سے، اور بُغدوں سے، اور ہر قِسم کے جنگی ہتھیاروں سے مُسلح کی گئی تھی۔",
                "۱۹": "اور جب بنی لامن کی فَوجوں نے دیکھا کہ بنی نِیفی یعنی، مرونی نے اپنے لوگوں کو سِینہ بندوں سے اور بازؤں پر چڑھی ڈھالوں سے، ہاں، اور اُن کے سروں کا دِفاع کرنے والی ڈھالوں کے ساتھ اُنھیں تیار کِیا تھا، اور یہ بھی کہ وہ تہہ دار موٹے کپڑوں میں ملبُوس تھے—",
                "۲۰": "اب ضریمنہ کی فَوج اَیسے سازوسامان کے ساتھ لیس نہ تھی، اُن کے پاس صِرف اُن کی تلواریں اور اُن کے بُغدے، اُن کے تِیر اور کُمانیں، اور اُن کے پتھر اور فلاخنیں تھیں؛ اور وہ برہنہ تھے، سِوا اُس کھال کے جو اُن کی کمروں کے ساتھ لِپٹی ہُوئی تھی؛ ہاں، بنی ضورام اور بنی عمالیقی کے علاوہ سب ننگے تھے۔",
                "۲۱": "بلکہ نہ وہ سِینہ بندوں کے ساتھ، نہ ڈھالوں کے ساتھ مُسلح تھے—پَس وہ بنی نِیفی کی فَوجوں سے اُن کے زرہ بکتروں کے باعث نہایت خَوف زدہ تھے، اِس کے باوجود کہ وہ شُمار میں بنی نِیفی سے بُہت زیادہ تھے۔",
                "۲۲": "دیکھو، اب اَیسا ہُوا کہ اُنھیں یرشون کی سرحدوں میں بنی نِیفی پر حملہ آور ہونے کی جُراَت نہ ہُوئی، پَس وہ انطیانم کے مُلک سے نِکل کر بیابان میں چلے گئے، اور دریاے صیدون کے سرچشمہ کے ساتھ ساتھ بیابان کے گِردا گِرد اپنا سفر کِیا تاکہ وہ مانٹی کے مُلک میں آئیں اور مُلک پر قبضہ کریں، کیوں کہ اُن کا خیال تھا کہ مرونی کی فَوجوں کو خبر نہ ہو گی کہ وہ کہاں گئے ہیں۔",
                "۲۳": "بلکہ اَیسا ہُوا، کہ جُوں ہی وہ بیابان میں نِکل گئے، مرونی نے بیابان میں جاسُوس بھیجے کہ اُن کے پڑاؤ پر نظر رکھیں؛ اور مرونی نے ایلما کی پیشین گوئیوں کو مدِّنظر رکھتے ہُوئے، اُس کے پاس خاص مرد بھی بھیجے، اِس درخواست کے ساتھ کہ وہ خُداوند سے دریافت کرے کہ بنی لامن کے خِلاف اپنے دِفاع کے لِیے بنی نِیفی کی فَوجیں کِس طرف جائیں۔",
                "۲۴": "اور اَیسا ہُوا کہ خُداوند کا کلام ایلما پر نازِل ہُوا، اور ایلما نے مرونی کے ایلچیوں کو اِطلاع دی، کہ بنی لامن کی فَوجیں بیابان کے گِردا گِرد گشت کر رہی ہیں، تاکہ وہ مانٹی کے مُلک میں پُہنچیں، اُن لوگوں پر پہلے حملہ آور ہوں جو نہتے ہیں۔ اور وہ ایلچی گئے اور مرونی کو یہ پیغام پُہنچایا۔",
                "۲۵": "اب، مرونی نے یرشون کے مُلک میں اپنی فَوج کا کُچھ حِصّہ تَعیُّنات کِیا، کہ کہیں اَیسا نہ ہو کہ کسی طرح بنی لامن کا کُچھ حِصّہ اِس مُلک میں داخِل ہو اور اِس شہر پر قبضہ کر لے، پِھر اپنی باقی فَوج کو لے کر مانٹی کے مُلک کی طرف پیش قدمی کر دی۔",
                "۲۶": "اور اُس نے حُکم دیا کہ مُلک کے اُس عِلاقہ کے سب لوگ بنی لامن کے خِلاف لڑنے کے لِیے نِکل آئیں، اپنی زمِینوں اور اپنے مُلک، اپنے حقُوق اور اپنی آزادی کے دِفاع کی خاطر؛ پَس بنی لامن کی چڑھائی کے وقت کے لِیے اُنھوں نے تیاری کر لی تھی۔",
                "۲۷": "اور اَیسا ہُوا کہ مرونی نے حُکم دِیا کہ اُس کی فَوج اُس وادی میں چھپ جائے، جو دریاے صیدون کے کنارے کے قرِیب تھی، وہ بیابان میں دریاے صیدون کے مغرب میں تھی۔",
                "۲۸": "اور مرونی نے چاروں طرف جاسُوس پھیلا دِیے تھے، تاکہ اُس کو خبر مِل جائے کہ لامنی لشکر کب چڑھائی کرے گا۔",
                "۲۹": "اور اب، چُوں کہ مرونی بنی لامن کی نِیّت بھانپ گیا تھا کہ اُن کی نِیّت یہ تھی کہ اپنے بھائیوں کو نیست و نابُود کریں، یا اُن پر غالِب آئیں اور اسیری میں لائیں اور اُس سارے مُلک میں اپنی بادِشاہی قائم کریں۔",
                "۳۰": "اور اُسے اِس بات کا عِلم بھی تھا کہ بنی نِیفی کا فقط یہی اِرادہ تھا کہ اپنے عِلاقوں، اور اپنی آزادی، اور اپنی کلِیسیا کا تحفُظ کریں، پَس اُس نے اِس بات کو گُناہ نہ سمجھا کہ وہ جنگی تدابِیر کی بدولت اُن کا دِفاع کرے؛ پَس اُس نے اپنے جاسُوسوں کے ذریعے سے سُراغ لگایا کہ بنی لامن کِس راستے سے آنے والے تھے۔",
                "۳۱": "پَس اُس نے اپنی فَوجوں کو تقسِیم کر دِیا اور ایک حِصّہ کو وادی میں لے آیا، اور اُنھیں کوہِ ریپلہ کے مشرق اور جنُوب میں خُفِیہ طور پر تَعیُّنات کِیا؛",
                "۳۲": "اور باقی ماندہ کو اُس نے مغربی وادی میں، دریاے صیدون کے مغرب کی سمت، خُفِیہ طور پر تَعیُّنات کِیا، اور اِسی طرح مانٹی کے مُلک کی سرحدوں پر بھی۔",
                "۳۳": "اور یُوں اپنی مرضی کے مُطابِق اپنی فَوجوں کو تعیُّنات کرنے کے بعد، وہ اُن کا سامنا کرنے لِیے تیار تھا۔",
                "۳۴": "اور اَیسا ہُوا کہ بنی لامن پہاڑ کی شِمالی سمت سے چڑھ آئے، جہاں مرونی کی فَوج کا ایک دستہ خُفِیہ طور پر تَعیُّنات تھا۔",
                "۳۵": "اور جب بنی لامن کوہ ریپلہ سے گُزر آئے، اور وادی میں آئے، اور دریاے صیدون پار کرنے لگے، تو فَوج جو پہاڑ کے جنُوب میں چھپی ہُوئی تھی، جس کی کمان لِحی نامی شخص نے سنبھال رکھی تھی، اور وہ اپنی فَوج کے ساتھ آگے بڑھا اور مشرِق میں پِیچھے سے بنی لامن کو گھیرے میں لے لِیا۔",
                "۳۶": "اور اَیسا ہُوا کہ جب بنی لامن نے اپنے عقب سے بنی نِیفی کو چڑھائی کرتے دیکھا، تو گُھوم کر واپس آئے اور لحی کی فَوج سے لڑنے لگے۔",
                "۳۷": "اور دونوں طرف موت کا بازار گرم ہو گیا، اَلبتہ بنی لامن کی طرف صُورتِ حال زیادہ خَوف ناک تھی، پَس اُن کے ننگے جِسم بنی نِیفی کی تلواروں اور بُغدوں کے زوردار حملوں کی زد میں تھے، جِس کے باعث ہر وار پر موت واقع ہوتی۔",
                "۳۸": "جب کہ دُوسری طرف، بنی نِیفی کا اِکا دُکا آدمی، اُن کی تلواروں اور خُون کے بہہ جانے کے سبب سے، گِرتا تھا، اُنھوں نے جِسموں کے اعضاے ریئسہ کو بچا رکھا تھا، یعنی بنی لامن کے واروں سے اپنے جِسموں کے اعضاے ریئسہ کو اپنے سِینہ بندوں، اور اپنے بازُو بندوں، اور اپنے خَودوں کی بدولت بچا پائے تھے؛ اور یُوں بنی نِیفی نے بنی لامن کی موت کا بازار گرم رکھا۔",
                "۳۹": "اور اَیسا ہُوا کہ بنی لامن اپنے درمیان بڑی زیادہ ہلاکتوں کے باعث خَوف زدہ ہو گئے، اِس حد تک کہ اُنھوں نے دریاے صیدون کی طرف فرار ہونا غنِیمت جانا۔",
                "۴۰": "اور لِحی اور اُس کے آدمیوں نے اُن کا پِیچھا کِیا؛ اور لِحی نے اُن کو صیدون کے پانیوں تک مار بھگایا، اور وہ صیدون کے پانیوں کے پار چلے گئے۔ اور لِحی نے اپنی فَوجوں کو دریاے صیدون کے کنارے پر روکے رکھا اور اُنھیں پار نہ جانے دِیا۔",
                "۴۱": "اور اَیسا ہُوا کہ دریاے صیدون کی دُوسری طرف، وادی میں مرونی اور اُس کی فَوج کا بنی لامن سے ٹکراؤ ہُوا، اور اُن پر ٹُوٹ پڑے اور اُنھیں قتل کرنے لگے۔",
                "۴۲": "اور بنی لامن اُن کے سامنے سے دوبارہ مانٹی کے مُلک کی طرف بھاگ نِکلے؛ اور دوبارہ اُن کا واسطہ مرونی کی فَوجوں سے پڑا۔",
                "۴۳": "اب اِس صُورت میں بنی لامن بڑی شدت سے لڑے؛ ہاں، بنی لامن اَیسی زبردست ہمت اور جُراَت سے لڑنے میں کبھی مشہُور نہ تھے، نہیں، نہ ہی شُروع سے تھے۔",
                "۴۴": "اور اُنھوں نے بنی ضورام اور بنی عمالِیق سے ہمت پائی تھی، جو اُن کے سِپہ سالار اور قائدین تھے، اور ضریمنہ کی بدولت، جو اُن کا سِپہ سالار تھا، یعنی حاکمِ اعلیٰ اور امِیرِ فَوج تھا؛ ہاں وہ اُڑنے والے آتشی سانپوں کی مانند لڑے، اور بنی نِیفی میں سے کئی اُن کے ہاتھوں قتل ہُوئے، ہاں، چُوں کہ اُنھوں نے اُن کے سر کے خَودوں کو مار مار کر دو حِصّوں میں توڑا، اور اُنھوں نے اُن کے بُہت سے سِینہ بندوں کو چھیدا، اور اُنھوں نے اُن کے بُہت سے بازؤ کاٹ ڈالے؛ اور یُوں بنی لامن نے اپنے شدِید غضب میں مارا۔",
                "۴۵": "پِھر بھی، بنی نِیفی نیک مقصد کے سبب سے پُرجوش تھے، پَس نہ بادِشاہت نہ اِقتدار کے لِیے وہ لڑ رہے تھے بلکہ وہ اپنے گھروں اور اپنی بیویوں اور اپنے بچّوں، اور اپنی ہر طرح کی آزادی، اور اپنی ہر شَے کے لِیے، ہاں، اپنی عِبادت کی رُسُوم اور اپنی کلِیسیا کے لِیے لڑ رہے تھے۔",
                "۴۶": "اور وہ اُسی ذِمہ داری کو نِبھا رہے تھے جِس کو وہ فرض محسُوس کرتے تھے، جِس کے لِیے کہ وہ اپنے خُدا کے مقرُوض تھے؛ پَس خُداوند نے اُن سے، اور اُن کے باپ دادا سے، یہ، فرمایا تھا: چُوں کہ تُم نہ پہلی جارحِیت، نہ دُوسری کے قصُوروار ٹھہرے ہو، چُناں چہ تُم اپنے دُشمنوں کے ہاتھوں ہلاک نہ ہونے پاؤ گے۔",
                "۴۷": "اور پِھر، خُداوند نے یہ بھی فرمایا: تُم اپنے خاندانوں کی حِفاظت کی خاطر خُون بہانے سے بھی دریغ نہ کرو گے۔ پَس اِسی مقصد کی خاطر بنی نِیفی اپنے خاندانوں، اور اپنی زمِینوں، اپنے مُلک، اور اپنے حقُوق، اور اپنے مذہب کے دِفاع کے لِیے بنی لامن سے لڑ رہے تھے۔",
                "۴۸": "اور اَیسا ہُوا کہ جب مرونی کے آدمیوں نے بنی لامن کی وحشت اور غُصّہ دیکھا، تو وہ حوصلہ ہار کر اُن کے سامنے سے فرار ہونے کا سوچ رہے تھے۔ تو مرونی نے اُن کی نِیّت بھانپ کر، یہ کہلا بھیجا، اور اِن باتوں سے اُن کی ڈھارس بندھائی—ہاں، اُن کی زمِینوں، اُن کی آزادی، ہاں، اور اُن کی اسِیری سے رہائی کی باتیں۔",
                "۴۹": "اور اَیسا ہُوا کہ وہ بنی لامن کی طرف مُڑے، اور اُنھوں نے ایک آواز ہو کر خُداوند اپنے خُدا کے حُضُور اپنی آزادی اور اسِیری سے رہائی کے لِیے فریاد کی۔",
                "۵۰": "اور وہ قُّوت کے ساتھ بنی لامن کے خِلاف ڈٹے رہے؛ اور جِس گھڑی اُنھوں نے خُداوند سے اپنی آزادی کے لِیے فریاد مانگی، اُسی گھڑی بنی لامن اُن کے سامنے سے بھاگنے لگے؛ اور حتیٰ کہ وہ صیدون کے پانیوں تک بھاگ گئے۔",
                "۵۱": "اب بنی لامن شُمار میں بُہت زیادہ تھے، ہاں، بنی نِیفی کی تعداد سے دو گُنا، تو بھی اُن کو اِس حد تک پسپا کر دِیا گیا کہ وہ دریاے صیدون کے کنارے پر وادی میں ایک ٹولے کی صُورت میں جمع ہُوئے۔",
                "۵۲": "پَس مرونی کی فَوجوں نے اُن کو گھیرے میں لے لیا، ہاں، بلکہ دریا کی دونوں اطراف سے، پَس دیکھو، مشرِق کی طرف لِحی کے آدمی تھے۔",
                "۵۳": "پَس جب ضریمنہ نے لِحی کے آدمیوں کو دریاے صیدون کے مشرِق کی طرف، اور مرونی کی فَوجوں کو دریاے صیدون کے مغرب کی طرف دیکھا، کہ وہ بنی نِیفی کے نِرغے میں آ گئے ہیں، تو اُن پر دہشت چھا گئی۔",
                "۵۴": "اب مرونی، جب اُس نے اُن پر طاری دہشت دیکھی، تو اُس نے اپنے آدمیوں کو حُکم دیا کہ وہ اُن کا خُون بہانا بند کریں۔"
            },
            "44": {
                "۱": "اور اَیسا ہُوا کہ وہ رُکے اور اُن سے تھوڑا پِیچھے ہٹ گئے۔ اور مرونی نے ضریمنہ سے کہا؛ ضریمنہ دیکھ، ہم نہیں چاہتے کہ ہم خُونی آدمی بنیں۔ تُو جانتا ہے کہ تُو ہمارے ہاتھوں میں ہے پھر بھی ہم نہیں چاہتے کہ تُمھیں قتل کریں۔",
                "۲": "دیکھ، ہم تُجھ سے جنگ کرنے کے لِیے اِس لِیے نہیں نِکلے کہ اقتدار کی خاطر ہم تیرا خُون بہائیں نہ ہم کسی کو غُلامی کے جُوئے میں جوتنا چاہتے ہیں۔ بلکہ تُو نے اِسی نِیّت سے ہمارے خِلاف چڑھائی کی ہے؛ ہاں، تُو ہمارے مذہب کے باعث ہم سے خفا ہے۔",
                "۳": "لہٰذا اب، تُو دیکھتا ہے کہ خُداوند ہمارے ساتھ ہے؛ اور تُو دیکھتا ہے کہ اُس نے تُجھے ہمارے ہاتھوں میں کر دِیا ہے۔ اور اب مَیں چاہتا ہُوں کہ تُو اِس بات کو سمجھ لے کہ ہمارے لِیے اَیسا ہمارے مذہب اور مسِیح پر اِیمان کے وسِیلہ سے ہُوا ہے۔ اور اب تُو جانتا ہے کہ تُو ہمارا یہ اِیمان تباہ نہیں کر سکتا۔",
                "۴": "اب تُو دیکھتا ہے کہ یہی خُدا کا سچّا دِین ہے؛ ہاں، تُو دیکھتا ہے کہ خُدا ہماری مدد کرے گا، اور بچائے گا، اور حِفاظت کرے گا جب تک ہم اُس کے ساتھ، اور اپنے اِیمان کے ساتھ، اور اپنے مذہب کے ساتھ وفادار ہیں؛ اور خُداوند ہمیں کبھی برباد ہونے نہ دے گا سِوا اِس بات کے کہ ہم خطا میں گِریں اور اپنے دِین کا اِنکار کریں۔",
                "۵": "اور اب، ضریمنہ مَیں تُجھے حُکم دیتا ہُوں، اُس خُداے قادِرِ مُطلق کے نام پر، جِس نے ہمارے بازوؤں کو تقویّت عطا فرمائی اِس کی وجہ سے ہم تُجھ پر غالِب آئے ہیں، اپنے اِیمان کے وسِیلہ سے، اپنے عقِیدے کے وسِیلہ سے، اور اپنی عِبادتی رسُوم کے وسِیلہ سے، اور اپنی کلِیسیا کے وسِیلہ سے، اور اُس خُداداد فرض کی خاطر جِس کے لِیے ہم اپنی بیویوں اور بچّوں کے مقرُوض ہیں، اُس آزادی کی خاطر جو ہمیں ہماری زمِینوں اور ہمارے مُلک سے جوڑ کر رکھتی ہے؛ ہاں اور خُدا کے پاک کلام کی فرماں برداری کے وسِیلہ سے بھی، جِس کے ہم اپنی ساری خُوش بختی کے لِیے قرض دار ہیں؛ اور ہر اُس شَے کی خاطر جو ہمارے لِیے سب سے زیادہ عزیز ہے—",
                "۶": "اور ہاں صرف یہی نہیں؛ اگر تُو اپنی زِندگی کی خیر چاہتا ہے تو مَیں تُجھے حُکم دیتا ہُوں کہ اپنے جنگی ہتھیار ہمارے حوالے کر دے، اور ہم تیرے خُون کے خواہاں نہیں ہوں گے، بلکہ سب کی جانیں بخش دیں گے، بہ شرطِ کہ تُو اپنی راہ چلا جائے اور ہمارے خِلاف جنگ کے لِیے پھر نہ آئے۔",
                "۷": "اور اب، اگر تُو اَیسا نہیں کرے گا، تو دیکھ، تُو ہمارے ہاتھ میں ہے، اور مَیں اپنے آدمیوں کو حُکم دُوں گا کہ تُجھ پر چڑھ آئیں، اور جان لیوا زخم تُمھارے جِسموں کو لگائیں، تاکہ تُم مِٹا دِیے جاؤ؛ اور تب ہم دیکھیں گے کہ اِن لوگوں پر کِس کا اِختیار ہو گا، ہاں، ہم دیکھیں گے کہ کون اسِیری میں لایا جائے گا۔",
                "۸": "اور اب اَیسا ہُوا کہ جب ضریمنہ نے یہ باتیں سُنیں تو وہ آگے بڑھا اور اپنی تلوار اور اپنا بُغدا اور اپنی کمان مرونی کے ہاتھ میں تھما دی، اور اُس سے کہا: دیکھ یہ ہمارے جنگی ہتھیار ہیں؛ ہم اِن کو تیرے حوالے کرتے ہیں، لیکن ہم تیرے ساتھ کوئی مُعاہدہ نہیں کریں گے، جو کہ ہم جانتے ہیں کہ ہم توڑ دیں گے، اور ہمارے بچّے بھی؛ لیکن ہمارے جنگی ہتھیار لے اور ہمیں بیابان میں جانے دے؛ ورنہ ہم اپنی تلواریں تھامے رکھیں گے، اور ہم ہلاک ہوں گے یا فتح یاب۔",
                "۹": "دیکھ نہ ہم تیرے ہم عقِیدہ ہیں؛ نہ ہمارا اِیمان ہے کہ یہ خُدا ہے جِس نے ہمیں تیرے ہاتھوں میں کر دیا ہے؛ لیکن ہمیں یقِین ہے کہ یہ تیری عِیّاری ہے جِس نے تُجھے ہماری تلواروں سے محفُوظ رکھا ہے۔ دیکھ، یہ تیرے سِینہ بند اور تیری ڈھالیں ہیں، جِنھوں نے تُجھے بچا رکھا ہے۔",
                "۱۰": "اور اب جب ضریمنہ یہ باتیں کہنا ختم کر چکا، تو مرونی نے تلوار اور جنگی ہتھیار جو اُس نے ضریمنہ سے لِیے تھے، واپس کر دِیے، اور کہا: دیکھ، ہم مرتے دم تک لڑیں گے۔",
                "۱۱": "اب جو باتیں مَیں نے کہی ہیں، مَیں اُن سے اِنحراف نہیں کر سکتا، پَس خُداوند کی حیات کی قسم جب تک تُو یہ قسم نہیں کھاتا کہ تُو جنگ کے لِیے دوبارہ ہمارے خِلاف نہیں آئے گا تُو جا نہیں سکے گا۔ اب چُوں کہ تُو ہماری حراست میں ہے، ہم تیرے خُون سے یہ دھرتی سُرخ کر دیں گے، یا تُجھے میری بتائی گئی شرائط کو ماننا پڑے گا۔",
                "۱۲": "اور اب جب مرونی نے یہ باتیں کہہ دیں، تو ضریمنہ نے اپنی تلوار تھامی، اور وہ مرونی پر بھڑکا، اور مرونی کو قتل کرنے کے لِیے تیزی سے آگے بڑھا؛ جُوں ہی اُس نے تلوار لہرائی، دیکھو، مرونی کے سپاہیوں میں سے ایک نے اِس پر اَیسی کاری ضرب لگائی کہ وہ دستے سے ٹُوٹ کر زمِین پر گِر گئی؛ اور اُس نے ضریمنہ پر بھی وار کِیا جِس سے اُس کی کھوپڑی کی بال دار جِلد اُڑا دی اور وہ زمِین پر آ گِری۔ اور ضریمنہ اُن کے سامنے سے پِیچھے ہٹا اور اپنے سپاہیوں میں بھاگ گیا۔",
                "۱۳": "اور اَیسا ہُوا کہ جو سپاہی پاس کھڑا تھا، جِس نے ضریمنہ کی کھوپڑی کی بال دار جِلد اُڑا دی تھی، کھوپڑی کی بال دار جِلد کو بالوں سے پکڑ کر زمِین سے اُٹھایا، اور اپنی تلوار کی نوک پر رکھا، اور اُن کی طرف بڑھا کر بُلند کِیا، اور اُونچی آواز سے کہا:",
                "۱۴": "جِس طرح اِس کھوپڑی کی بال دار جِلد زمِین پر گِری جو کہ تُمھارے سِپہ سالار کی کھوپڑی کی بال دار جِلد ہے، اِسی طرح تُم زمِین پر گِرو گے، سِوا اِس کے کہ تُم اپنے جنگی ہتھیار ہمارے حوالے کر دو اور صُلح کا مُعاہدہ کر کے چلے جاؤ۔",
                "۱۵": "اب وہاں بُہتیرے تھے، جب اُنھوں نے یہ باتیں سُنیں اور اُس کھوپڑی کی بال دار جِلد دیکھی جو تلوار کی نوک پر تھی، تو وہ خَوف سے دہل گئے؛ اور بُہت سے آگے بڑھے اور اپنے جنگ کے ہتھیار مرونی کے قدموں میں ڈال دِیے، اور صُلح کا مُعاہدہ کِیا۔ اور جِتنوں نے مُعاہدہ کِیا اُنھیں بیابان میں جانے دِیا گیا۔",
                "۱۶": "اب اَیسا ہُوا کہ ضریمنہ شدِید برہم ہُوا، اور بنی نِیفی کے خِلاف زیادہ شدت کے ساتھ لڑنے کے لِیے اُس نے اپنے باقی ماندہ سپاہیوں کو طَیش دِلا کر غُصّہ میں بھڑکایا۔",
                "۱۷": "اور اب مرونی، بنی لامن کی سرکشی کے باعث، غُصّہ میں تھا؛ پَس اُس نے اپنے لوگوں کو حُکم دیا کہ وہ اُن پر چڑھائی کریں اور اُن کو قتل کر دیں۔ اور اَیسا ہُوا کہ اُنھوں نے اُن کا قتل کرنا شُروع کر دِیا؛ ہاں، اور بنی لامن نے اپنی تلواروں اور اپنی طاقت کے ساتھ مُقابلہ کِیا۔",
                "۱۸": "اَلبتہ دیکھو اُن کے ننگے بدن اور ننگے سر بنی نِیفی کی تیز دھار شمشِیروں کی زد میں تھے، ہاں، دیکھو اُنھیں زخمی اور ہلاک کِیا گیا؛ ہاں، اور بنی نِیفی کی تلواروں کے سامنے تیزی سے گِرتے گئے؛ اور اُنھیں اُسی طرح نیست و نابُود کِیا جانے لگا، جَیسے مرونی کے سپاہی نے پیشین گوئی کی تھی۔",
                "۱۹": "اب ضریمنہ، جب اُس نے دیکھا کہ وہ سب ہلاک ہونے کو تھے، تو مرونی کے سامنے بڑے زور سے فریاد مانگی، کہ اگر وہ باقی ماندہ لوگوں کی زِندگی بخش دے، تو وہ اور اُس کے لوگ بھی اُن کے ساتھ مُعاہدہ کریں گے، کہ وہ پِھر اُن کے خِلاف جنگ کرنے کے لِیے کبھی نہیں آئیں گے۔",
                "۲۰": "اور اَیسا ہُوا کہ مرونی نے حُکم دِیا کہ لوگوں میں موت کا کاروبار دوبارہ روک دِیا جائے۔ اور اُس نے بنی لامن سے جنگی ہتھیار لے لِیے؛ اور جب اُس کے ساتھ اُن کا صُلح کا مُعاہدہ ہو گیا تو اُنھیں بیابان میں جانے دِیا گیا۔",
                "۲۱": "اب اُن کے مُردوں کی کثرت کے باعث اُن کا شُمار نہیں کِیا جا سکتا تھا؛ ہاں، بنی نِیفی اور بنی لامن دونوں کے ہاں اُن کے مُردوں کی تعداد نہایت زیادہ تھی۔",
                "۲۲": "اور اَیسا ہُوا کہ اُنھوں نے اپنے مُردے صیدون کے پانیوں میں پھینک دِیے، اور وہ آگے بہہ کر سَمُندر کی گہرائیوں میں دفن ہو گئے۔",
                "۲۳": "اور بنی نِیفی یعنی مرونی کی فَوجیں واپس مُڑیں، اور اپنے گھروں اور اپنی زمِینوں میں آئیں۔",
                "۲۴": "اور یُوں بنی نِیفی پر قضات کے عہدِ حُکُومت کا اٹھارہواں برس ختم ہُوا۔ اور یُوں ایلما کی وہ رُوداد ختم ہُوئی، جِس کو نِیفی کے اَوراق پر لِکھا گیا تھا۔"
            },
            "45": {
                "intro": "ہِیلیمن کے ایّام میں، بنی نِیفی کی سرگُزشت، اُن کی جنگیں اور تنازعات، ہِیلیمن کی رُوداد کے مُطابق، جو اُس نے اپنے دَور میں رقم کی تھی۔",
                "۱": "دیکھو، اب اَیسا ہُوا کہ بنی نِیفی نہایت شادمان تھے، کیوں کہ خُداوند نے اُن کے دُشمنوں کے ہاتھوں سے اُنھیں دوبارہ چُھڑایا تھا؛ پَس وہ خُداوند اپنے خُدا کا شُکر بجا لائے؛ ہاں، اُنھوں نے کثرت سے روزے رکھے اور کثرت سے دُعا مانگی، اور اُنھوں نے بڑی خُوشی کے ساتھ خُدا کے لِیے عِبادت گُزرانی۔",
                "۲": "اور اَیسا ہُوا کہ بنی نِیفی پر قضات کے عہدِ حُکُومت کے اُنِیسویں برس میں ایلما اپنے بیٹے ہیلیمن کے پاس آیا، اور اُس کو کہا: کیا تُو اِن باتوں پر اِیمان لاتا ہے جو مَیں نے تُجھ سے اُن نوِشتوں کی بابت کہا تھا جِنھیں رقم کِیا گیا ہے؟",
                "۳": "اور ہیلیمن نے اُس سے کہا: ہاں، مَیں اِیمان لاتا ہُوں۔",
                "۴": "اور ایلما نے دوبارہ کہا: کیا تُو یِسُوع مسِیح پر اِیمان لاتا ہے، جو آئے گا؟",
                "۵": "اور اُس نے کہا: ہاں، مَیں اُن سب نوِشتوں پر اِیمان لاتا ہُوں جِن کا تُو نے ذِکر کِیا ہے۔",
                "۶": "اور ایلما نے پھر اُس سے کہا: کیا تُو میرے حُکموں کو مانے گا؟",
                "۷": "اور اُس نے کہا: ہاں، مَیں اپنے سارے دِل سے تیرے حُکموں کو مانُوں گا۔",
                "۸": "تب ایلما نے اُس سے کہا: مُبارک ہے تُو؛ اور خُداوند تُجھے اِس مُلک میں آسُودہ کرے گا۔",
                "۹": "لیکن دیکھ مَیں نے پیشین گوئی کی بابت تُجھے کُچھ بتانا ہے؛ اَلبتہ جو پیشین گوئی مَیں تُجھے بتاؤں تُو اُس کو آشکار نہ کرنا؛ ہاں، جو پیشین گوئی مَیں تُجھے بتاؤں اُس کو آشکارا نہ کِیا جائے، یعنی جب تک وہ پیشین گوئی پُوری نہیں ہو جاتی؛ پَس وہ باتیں لِکھ جو مَیں کہُوں گا۔",
                "۱۰": "اور یہ وہ باتیں ہیں: دیکھ، مُکاشفہ کی اُس رُوح کے مُطابِق جو مُجھ میں ہے، مَیں جان گیا ہُوں کہ یہی قَوم، بنی نِیفی، اُن پر یِسُوع مسِیح کا اپنے تئیِں ظہُور ہونے کے بعد چار سَو برسوں میں، بے اعتقادی میں بھٹکیں گے۔",
                "۱۱": "ہاں اور تب یہ جنگیں اور وبائیں دیکھیں گے، ہاں، قحط اور خُون ریزی، یہاں تک کہ بنی نِیفی کا وجُود مِٹ جائے گا—",
                "۱۲": "ہاں، اور اَیسا اِس لِیے کہ وہ بے اعتقادی میں بھٹکیں گے اور تارِیکی کے کاموں، اور شہوت پرستی، اور ہر قِسم کی سِیہ کاریوں میں پڑیں گے؛ ہاں، مَیں تُجھ سے کہتا ہُوں، چُوں کہ وہ اَیسے افضل نُور اور ارفع معرفت کے خِلاف گُناہ کریں گے، ہاں، مَیں تُجھ سے کہتا ہُوں، کہ اُسی دِن سے، یعنی چَوتھی نسل پُوری طرح نہ ہو گُزرے گی کہ یہ بڑی سِیہ کاری آ پُہنچے گی۔",
                "۱۳": "اور جب وہ بزُرگی والا دن آئے گا، دیکھ وقت بُہت جلد آتا ہے کہ وہ جو اَب ہیں، یعنی اُن کی نسل جو بنی نِیفی میں اب شُمار ہوتے ہیں، پھر نِیفی کی قَوم میں شُمار نہ ہوں گے۔",
                "۱۴": "بلکہ جو کوئی بچا رہا، اور اُس بزُرگ اور ہولناک دِن ہلاک نہ ہُوا، بنی لامن میں شُمار ہوگا، اور اُن کی مانِند بن جائے گا، ہر ایک، سِوا اُن چند کے جو خُداوند کے شاگِرد کہلائیں گے؛ اور اُن کا تعاقب بنی لامن اُس وقت تک کریں گے جب تک اُن کا وجُود مِٹ نہیں جاتا۔ اور یُوں، سِیہ کاری کے سبب سے، یہ پیشین گوئی پُوری ہو گی۔",
                "۱۵": "اور اب اَیسا ہُوا کہ ایلما نے ہیلیمن کو یہ باتیں بتانے کے بعد، اُس کو برکت دی، اور اپنے دُوسرے بیٹوں کو بھی؛ اور اُس نے راست بازوں کی خاطر اُس مُلک کو بھی برکت دی۔",
                "۱۶": "اور اُس نے کہا: خُداوند خُدا یُوں فرماتا ہے—ملعُون ہوگا یہ مُلک، ہاں، یہ مُلک، ہر قَوم، قبِیلہ، نسل، زبان، اور لوگوں کے لِیے، ہلاکت کی خاطر، جو بدکاری کے مُرتکب ہوتے ہیں، جب وہ مُکمل طور پر پک جائیں گے؛ اور جَیسا مَیں نے کہا ہے ویسا ہی ہو گا؛ پَس اِس مُلک پر یہ لعنت اور برکت خُدا کی طرف سے ہے، پَس خُداوند گُناہ کو رتی برابر برداشت کرنے کا سوچ بھی نہیں سکتا۔",
                "۱۷": "اور اب، جب ایلما یہ باتیں کہہ چُکا تو اُس نے کلِیسیا کو برکت دی، ہاں، اُن سب کو جو اِس وقت سے لے کر اِیمان میں ثابت قدم ہوں گے۔",
                "۱۸": "اور جب ایلما یہ باتیں کر چُکا تو وہ ضریملہ کے مُلک سے روانہ ہُوا، گویا کہ میلک کے مُلک میں جانا تھا۔ اور اَیسا ہُوا کہ اُس کی بابت پھر کبھی کوئی خبر نہ ملی؛ ہم اُس کی وفات یا تدفِین کی بابت نہیں جانتے۔",
                "۱۹": "دیکھو یہ ہم جانتے ہیں کہ وہ مردِ صادِق تھا اور کلِیسیا میں یہ بات پھیل گئی کہ رُوح نے اُسے اُٹھا لِیا ہے، یعنی خُداوند کے ہاتھ سے مُوسیٰ کی مانِند دفن ہُوا۔ لیکن دیکھو، نوِشتے کہتے ہیں کہ خُداوند نے مُوسیٰ کو اپنے پاس اُٹھا لِیا؛ اور ہمارا خیال ہے کہ اُس نے ایلما کو بھی اپنے واسطے رُوح میں قبُول کِیا ہے؛ پَس، اِسی سبب سے ہم اُس کی وفات اور تدفِین کی بابت کُچھ نہیں جانتے۔",
                "۲۰": "اور اب اَیسا ہُوا کہ بنی نِیفی پر قضات کے عہدِ حُکُومت کے اُنیسویں برس کے شُروع میں ہیلیمن لوگوں میں کلام کی مُنادی کے لِیے گیا۔",
                "۲۱": "پَس دیکھو، اُن کی بنی لامن کے ساتھ جنگوں اور کئی معمُولی تنازعات اور لوگوں میں ہنگامہ آرائیوں کے باعث، یہ ضُروری ہو گیا کہ اُن میں خُدا کے کلام کی مُنادی کی جائے، ہاں، اور تاکہ کلِیسیا میں ہر جگہ قانُون کی حُکم رانی کو یقِینی بنایا جائے۔",
                "۲۲": "پَس، ہیلیمن اور اُس کے بھائی دوبارہ سارے مُلک میں کلِیسیا قائم کرنے کے لِیے گئے، ہاں، سارے مُلک کے ہر شہر میں گئے جو بنی نِیفی کی ملکیت تھا۔ اور اَیسا ہُوا کہ اُنھوں نے سارے مُلک میں سب کلِیسیاؤں پر کاہن اور اُستاد مُقرّر کِیے۔",
                "۲۳": "اور اب اَیسا ہُوا کہ ہیلیمن اور اُس کے بھائی کلِیسیا پر کاہن اور مُعلم مُقرّر کر چُکے تو اِس کے بعد اُن کے درمیان میں بغاوت برپا ہو گئی، اور وہ ہیلیمن اور اُس کے بھائیوں کی باتوں پر کان نہ لگاتے تھے۔",
                "۲۴": "چُوں کہ اپنے مال و دولت کی فراوانی کے سبب سے، اُن کے دِلوں میں گُھمنڈ سما گیا تھا، چُناں چہ وہ مغرُور ہو گئے؛ پَس وہ اپنی ہی نظروں میں مال دار بنے، اور وہ خُدا کے حُضُور راست روی سے چلنے کے لِیے، اُن کی باتوں پر کان نہ لگاتے تھے۔"
            },
            "46": {
                "۱": "اور اَیسا ہُوا کہ جِتنوں نے ہیلیمن اور اُس کے بھائیوں کی باتوں پر کان نہ لگائے، اپنے بھائیوں کے خِلاف اِکٹھے ہُوئے۔",
                "۲": "اور اب دیکھو، وہ شدِید غُصّہ میں تھے، یہاں تک کہ وہ اُن کو قتل کرنے کے درپے تھے۔",
                "۳": "اب جو اپنے بھائیوں سے خفا تھے، اُن کا سردار قدآور اور زورآور آدمی تھا؛ اور اُس کا نام عیمالیقیہ تھا۔",
                "۴": "اور عیمالیقیہ بادِشاہ بننا چاہتا تھا؛ اور جو لوگ ناراض تھے وہ بھی اُس کو اپنا بادِشاہ بنانا چاہتے تھے؛ اور اُن میں زیادہ تر اُس مُلک کے نِچلے درجہ کے قاضی تھے، اور وہ اِقتدار کے بُھوکے تھے۔",
                "۵": "اور وہ عیمالیقیہ کی چِکنی چُپڑی باتوں میں آ گئے تھے، کہ اگر وہ اُس کی حمایت کریں اور اُسے اپنا بادِشاہ بنائیں تو وہ اُن کو لوگوں پر حاکم مُقرّر کرے گا۔",
                "۶": "یُوں ہیلیمن اور اُس کے بھائیوں کی مُنادی کے باوجود، وہ سرکشی کر کے عیمالیقیہ کے جال میں پھنس گئے، ہاں، کلِیسیا میں اپنی بُہت بڑی ذمہ داری کے باوجُود، چُوں کہ کلِیسیا میں وہ اعلیٰ کاہن تھے۔",
                "۷": "اور کلِیسیا میں بُہتیرے تھے جِنھوں نے عیمالیقیہ کی چِکنی چُپڑی باتوں کا یقِین کِیا، پَس یہاں تک کہ وہ کلِیسیا سے سرکشی پر اُتر آئے؛ اور یُوں بنی نِیفی کے اُمُورِ عامہ شدِید مشکُوک اور مُہلک ہو گئے تھے، اپنی شان دار فتح کے باوجُود جو اُنھوں نے بنی لامن پر پائی تھی، اور اُن کا بُہت بڑا جشنِ شادمانی جو اُنھیں نصِیب ہُوا کیوں کہ خُداوند کے ہاتھ نے اُنھیں رہائی دِلائی تھی۔",
                "۸": "یُوں ہم دیکھتے ہیں کہ بنی نوع اِنسان کتنی جلدی خُداوند اپنے خُدا کو بُھول جاتے ہیں، ہاں، کتنی تیزی سے سِیہ کاری کے مُرتکب ہوتے ہیں، اور اِبلِیس کی تقلِید کرتے ہیں۔",
                "۹": "ہاں اور یہ بھی ہم دیکھتے ہیں کہ ایک اِنتہائی بدکار آدمی بنی نوع اِنسان میں بُہت بڑی بدکاری برپا کر سکتا ہے۔",
                "۱۰": "ہاں، ہم دیکھتے ہیں کہ عیمالیقیہ، چُوں کہ وہ عِیّاری و مکاری کا مُوجد اور چِکنی چُپڑی باتیں کرنے والا آدمی تھا، چُناں چہ اُس نے بے شُمار لوگوں کے دِل بدی کرنے کی طرف پھیر لِیے؛ ہاں، اور خُدا کی کلِیسیا کو نیست کرنا، اور آزادی کی بُنیاد کو نابُود کرنا چاہتا تھا جو خُدا نے اُنھیں عطا کی تھی، یعنی وہ برکت جو خُدا نے راست بازوں کی خاطر اِس مُلک پر نازِل کی تھی۔",
                "۱۱": "اور اب اَیسا ہُوا کہ جب بنی نِیفی کی فَوجوں کے سِپہ سالار مرونی نے اِن فسادات کا سُنا، تو وہ عیمالیقیہ پر غُصّہ ہُوا۔",
                "۱۲": "اور اَیسا ہُوا کہ اُس نے اپنی قبا کو چاک کِیا اور اُس کا پارچہ لِیا، اور اُس پر لِکھا—ہمارے خُدا، ہمارے مذہب، اور آزادی، اور ہماری سلامتی، ہماری بیویوں، اور ہمارے بچّوں کی یاد میں—اور اُسے ایک بَلّی کے سِرے کے ساتھ باندھا۔",
                "۱۳": "اور اُس نے اپنا خَود، اور اپنا سینہ بند پہنا، اور اپنی ڈھالیں اُٹھائیں، اور اپنی زرہ بکتر اپنی کمر کے گِرد کس لی؛ اور اُس نے وہ بَلّی اُٹھائی، جِس کے سِرے پر اُس کی چاک شُدہ قبا تھی، (اور اُس نے اُسے آزادی کا پرچم کہا) اور وہ زمِین پر سجدہ ریز ہُوا، اور اُس نے بڑی قُّوت کے ساتھ اپنے خُدا سے اپنے باقی بھائیوں کے لِیے، جب تک اِس مُلک میں مسِیحیوں کا گروہ موجُود رہتا ہے، آزادی کی برکت کی دُعا مانگی—",
                "۱۴": "پَس مسِیح پر سچّا اِیمان لانے والے سب، جِن کا تعلُق خُدا کی کلِیسیا سے تھا، جو کلِیسیا سے وابستہ نہیں تھے اِسی طرح اُنھیں بُلاتے تھے۔",
                "۱۵": "اور جِن کا تعلُق کلِیسیا سے تھا وہ اِیمان دار تھے؛ ہاں، وہ سب جو مسِیح پر سچّا اِیمان لائے تھے اُنھوں نے خُوشی سے مسِیح کا نام اپنا لِیا، یعنی وہ مسِیحی کہلائے جاتے تھے، مسِیح پر اپنے اعتقاد کی نسبت سے جو آنے کو تھا۔",
                "۱۶": "اور پَس، اِس وقت، مرونی نے مسِیحیوں کی جدوجہد اور مُلک کی آزادی پر نظرِ کرم کی دُعا مانگی۔",
                "۱۷": "اور اَیسا ہُوا کہ جب وہ اپنی جان خُدا کے حُضُور اُنڈیل چُکا، تو اُس نے اُس ساری سرزمین کا نام جو وِیران و سُنسان عِلاقہ کے جنُوب میں تھی، ہاں، اور مُختصراً، سارا عِلاقہ جو شِمال اور جنُوب دونوں کے اطراف میں تھا—چُنِیدہ مُلک، اور آزادی کی سرزمین رکھا۔",
                "۱۸": "اور اُس نے کہا: یقِیناً خُدا یہ برداشت نہ کرے گا کہ ہم، جِنھیں مسِیح کا نام اپنے اُوپر لینے پر ہِیچ جانا گیا ہے، روندے اور ہلاک کِیے جائیں، بہ شرطِ کہ ہم اِس کو اپنی خطاؤں کی بدولت اپنے اُوپر نہ لائیں۔",
                "۱۹": "اور جب مرونی یہ باتیں کہہ چکا، تو وہ اپنی قبا کے چاک کِیے ہُوئے حِصّہ کو ہَوا میں لہراتا ہُوا لوگوں میں گیا، تاکہ سب اُس عِبارت کو جو اُس نے چاک شُدہ حِصّہ پر لِکھی تھی دیکھ سکیں، اور چِلا کر بُلند آواز سے کہنے لگا:",
                "۲۰": "دیکھو، جو کوئی اِس پرچم کو مُلک میں قائم و دائم کرنا چاہتا ہے، وہ خُداوند کے زور میں آئے، اور اُس عہد میں داخل ہونے کے لِیے آگے بڑھے، تاکہ وہ اپنے حقوق، اور اپنے مذہب کا دِفاع کرے، تاکہ خُداوند خُدا اُنھیں برکت دے۔",
                "۲۱": "اور اَیسا ہُوا کہ جب مرونی اِن باتوں کا اِعلان کر چُکا، تو دیکھو، لوگ اپنے ہتھیاروں کو کمر سے باندھے، اپنے کپڑوں کو نِشان کے طور پر چاک کر کے، یعنی عہد باندھ کر، اِکٹھے بھاگتے ہُوئے آئے، کہ وہ خُداوند اپنے خُدا کو ترک نہ کریں گے؛ یا دُوسرے لفظوں میں، اگر وہ خُدا کے حُکموں کی نافرمانی کرتے ہیں یا خطا میں پڑتے ہیں، اور مسِیح کا نام اپنے اُوپر لینے پر شرمِندہ ہوتے ہیں، تو خُداوند اُنھیں بالکل اُسی طرح پاش پاش کرے گا جِس طرح اُنھوں نے اپنے کپڑوں کو پارہ پارہ کِیا ہے۔",
                "۲۲": "اب یہ وہ عہد تھا جو اُنھوں نے باندھا تھا، اور اُنھوں نے اپنے کپڑے مرونی کے قدموں میں یہ کہتے ہُوئے ڈال دِیے: ہم اپنے خُدا کے ساتھ عہد کرتے ہیں، کہ اگر ہم خطا میں گِرتے ہیں، تو ہم اُسی طرح برباد ہوں، جِس طرح شِمالی عِلاقہ میں ہمارے بھائی ہُوئے تھے؛ ہاں، اگر ہم خطا میں گِرتے ہیں، تو وہ ہمیں ہمارے دُشمنوں کے قدموں میں روندے جانے کے لِیے اِسی طرح ڈالے، جِس طرح ہم نے اپنے کپڑے تیرے پاؤں میں ڈالیں ہیں۔",
                "۲۳": "مرونی نے اُنھیں کہا: دیکھو، ہم یعقُوب کی اَولاد کے بقیہ ہیں؛ ہاں، ہم یُوسف کی اَولاد کے بقیہ ہیں، جِس کی قبا کو اُس کے بھائیوں نے کئی ٹُکڑوں میں چاک کِیا؛ ہاں، اور اب دیکھو، آؤ ہم خُدا کے حُکموں کو ماننا یاد رکھیں، ورنہ ہمارے کپڑے ہمارے بھائی پھاڑ ڈالیں گے، اور ہم قید خانہ میں ڈالے جائیں، یا بیچے جائیں، یا قتل کر دِیے جائیں گے۔",
                "۲۴": "ہاں یُوسف کا بقیہ ہوتے ہُوئے، آؤ ہم اپنی آزادی کا تحفُظ کریں، ہاں، آؤ ہم یعقُوب کی قبل از وفات کی باتوں کو یاد رکھیں، پَس دیکھو، اُس نے دیکھا کہ یُوسف کی قبا کا باقی ماندہ کُچھ حِصّہ محفُوظ رکھا گیا تھا اور خراب نہ ہُوا تھا۔ اور اُس نے کہا—جس طرح میرے بیٹے یُوسف کی قبا کا بقیہ محفُوظ رکھا گیا ہے، اُسی طرح میرے بیٹے کی اَولاد کا بقیہ خُدا کے ہاتھ کے وسیلے سے محفُوظ رہے گا اور اُسی کے حُضُور پُہنچا دِیا جائے گا، جب کہ یُوسف کی باقی ماندہ اَولاد کا بقیہ بالکل اُس کے باقی ماندہ بُوقلمونی قبا کی طرح برباد ہو گا۔",
                "۲۵": "اب دیکھو، یہ بات میری جان کو رنجِیدہ کرتی ہے۔ تو بھی میری جان میرے بیٹے سے اُس کی نسل کے اُس حِصّہ کے باعث شادمان ہے جو خُدا کے حُضُور پُہنچا دِیے جائیں گے۔",
                "۲۶": "اب دیکھو، یعقُوب کے یہ اَلفاظ تھے۔",
                "۲۷": "اور اب کون جانتا ہے کہ یوسف کی نسل کا بقیہ جو اُس کے کپڑوں کی مانند برباد ہو گا کیا یہ وہی ہیں جو ہم سے اَلگ ہو گئے ہیں؟ ہاں، اور حتیٰ کہ یہ ہم بھی ہوں گے اگر ہم مسِیح پر اِیمان میں ثابت قدم نہیں رہتے۔",
                "۲۸": "اور اب اَیسا ہُوا کہ جب مرونی یہ باتیں کہہ چکا تو وہ آگے بڑھا، اور اُس مُلک کے تمام حِصّوں میں جہاں جہاں سرکشی تھی کہلوا بھیجا، اور سب لوگوں کو اِکٹھا کِیا جو عیمالیقیہ اور اُن کے خِلاف کھڑے ہو کر اپنی آزادی کو برقرار رکھنا چاہتے تھے، جو سرکش ہو گئے تھے، وہ عیمالیقی کہلاتے تھے۔",
                "۲۹": "اور اَیسا ہُوا کہ جب عیمالیقیہ نے دیکھا کہ مرونی کے لوگ عیمالیقیوں سے شُمار میں زیادہ ہیں—اور اُس نے یہ بھی دیکھا کہ اُس کے لوگ اُس لڑائی کے جواز کی بابت شک میں مُبتلا ہو گئے جِس کا اُنھوں نے بِیڑا اُٹھایا تھا—پَس، اِس خوف سے کہ وہ اپنے مقصد میں کام یاب نہ ہو سکے گا، اُس نے اپنے اُن ساتھیوں کو جو اُس کے ساتھ جانا چاہتے تھے لِیا اور نِیفی کے مُلک میں چلا گیا۔",
                "۳۰": "اب مرونی نے سوچا کہ یہ ٹھِیک نہ ہو گا کہ بنی لامن مزید مضبُوط ہوں؛ پَس اُس کو عیمالیقیہ کے ساتھیوں کا راستا روکنے، یا اُنھیں پکڑنے اور واپس لانے، اور عیمالیقیہ کو موت کے گھاٹ اُتارنے کی تدبِیر سُوجھی؛ ہاں، پَس اُسے معلُوم تھا کہ وہ بنی لامن کو اُن کے خِلاف طیش دِلائے گا، اور اُن کو ہمارے خِلاف لڑائی کرنے کے لِیے اُکسائے گا؛ اور وہ جانتا تھا کہ عیمالیقیہ اپنے عزائم کی تکمِیل کے لِیے اَیسا ہی کرے گا۔",
                "۳۱": "پَس مرونی نے سوچا کہ بہتر یہی ہے کہ وہ اپنی اُن فَوجوں کو لے، جو جمع ہُوئی تھیں، اور مُسلح تھیں اور اَمن و اَمان قائم رکھنے کے لِیے عہد میں داخل ہُوئی تھیں—اور اَیسا ہُوا کہ اُس نے اپنی فَوج لی اور بیابان میں بمعہ خیموں کے کوچ کِیا تاکہ بیابان میں عیمالیقیہ کا راستا روکے۔",
                "۳۲": "اور اَیسا ہُوا کہ اُس نے یہ عزائم کے مُطابِق کِیا، اور بیابان میں پیش قدمی کی، اور عیمالیقیہ کی فَوجوں کو روکنے کے لِیے اُن سے آگے بڑھ گیا۔",
                "۳۳": "اور اَیسا ہُوا کہ عیمالیقیہ اپنے چند آدمیوں کے ساتھ بھاگ گیا، اور باقی ماندہ کو مرونی کے حوالے کر دِیا گیا تھا اور اُنھیں ضریملہ کے مُلک میں واپس لایا گیا۔",
                "۳۴": "اب چُوں کہ مرونی وہ آدمی تھا جِس کا تقرُّر اعلیٰ قاضیوں اور لوگوں کی رائے سے ہُوا تھا، پَس اُسے بنی نِیفی کی فَوجوں کو اپنی مرضی کے مُطابِق مُنظِم کرنے اور اُن پر حُکم صادر کرنے کا اِختیار دِیا گیا تھا۔",
                "۳۵": "اور اَیسا ہُوا کہ عیمالیقیوں میں سے جو آزادیِ جدوجہد کی حمایت کے عہد باندھنے میں شامِل نہ ہُوئے تھے، جِس سے وہ آزاد حُکُومت قائم و دائم کر سکتے تھے، اُس نے اُنھیں موت کے گھاٹ اُتارنے کا حُکم دِیا؛ اور اگرچہ تھوڑے سے تھے جِنھوں نے آزادی کے عہد کا اِنکار کِیا تھا۔",
                "۳۶": "اور اَیسا بھی ہُوا کہ اُس نے پُورے مُلک کے ہر بُرج پر آزادی کا پرچم لہرانے کا فرمان جاری کِیا، جِس پر بنی نِیفی قابض تھے؛ اور یُوں مرونی نے بنی نِیفی کے درمیان آزادی کا جھنڈا گاڑ دیا۔",
                "۳۷": "اور دوبارہ اُن کے مُلک میں اَمن و اَمان قائم ہونے لگا؛ اور یُوں اُنھوں نے قضات کے عہدِ حُکُومت کے اُنِیسویں برس کے غالباً آخِر تک اُس مُلک میں اَمن و اَمان قائم رکھا۔",
                "۳۸": "اور ہیلیمن اور اعلیٰ کاہنوں نے بھی کلِیسیا کو مُنظِم رکھا؛ ہاں، حتیٰ کہ چار سال کے عرصہ تک کلِیسیا میں کافی اَمن و اَمان اور خُوشی و خُرمی رہی تھی۔",
                "۳۹": "اور اَیسا ہُوا کہ بے شُمار افراد اِس پُختہ اِیمان کے ساتھ وفات پا گئے تھے، کہ اُن کی جانوں کو خُداوند یِسُوع مسِیح کے وسِیلہ سے مُخلصی عطا ہو گئی تھی؛ یُوں وہ خُوشی خُوشی اِس دُنیا سے رُخصت ہُوئے تھے۔",
                "۴۰": "اور بعض اَیسے بھی تھے جو وباؤں سے اِنتقال کر گئے تھے، جو ہر سال کے بعض موسموں میں مُلک میں بہت عام تھیں—لیکن وباؤں سے مرنے والوں کی تعداد زیادہ نہ تھی، کیوں کہ موسمی آب و ہوا کے باعث اِنسان اِن وباؤں کا شِکار ہوتا تھا، لہٰذا اُن کے عِلاج کے لِیے خُدا نے اِنتہائی سُود مند جڑی بُوٹیاں پَیدا کر دی تھیں—",
                "۴۱": "اَلبتہ بُہتیرے اَیسے تھے جو بڑھاپے کے سبب سے اِنتقال کر گئے تھے؛ اور جو مسِیح پر اِیمان لا کر رِحلت کر گئے تھے وہ خُوش بخت تھے، ہم جانتے ہیں کہ اَیسا ہی ہے۔"
            },
            "47": {
                "۱": "اب ہم اپنی سرگُزشت کی طرف واپس آتے ہیں جہاں عیمالیقیہ اور جو بیابان میں اُس کے ساتھ فرار ہو گئے تھے؛ پَس، دیکھو اُس نے اُنھیں لِیا جو اُس کے ساتھ گئے تھے، اور نِیفی کے مُلک میں بنی لامن کے پاس گیا، اور بنی لامن کو بنی نِیفی کے خِلاف طیش دِلا کر اُکسایا، اِس حد تک کہ بنی لامن کے بادِشاہ نے اپنے سارے مُلک کے لوگوں میں فرمان جاری کِیا، کہ وہ دوبارہ بنی نِیفی کے خِلاف جنگ کرنے کے لِیے نِکلیں۔",
                "۲": "اور اَیسا ہُوا کہ جب یہ فرمان اُن تک پُہنچا تو وہ ُبہت زیادہ خَوف زدہ ہُوئے؛ ہاں، وہ بادِشاہ کو آزُردہ کرنے سے ڈرتے تھے، اور بنی نِیفی کے خِلاف جنگ کرنے سے بھی خَوف زدہ تھے کہ کہیں وہ اپنی زِندگیاں نہ کھو دیں۔ اور اَیسا ہُوا کہ وہ نہیں چاہتے تھے، یعنی اُن میں زیادہ تر نہیں چاہتے تھے، کہ بادِشاہ کے حُکم کی تعمِیل کریں۔",
                "۳": "اور اب اَیسا ہُوا کہ بادِشاہ اُن کی نافرمانی کے باعث شدید برہم ہُوا؛ پَس اُس نے فَوج کے اُس حِصّہ کی کمان عیمالیقیہ کے حوالے کی جو اُس کے حُکموں کی فرماں برداری کرتا تھا، اور اُسے حُکم دیا کہ وہ اُنھیں ہتھیار اُٹھانے پر مجبُور کرے۔",
                "۴": "اب دیکھو، عیمالیقیہ کی یہی حسرت تھی؛ چُوں کہ وہ بُرائی کے دھندے بڑی چالاکی سے کرنے کا ماہِر تھا پَس بنی لامن کے بادِشاہ کا تخت اُلٹنے کے لِیے اُس نے اپنے دِل میں ترکِیب سوچی۔",
                "۵": "اور اب اُس کو بنی لامن کے اُن طبقوں کی کمان بھی سونپ دی گئی تھی، جو بادِشاہ کے حمایتی تھے؛ اور اُس نے اُن لوگوں کی حمایت پانا چاہی جو تابع فرمان نہ تھے پَس وہ اُس مقام کی طرف بڑھا جو عونِیدہ کہلاتا تھا، جہاں وہ سارے لامنی بھاگ کر گئے تھے؛ اِس لِیے کہ اُنھیں فَوج کی یلغار کا عِلم ہو گیا تھا، اور، اُنھوں نے گُمان کِیا کہ وہ نیست و نابُود کرنے آ رہے ہیں، پَس وہ عونِیدہ کی طرف بھاگ نِکلے جو ہتھِیاروں کا اَڈا تھا۔",
                "۶": "اور اُنھوں نے ایک شخص کو اپنا بادِشاہ اور سردار مُقرّر کر لِیا تھا، مُصمم اِرادہ کے ساتھ اپنے ذہنوں میں یہ ٹھان لِیا تھا کہ اُنھیں بنی نِیفی کے خِلاف کارروائی کرنے کا پابند نہیں کِیا جا سکے گا۔",
                "۷": "اور اَیسا ہُوا کہ جنگ کی تیاری کے واسطے، وہ پہاڑ کی چوٹی پر جمع ہُوئے، جو اَنتپاس کہلاتی تھی۔",
                "۸": "اب یہ عیمالیقیہ کی نِیّت نہ تھی کہ بادِشاہ کے فرمان کے مُطابِق وہ اُن پر حملہ کر دے؛ بلکہ دیکھو، اُس کا منصُوبہ بنی لامن کی فَوجوں کی حمایت پانا تھا، تاکہ وہ خُود کو اُن کا حاکم بنائے اور بادِشاہ کو تخت سے گِرائے اور بادِشاہت پر قبضہ کرے۔",
                "۹": "اور دیکھو اَیسا ہُوا کہ اُس نے اپنی فَوج کو اُس وادی میں خیمہ زن ہونے کا حُکم دیا جو کوہِ انتپاس کے نزدیک تھی۔",
                "۱۰": "اور اَیسا ہُوا کہ جب رات ہُوئی، تو اُس نے کوہِ اَنتیپاس پر خفیہ اَیلچی بھیجا، اِس درخواست کے ساتھ کہ پہاڑ پر ڈیرا ڈالے لوگوں کا سردار، جِس کا نام لِحونتی تھا، پہاڑ سے نِیچے اُتر کر آئے، چُوں کہ وہ اُس کے ساتھ بات چِیت کرنا چاہتا تھا۔",
                "۱۱": "اور اَیسا ہُوا کہ جب لِحونتی کو یہ پیغام مِلا تو اُسے پہاڑ کے دامن میں جانے کی جُراَت نہ ہُوئی۔ اور اَیسا ہُوا کہ عمالیقیہ نے دُوسری مرتبہ اُس کو نِیچے آنے کی درخواست بھیجی۔ اور اَیسا ہُوا کہ لِحونتی نہ آیا؛ اور اُس نے پِھر تِیسری مرتبہ درخواست بھیجی۔",
                "۱۲": "اور اَیسا ہُوا کہ جب عیمالیقیہ کو معلُوم ہو گیا کہ وہ لِحونتی کو پہاڑ سے نیچے اُتار کر نہیں لا سکا، تو وہ لِحونتی کے پڑاؤ کے نزدیک پہاڑ پر چڑھا؛ اور اُس نے پِھر چَوتھی مرتبہ لِحونتی کے پاس اپنا پیغام اِس درخواست کے ساتھ بھیجا کہ وہ نیچے آئے، اور چاہے تو اپنے مُحافظوں کو اپنے ساتھ لے آئے۔",
                "۱۳": "اور اَیسا ہُوا کہ جب لِحونتی اپنے مُحافظوں کے ساتھ نیچے عیمالیقیہ کے پاس آیا تو عیمالیقیہ نے اُس سے درخواست کی کہ رات کے وقت اپنی فَوج کے ساتھ نِیچے آئے، اور اُن آدمیوں کو اُن کے پڑاؤ میں گھیر لے جو بادِشاہ نے اُس کے اِختیار میں دیے تھے، اور اگر وہ اُس (عمالیقیہ) کو ساری اَفواج پر دُوسرا بڑا سردار بنائے تو وہ اُنھیں لِحونتی کے حوالے کر دے گا۔",
                "۱۴": "اور اَیسا ہُوا کہ لِحونتی اپنے آدمیوں کے ساتھ نیچے آیا اور عیمالیقیہ کے آدمیوں کو گھیر لیا، سو صُبح صادِق کے وقت اُن کے بیدار ہونے سے پہلے لِحونتی کی فَوجیں اُنھیں گھیرے میں لے چُکی تھیں۔",
                "۱۵": "اور اَیسا ہُوا کہ جب اُنھوں نے دیکھا کہ اُن کا مُحاصرہ ہو گیا تھا، تو اُنھوں نے عیمالیقیہ سے فریاد کی کہ وہ اُنھیں اپنے بھائیوں کے ساتھ اِلحاق کرنے کی اِجازت دے، تاکہ وہ ہلاک نہ کِیے جائیں۔ اب یہی وہ بات تھی جو عیمالیقیہ چاہتا تھا۔",
                "۱۶": "اور اَیسا ہُوا کہ اُس نے بادِشاہ کے فرمان کے خِلاف اپنے آدمیوں کو اُن کے حوالے کر دیا۔ اب عیمالیقیہ اِسی بات کا خواہش مند تھا، کہ بادِشاہ کو تخت سے گِرانے میں وہ اپنی سازِشوں میں کام یاب ہو سکے۔",
                "۱۷": "اب بنی لامن میں یہ دستُور تھا، کہ اگر اُن کا حاکمِ اعلیٰ ہلاک کر دِیا جاتا، تو نائب حاکم کو اُن کا حاکمِ اعلیٰ مُقرّر کِیا جاتا تھا۔",
                "۱۸": "اور اَیسا ہُوا کہ عیمالیقیہ نے اپنے نوکروں میں سے ایک کو حُکم دِیا کہ لِحونتی کو تھوڑا تھوڑا کر کے زہر دیتا رہے، نتیجتاً وہ مر گیا۔",
                "۱۹": "اب، جب لِحونتی مر گیا، تو بنی لامن نے عیمالیقیہ کو اپنا حاکم اور سِپہ سالار بنا لیا۔",
                "۲۰": "اور اَیسا ہُوا کہ عیمالیقیہ نے اپنی فَوجوں کے (پَس وہ اپنے اِرادوں میں کام یاب ہو گیا تھا) ساتھ نِیفی کے مُلک میں نِیفی کے شہر کی طرف پیش قدمی کی، جو کہ مرکزی شہر تھا۔",
                "۲۱": "اور بادِشاہ اپنے مُحافظوں کے ساتھ اُس کی مُلاقات کو آیا، پَس اُس کا خیال تھا کہ عیمالیقیہ نے اُس کے فرمان پُورے کر دِیے تھے، اور کہ عیمالیقیہ نے بنی نِیفی سے جنگ کے لِیے اَیسی بڑی فَوج اِکٹھی کر لی تھی۔",
                "۲۲": "اَلبتہ دیکھو، جب بادِشاہ اُسے مِلنے آیا تو عیمالیقیہ نے اپنے نوکروں کو حُکم دِیا کہ جا کر بادِشاہ سے مُلاقات کریں، اور وہ گئے اور بادِشاہ کے حُضُور سجدہ ریز ہُوئے، گویا اُس کی شان و شوکت کے مُطابق اُس کی تعظیم بجا لاتے ہیں۔",
                "۲۳": "اور اَیسا ہُوا کہ بادِشاہ نے اُنھیں اُٹھانے کے لِیے اپنا ہاتھ بڑھایا، جَیسا کہ بنی لامن کے دستُور کے مُطابق، یہ سلامتی کی علامت تھی، اَیسا دستُور اُنھوں نے بنی نِیفی سے لِیا تھا۔",
                "۲۴": "اور اَیسا ہُوا کہ جب اُس نے پہلے کو زِمین سے اُٹھایا، تو دیکھو اُس نے بادِشاہ کے دِل میں خنجر گھونپ دِیا؛ اور وہ زمین پر گِر پڑا۔",
                "۲۵": "اب بادِشاہ کے نوکر فرار ہو گئے؛ اور عیمالیقیہ کے نوکر یہ کہہ کر شور مچانے لگے:",
                "۲۶": "دیکھو، بادِشاہ کے نوکروں نے اُس کے دِل میں خنجر گھونپ دِیا ہے، اور وہ گِر پڑا ہے اور وہ فرار ہو گئے ہیں؛ دیکھو، آؤ اور دیکھو۔",
                "۲۷": "اور اَیسا ہُوا کہ عیمالیقیہ نے حُکم دیا کہ اُس کی فَوجیں آگے بڑھیں اور دیکھیں کہ بادِشاہ کے ساتھ کیا واقعہ پیش آیا ہے؛ اور جب وہ اُس جگہ پُہنچے، اور بادِشاہ کو خُون میں لُتھڑا ہُوا پایا، تو عمالیقیہ نے شدِید برہمی کا ڈھونگ رچایا، اور کہا: جِس کسی کو بھی بادِشاہ سے محبّت تھی، وہ اُن نوکروں کا پِیچھا کر کے اُنھیں ہلاک کر دے۔",
                "۲۸": "اور اَیسا ہُوا کہ وہ سب جو بادِشاہ سے محبّت کرتے تھے، جب اُنھوں نے یہ باتیں سُنیں، تو آگے بڑھے اور بادِشاہ کے نوکروں کا پِیچھا کِیا۔",
                "۲۹": "اب جب بادِشاہ کے نوکروں نے فَوج کو اپنے پِیچھے آتے دیکھا، تو وہ دوبارہ خَوف زدہ ہُوئے، اور بیابان میں بھاگ گئے، اور ضریملہ کے مُلک میں آئے اور عمون کے لوگوں میں شامِل ہو گئے۔",
                "۳۰": "اور جو فَوج اُن کا پِیچھا کر رہی تھی واپس آئی، اُن کا تعاقب بے سُود رہا تھا؛ اور یُوں عیمالیقیہ نے اپنی چال بازی سے لوگوں کے دِل جیتے۔",
                "۳۱": "اور اب اَیسا ہُوا کہ وہ اگلے روز اپنی فَوجوں کے ساتھ نِیفی کے شہر میں داخل ہُوا، اور شہر پر قبضہ کر لِیا۔",
                "۳۲": "اور اب اَیسا ہُوا کہ جب ملکہ نے یہ سُنا کہ بادِشاہ کو قتل کر دِیا گیا ہے—پَس عیمالیقیہ نے ملکہ کے پاس اَیلچی بھیجے یہ خبر دینے کے لِیے کہ بادِشاہ کو اُس کے نوکروں نے ہلاک کر دِیا تھا، اِس لِیے اُس نے اپنی فَوج کے ساتھ اُن کا تعاقب کِیا، لیکن یہ بے سُود تھا، اور وہ فرار ہونے میں کام یاب ہو گئے تھے—",
                "۳۳": "پَس جب ملکہ کو یہ پیغام مِلا تو اُس نے اِس درخواست کے ساتھ عیمالیقیہ کو پیغام بھیجا کہ شہر کے لوگوں کی جان بخش دے گا؛ اور اُس نے اِس توقع کا اِظہار بھی کِیا کہ وہ اُس کے ہاں حاضر ہوگا؛ اور اُس نے اِس اُمِّید کا اِظہار کِیا کہ وہ اپنے ساتھ اَیسے گواہ بھی لائے گا جو بادِشاہ کی موت کی بابت گواہی دیں گے۔",
                "۳۴": "اور اَیسا ہُوا کہ عیمالیقیہ نے اُسی نوکر کو جِس نے بادِشاہ کو قتل کِیا تھا اپنے ساتھ لِیا، اور اُن سب کو بھی جو اُس کے ساتھ تھے، اور ملکہ کے ہاں گیا، اُس کی بارگاہ میں حاضر ہُوا؛ اور اُن سب نے اُس کے سامنے گواہی دی کہ بادِشاہ اپنے نوکروں کے ہاتھوں قتل ہُوا تھا؛ اور اُنھوں نے یہ بھی کہا: وہ فرار ہو گئے تھے؛ کیا یہ بات اُن کے خِلاف گواہی نہیں دیتی؟ اور یُوں اُنھوں نے بادِشاہ کی موت کی بابت ملکہ کو ثبُوت فراہم کِیا۔",
                "۳۵": "اور اَیسا ہُوا کہ عمالیقیہ ملکہ کی نظرِ کرم کا طلب گار ہُوا، اور اُس سے بیاہ رچایا؛ اور یُوں چال بازی سے، اور اپنے مکار نوکروں کی مدد سے، سلطنت پر قبضہ کر لِیا؛ ہاں، اُس کو سارے مُلک میں بنی لامن کے اُن سب لوگوں نے بادِشاہ تسلیم کر لِیا، جِن میں بنی لامن اور بنی لیموئیل اور بنی اِسماعیل شامِل تھے، اور وہ سب جو بنی نِیفی سے عِداوت رکھتے تھے، نِیفی کے عہدِ حُکم رانی سے لے کر عصرِ حاضر تک۔",
                "۳۶": "اب اِن سرکشوں کی بابت، جِنھوں نے بنی نِیفی جیسی تعلِیم اور معرفت پائی تھی، ہاں جِنھوں نے اُسی طرح خُداوند کے عِرفان کا فہم پایا تھا، اِس کے باوجُود، عجب بات یہ ہے، کہ اپنی سرکشی کے تھوڑے عرصے بعد، وہ بنی لامن سے زیادہ سنگِین اور غیرنادِم ہو گئے، اور زیادہ جنگلی، بدکار اور سفاک بن گئے—بنی لامن کی روایات کے مُطابق شراب پِینے لگے؛ کاہلی و سُستی کا شِکار ہونے لگے، اور ہر قِسم کی شہوت پرستی میں پڑ گئے؛ ہاں، خُداوند اپنے خُدا کو بالکُل بُھول گئے۔"
            },
            "48": {
                "۱": "اور اب اَیسا ہُوا کہ، جُوں ہی عیمالیقیہ سلطنت پر قابض ہُوا تھا، اُس نے بنی لامن کے دِل بنی نِیفی کے خِلاف بھڑکانا شُروع کِیے؛ ہاں، اُس نے بنی لامن میں سے مرد مُقرّر کِیے جو اُن کے مِیناروں پر سے بنی نِیفی کے خِلاف تقرِیریں کِیا کرتے تھے۔",
                "۲": "اور یُوں اُس نے اُن کے دِل بنی نِیفی کے خِلاف اِس حد تک بھڑکائے تھے کہ قضات کے عہدِ حُکُومت کے اُنیسویں سال کے آخِری حِصّے تک، وہ اپنی ساری چال بازیاں پُوری کر چُکا تھا، ہاں، بنی لامن پر بادِشاہ بنایا جا چُکا تھا، وہ سارے مُلک پر حُکم رانی کا خواہاں بھی تھا، ہاں، اور اُس مُلک کی سب قَوموں پر، بنی لامن کے ساتھ ساتھ بنی نِیفی پر بھی۔",
                "۳": "پس وہ اپنی سازِش میں کام یاب ہو چُکا تھا، چُوں کہ اُس نے بنی لامن کے دِل اِس قدر سنگِین اور عقل کو اَندھا کِیا، اور غضب میں اُبھارا، اِتنا شدِید کہ اُس نے کثِیرُ التعداد لشکر کو بنی نِیفی کے خِلاف جنگ کے لِیے اِکٹھا کِیا۔",
                "۴": "پَس اُس نے اپنی قَوم کی کثِیر تعداد کی بدولت بنی نِیفی کو مغلوب کرنے اور اُنھیں اسِیری مِیں لانے کا تہیہ کر لِیا تھا۔",
                "۵": "اور یُوں اُس نے بنی ضورام میں سے سِپہ سالاروں کو مُقرّر کیا، چُوں کہ وہ بنی نِیفی کی طاقت سے بہ خُوبی واقِف تھے، اور اُن کے محفُوظ مقاموں، اور شہروں کے کم زور ترین حِصّوں سے؛ پَس اُس نے اُنھیں اپنی فَوجوں کے سِپہ سالار مُقرّر کیا۔",
                "۶": "اور اَیسا ہوا کہ اُنھوں نے اپنا پڑاؤ اُٹھایا، اور بِیابان میں ضریملہ کے مُلک کی طرف بڑھے۔",
                "۷": "اب اَیسا ہوا کہ جِس دوران میں عیمالیقیہ چال بازی اور عِیّاری سے قُّوت پا رہا تھا، تو دُوسری طرف، مرونی اُمّت کے ذہنوں کو خُداوند اپنے خُدا پر توّکُل کرنے کے لِیے تیار کر رہا تھا۔",
                "۸": "ہاں وہ بنی نِیفی کی فَوجوں کو مضبُوط کرتا رہا، اور چھوٹے چھوٹے قلعے یا پناہ گاہیں تعمیر کراتا رہا؛ اپنی فَوجوں کی مورچا بندی کے لِیے خندقیں کھدواتا رہا، اور اُن کے اور اُن کے شہروں، اور اُن کے عِلاقوں کی سرحدوں کے چَوگِرد پتھروں کی فصِیلیں تعمِیر کراتا رہا؛ ہاں، سارے مُلک کے گِردا گِرد۔",
                "۹": "اور اُس نے اپنے کم زور ترین مورچوں پر آدمیوں کی بڑی تعداد کو تعُیِّنات کِیا؛ اور یُوں اُس نے اُس مُلک کو قلعہ بند اور مُستحکم کِیا جو بنی نِیفی کی ملکیت تھا۔",
                "۱۰": "اور اِس طریقے سے وہ اُن کی آزادی اُن کے عِلاقوں، اُن کی بیویوں، اور اُن کے بچّوں، اور اُن کے اَمن و اَمان کی بقا کی خاطر تیاری کر رہا تھا، تاکہ وہ خُداوند اپنے خُدا کے لِیے زِندگی بسر کریں، اور تاکہ وہ اُس جدوجہد کو قائم رکھ سکیں، جِس کو اُن کے دُشمن مسِیحیوں کا نصبُ العین کہتے تھے۔",
                "۱۱": "اور مرونی زور آور اور قوی مرد تھا؛ وہ صاحبِ اِدراک تھا؛ ہاں، اَیسا شخص جِس کو خُون ریزی پسند نہ تھی، اَیسا اِنسان جِس کی جان اپنے وطن کی آزادی و حُرِیّت سے شادمان ہوتی تھی، اور اپنے بھائیوں کو اسِیری و غُلامی سے نِکال کر؛",
                "۱۲": "ہاں، اَیسا مرد جِس کا دِل اپنے خُدا کے لِیے شُکر گُزاری سے بے حد معمُور تھا، اُن بے شُمار نعمتوں اور برکتوں کے لِیے جو خُدا نے اُس کی اُمّت کو عطا کی تھیں، اَیسا مرد جِس نے اپنی اُمّت کی خَیر خواہی اور تحفُظ کی خاطر اَن تھک مُشقّت اُٹھائی تھی۔",
                "۱۳": "ہاں، اور وہ اَیسا اِنسان تھا، جو مسیح کے اِیمان میں اَٹل تھا، اور وہ قَسم اُٹھا کر اپنی اُمّت، اپنے حقُوق، اپنے مُلک، اور اپنے مذہب کا، حتیٰ کہ خُون تک دے کر دِفاع کرنے کا عہد کر چُکا تھا۔",
                "۱۴": "اب بنی نِیفی کو اُن کے دُشمنوں کے خِلاف اپنے دِفاع کی تربِیّت دی گئی تھی، یعنی ضرُورت پڑنے پر خُون ریزی کی بھی؛ ہاں، اور اُنھیں خبردار کِیا گیا تھا کہ کبھی کسی سے زیادتی نہ کریں، ہاں، اپنے دُشمنوں کے خِلاف اور اپنی زِندگی کے تحفُظ کے سِوا کسی پر تلوار نہ اُٹھائیں۔",
                "۱۵": "اور یہ اُن کا اِیمان تھا، کہ اَیسا کرنے سے خُدا اُنھیں مُلک میں خُوش حال کرے گا، یعنی دُوسرے لفظوں میں اگر وہ اِیمان داری سے خُدا کے حُکموں کو مانیں گے تو وہ اُنھیں مُلک میں خُوش حال کرے گا؛ ہاں، خطرے کو بھانپ کر، بھاگ جانے، یا جنگ کی تیاری کرنے کے لِیے، اُنھیں خبردار کرے گا؛",
                "۱۶": "اور یہ بھی، کہ خُدا اُن پر ظاہر کرے گا کہ اُنھیں اپنے دُشمنوں سے بچنے کے لِیے کہاں جانا ہے، اور اَیسا کرنے سے، خُداوند اُن کو بچائے گا؛ اور یہ مرونی کا اِیمان تھا، اور اُس کا دِل اِس بات سے شادمان ہوتا تھا؛ خُون ریزی میں نہیں بلکہ نیکوکاری میں، اپنے لوگوں کے تحفُظ میں، ہاں، خُدا کے حُکموں پر چلنے میں، ہاں، بدی سے باز رہنے میں۔",
                "۱۷": "ہاں، میں تُم سے سچّ سچّ کہتا ہُوں، اگر سارے اِنسان جو تھے، جو ہیں، اور جو ہوں گے، مرونی کی مانِند ہوتے، تو دیکھو، دوزخ کی یہی طاقتیں ہمیشہ کے لِیے دہل جاتیں؛ ہاں، بنی آدم کے دِلوں پر اِبلِیس کبھی غلبہ نہ پا سکتا۔",
                "۱۸": "دیکھو، وہ مضایاہ کے بیٹے، عمون جَیسا مرد تھا، ہاں، حتیٰ کہ مضایاہ کے دُوسرے بیٹوں جَیسا، ہاں، اور ایلما اور اُس کے بیٹوں جَیسا، پَس وہ سب مردِ خُدا تھے۔",
                "۱۹": "اب دیکھو، ہیلیمن اور اُس کے بھائی قَوم کے لِیے مرونی کی نسبت کوئی کم کارآمد نہ تھے؛ پَس اُنھوں نے خُدا کے کلام کی مُنادی کی تھی، اور اُنھوں نے اُن سب افراد کو تَوبہ کے لِیے بپتِسما دِیا، جِنھوں نے اُن کی باتوں پر کان لگایا تھا۔",
                "۲۰": "اور یُوں وہ آگے بڑھے، اور لوگوں نے اُن کے کلام کے باعث اپنے تئِیں اِس قدر فروتن کِیا، کہ وہ خُداوند کے زبردست منظورِ نظر ہُوئے، اور یُوں وہ اپنے بِیچ میں جنگوں اور جھگڑوں سے، ہاں، حتیٰ کہ چار برس تک محفُوظ رہے۔",
                "۲۱": "اَلبتہ، جَیسا مَیں نے کہا تھا، اُنیسویں برس کے آخِری حِصّہ میں، ہاں، باوجود اِس کے کہ اُن کے اپنے ہاں اَمن و اَمان تھا، اُنھیں اپنے بھائیوں، بنی لامن، کے ساتھ بادِل ِنخواستہ لڑنا پڑا۔",
                "۲۲": "ہاں، مختصراً یہ کہ، اُن کی بڑی بے زاری کے باوجود بنی لامن کے ساتھ اُن کی جنگیں کئی برسوں تک ختم نہ ہُوئیں۔",
                "۲۳": "اب بنی لامن کے خِلاف ہتھیار اُٹھانے پر اُنھیں افسوس تھا کیوں کہ وہ خُون ریزی پر خُوش نہ ہوتے تھے؛ ہاں، اور یہی سب کُچھ نہیں، اُنھیں یہ بھی افسوس تھا کہ اپنے بے شُمار بھائیوں کو اِس دُنیا سے اَبَدی دُنیا میں بِنا تیاری کے اپنے خُدا سے مُلاقات کے لِیے بھیجنے میں وہ وسِیلہ بنے ہیں۔",
                "۲۴": "تو بھی، وہ نہ چاہتے تھے کہ اُن کی زِندگیاں یُوں ہی ختم ہو جائیں، تاکہ اُن کی بیویوں اور اُن کے بچّوں کا وحشیانہ بےرحمی سے وہ قتلِ عام کریں جو کبھی اُن کے بھائی تھے، اور اُن کی کلِیسیا سے برگشتہ ہو چُکے تھے، اور اُن سے جُدا ہو چُکے تھے اور اُنھیں نیست و نابُود کرنے کی غرض سے بنی لامن سے گٹھ جوڑ کر چُکے تھے۔",
                "۲۵": "ہاں وہ یہ برداشت نہ کر سکتے تھے کہ اُن کے بھائی بنی نِیفی کے خُون پر جشن منائیں، لہٰذا جب تک کوئی ایک بھی خُدا کے حُکموں کو ماننے والا تھا، پَس خُداوند کا وعدہ یہ تھا، کہ اگر وہ اُس کے حُکموں کو مانیں گے تو وہ مُلک میں خُوش حال ہوں گے۔"
            },
            "49": {
                "۱": "اور اب اَیسا ہُوا کہ اُنیسویں برس کے گیارھویں مہینے میں، اُسی مہینے کے دسویں روز، بنی لامن کی فَوجیں امونیہا کے عِلاقہ کی جانب پیش قدمی کرتی ہُوئیں دِکھائی دیں۔",
                "۲": "اور دیکھو، یہ شہر دوبارہ تعمِیر کِیا گیا تھا، اور مرونی نے شہر کی سرحدوں کے ساتھ فَوج تعِیُّنات کر رکھی تھی، اور اُنھوں نے بنی لامن کے تِیروں اور پتھروں سے بچاؤ کے لِیے اپنے اِردگِرد مٹی کھود کر مورچا بندی کر رکھی تھی؛ پَس دیکھو، وہ پتھروں اور تِیروں کے ساتھ لڑتے تھے۔",
                "۳": "دیکھو، مَیں نے کہا کہ امونیہا کا شہر دوبارہ تعمیر کِیا گیا تھا۔ مَیں تُم سے کہتا ہُوں، ہاں، کہ اُس کا ایک حِصّہ دوبارہ تعمیر کِیا گیا تھا؛ اور کیوں کہ بنی لامن نے ایک بار اُسے لوگوں کی بدی کے باعث تباہ و برباد کر دِیا تھا، اور اُن کا خیال تھا کہ یہ دوبارہ اُن کا آسان شِکار ہو گا۔",
                "۴": "بلکہ دیکھو، اُن کی مایوسی کس قدر زیادہ تھی؛ پَس دیکھو، بنی نِیفی نے اپنے اِرد گِرد خندق کھود رکھی تھی، جو اِس قدر بُلند تھی کہ بنی لامن اپنے پتھر اور اپنے تِیر اُن پر برسا نہ سکے تھے چُناں چہ اُن پر کوئی اثر نہ ہُوا، نہ وہ اُن کے داخلی مقام سے گُزرے بغیر چڑھائی کر سکتے تھے۔",
                "۵": "اب اِس وقت بنی لامن کے سِپہ سالار بنی نِیفی کے حِفاظتی مقامات کی تیاری میں اُن کی حِکمت کے باعث بُہت زیادہ مُتاثر ہو گئے تھے۔",
                "۶": "اب بنی لامن کے سرداروں نے گُمان کر لِیا تھا، چُوں کہ اپنی کثرتِ تعداد کی بدولت، ہاں، اُنھوں نے گُمان کِیا کہ اُن پر حملہ آور ہونے میں برتری حاصِل ہوگی جِس طرح وہ یہاں کر چُکے تھے؛ ہاں، اُنھوں نے بھی خُود کو ڈھالوں کے ساتھ، اور سِینہ بندوں کے ساتھ، تیار کِیا تھا؛ اور اُنھوں نے خُود کو چمڑے کے لِباس سے ملبُوس کِیا تھا، ہاں، اپنی برہنگی کو کافی موٹے کپڑوں سے چُھپایا تھا۔",
                "۷": "اور یُوں تیاری کر کے وہ سمجھتے تھے کہ وہ آسانی سے اُن پر غالِب آ جائیں گے اور بنی نِیفی کو غُلامی کے جوئے میں جوت لیں گے، یا اپنے سَیر و تماشا کے لِیے اُن کو ماریں گے اور قتلِ عام کریں گے۔",
                "۸": "بلکہ دیکھو، اُن کی حیرانی اِس قدر بڑھ گئی، کہ وہ اُن کا مُقابلہ کرنے کے لِیے تیار تھے، اِس اَنداز سے کہ لِحی کی اُمّت گویا پہلے کبھی جانی نہ گئی تھی۔ اب وہ بنی لامن سے مُقابلہ کرنے کے لِیے، مرونی کی زیرِ ہدایت و کمان جنگ کرنے کے لِیے تیار تھے۔",
                "۹": "اور اَیسا ہُوا کہ بنی لامن، یا بنی عیمالیقی کو اُن کے جنگی تیاری کے حربوں سے شدِید حیرت ہُوئی تھی۔",
                "۱۰": "اب، اگر عیمالیقیہ بادِشاہ نِیفی کے مُلک سے نِکل کر اپنی فَوج کی سربراہی کرتا، تو غالباً وہ بنی نِیفی پر امونیہا کے شہر میں حملہ آور ہونے کا حُکم دیتا، پَس دیکھو، اُس کو اپنی قَوم کے خُون کی پروا نہ تھی۔",
                "۱۱": "بلکہ دیکھو، عیمالیقیہ جنگ کے لِیے خُود نہ آیا۔ اور دیکھو اُس کے سِپہ سالاروں کو امونیہا کے شہر میں بنی نِیفی پر حملے کی جُراَت نہ ہُوئی، پَس مرونی نے بنی نِیفی کے جنگی حربوں کو اِس قدر بدل دِیا تھا، کہ بنی لامن کو اُن کی پناہ گاہوں کے سُراغ نہ مِلنے پر ناکامی و مایُوسی کا سامنا کرنا پڑا اور وہ اُن پر حملہ نہ کر سکے۔",
                "۱۲": "پَس وہ بِیابان میں واپس گئے، اور اپنا پڑاؤ اُٹھایا اور نوح کے مُلک کی طرف پیش قدمی کی، اِس گُمان کے ساتھ کہ بنی نِیفی کے خِلاف حملہ آور ہونے کے لِیے بہترین جگہ یہی ہو گی۔",
                "۱۳": "پَس اُنھیں معلُوم نہ تھا کہ مرونی قلعہ بندی کر چُکا تھا، یعنی سارے مُلک کے ہر شہر کے اِرد گِرد حِفاظتی حصار تعمِیر کر چُکا تھا؛ پَس وہ مضبُوط اِرادے کے ساتھ مُلکِ نوح کی طرف بڑھے؛ ہاں اُن کے سِپہ سالاروں نے آگے بڑھ کر قَسم کھائی کہ وہ اُس شہر کے لوگوں کو نیست و نابُود کر دیں گے۔",
                "۱۴": "اَلبتہ دیکھو، اُن کی حیرت کا عالم یہ تھا، کہ شہرِ نوح، جو اَب تک کم زور عِلاقہ جانا جاتا تھا، اِس وقت وہ، مرونی کی تدبِیروں کے باعث، مضبُوط بن گیا تھا، ہاں، امونیہا کے شہر سے بڑھ کر زیادہ مضبُوط۔",
                "۱۵": "اور اب دیکھو، مرونی کی یہ حِکمتِ عملی تھی؛ پَس اُس کا خیال تھا کہ امونیہا شہر کے باعث وہ خَوف زدہ ہو جائیں گے؛ اور چُوں کہ اب تک نوح شہر اُس مُلک کا کم زور ترین عِلاقہ تھا، لہٰذا وہ جنگ کرنے کے لِیے اُدھر جائیں گے؛ اور اَیسا ہی ہُوا جَیسا اُس نے چاہا تھا۔",
                "۱۶": "اور دیکھو، مرونی نے لحی کو اُس شہر کے مَردوں پر سِپہ سالار مُقرّر کِیا؛ اور یہ وہی لِحی تھا جِس نے دریاے صیدون کی مشرِقی وادی میں بنی لامن سے جنگ کی تھی۔",
                "۱۷": "اور اب دیکھو اَیسا ہُوا کہ جب بنی لامن کو عِلم ہُوا کہ اُس شہر کی کمان لِحی کو سونپ دی گئی ہے تو وہ دوبارہ مایُوس ہُوئے، چُوں کہ وہ لِحی سے بےحد خَوف زدہ تھے؛ اِس کے باوجُود اُن کے سِپہ سالاروں نے حلف اُٹھا کر شہر پر حملہ کرنے کی قَسم کھائی تھی؛ پَس، وہ اپنی فَوجیں لے آئے۔",
                "۱۸": "اب دیکھو، پھاٹک کے سِوا بنی لامن اُن حصاروں کو توڑ کر داخل نہیں ہو سکتے تھے، کیوں کہ اُس کے گِردا گِرد اُونچی اُونچی فصِیلیں بنائی گئی تھیں، اور گہری گہری خندقیں کھودیں گئی تھیں، پھاٹک کے سِوا کوئی چارہ نہ تھا۔",
                "۱۹": "اور یُوں بنی نِیفی اُن سب کو جو کسی اور راستے سے چڑھ کر حصار میں داخل ہونے کی کوشِش کرتے، پتھروں اور تیروں سے ہلاک کرنے کے لِیے تیار تھے۔",
                "۲۰": "یُوں وہ معرکہ آرائی کے لِیے تیار تھے، ہاں، اُن کے سُورماؤں کا ایک گروہ اپنی شمشِیروں اور فلاخنوں کے ساتھ اُن سب کو مارنے کے لِیے جو اُن کے حصار تک پھاٹک کے ذریعے سے داخل ہونے کی کوشِش کرتے؛ اور یُوں وہ بنی لامن کے خِلاف اپنے دِفاع کے لِیے تیار تھے۔",
                "۲۱": "اور اَیسا ہُوا کہ بنی لامن کے سالار اپنی فَوجوں کو پھاٹک کے سامنے لے آئے، اور بنی نِیفی سے لڑائی شُروع کر دی، تاکہ وہ اُن کے حصاروں کو توڑ کر داخل ہوں؛ لیکن دیکھو، وقتاً فوقتاً اُنھیں پسپائی کا سامنا کرنا پڑا، یہاں تک کہ بےتحاشا کشت و خُون کے باعث اُنھوں نے شِکست کھائی۔",
                "۲۲": "اب جب اُنھیں اندازہ ہو گیا کہ وہ بنی نِیفی پر پھاٹک کے راستے سے غلبہ نہیں پا سکتے، تو وہ اُن کی خندقوں کے ٹِیلوں کو ڈھانے لگے تاکہ اپنی فَوجوں کے گُزرنے کے لِیے راستا بنائیں، تاکہ اُنھیں جنگ کرنے کا برابر موقع مِل سکے؛ بلکہ دیکھو، اِن کوشِشوں کے دوران میں اُن پر برسنے والے تِیروں اور پتھروں نے اُنھیں ڈھیر کر دِیا؛ بجائے اِس کے کہ مٹی کے ٹِیلوں کو ڈھا کر وہ اُن کی خندقیں بھرتے، بڑی حد تک وہ اُن کی لاشوں اور زخمیوں سے بھر گئی تھیں۔",
                "۲۳": "یُوں بنی نِیفی اپنے دُشمنوں پر پُوری طرح حاوی تھے؛ اور جب تک بنی لامن کے سارے سِپہ سالار ہلاک نہ کر دِیے گئے وہ بنی نِیفی کو تباہ و برباد کرنے کی کوشِش میں لگے رہے؛ اور ایک ہزار سے زائد بنی لامن ہلاک کر دِیے گئے؛ جب کہ دُوسری جانب، بنی نِیفی کی ایک جان بھی ہلاک نہ کی جا سکی۔",
                "۲۴": "پھاٹک کی طرف سے آنے والے بنی لامن کے تِیروں کی زد میں آ کر جو زخمی ہُوئے پچاس کے قرِیب تھے، اَلبتہ وہ اپنی ڈھالوں، اور اپنے سینہ بندوں، اور خُودوں کے باعث محفُوظ رہے، چُناں چہ صِرف اُن کی ٹانگوں پر گھاؤ آئے تھے، جِن میں کئی بُہت شدِید تھے۔",
                "۲۵": "اور اَیسا ہُوا، کہ جب بنی لامن نے دیکھا کہ اُن کے سب سِپہ سالار ہلاک ہو گئے ہیں تو وہ بِیابان میں فرار ہو گئے۔ اور اَیسا ہُوا کہ وہ نِیفی کے مُلک لوٹ گئے، تاکہ اپنے بادِشاہ، عیمالیقیہ کو اپنے اِس بےپناہ نقصان کی بابت خبر کریں، جو پَیدایشی نِیفی تھا۔",
                "۲۶": "اور اَیسا ہُوا کہ وہ اپنی قَوم سے اِنتہائی شدِید ناراض تھا، کیوں کہ وہ بنی نِیفی پر غالب آنے کے لِیے اپنی حسرت کو پُورا نہ کر پایا تھا؛ وہ غُلامی کے جُوئے میں جوتنے کے لِیے اُنھیں زیر نہ کر پایا تھا۔",
                "۲۷": "ہاں، وہ اِنتہائی شدِید برہم تھا، اور اُس نے خُدا پر لعنت بھیجی، اور مرونی پر بھی، حلف اُٹھا کر قَسم کھائی کہ وہ اُس کا خُون پی جائے گا؛ اور اَیسا اِس لِیے کہ اپنی اُمّت کے تحفُظ کی تیاری کے لِیے مرونی نے خُدا کے حُکموں پر عمل کِیا تھا۔",
                "۲۸": "اور اَیسا ہُوا، کہ دُوسری جانب، نِیفی کی اُمّت خُداوند اپنے خُدا کی شُکر گُزار ہُوئی، کیوں کہ اُس کی لاجواب قُدرت کی بدولت وہ اپنے دُشمنوں کے ہاتھوں سے چُھڑائے گئے تھے۔",
                "۲۹": "اور یُوں نِیفی کی اُمّت پر قضات کے عہدِ حُکُومت کا اُنیسواں برس ختم ہُوا۔",
                "۳۰": "ہاں، اور اُن کے ہاں مُسلسل اَمن رہا، اور اُن کی مُستَعِدی اور دھیان کے باعث جو اُنھوں نے خُدا کے کلام پر لگایا کلِیسیا نہایت خُوش حال ہُوئی، جِس کی مُنادی ہیلیمن، اور شبلون، اور کوری عنتن، اور عمون اور اُس کے بھائیوں نے اُن کے بِیچ میں کی تھی، ہاں، اور اُن سب کے وسِیلہ سے بھی جو تَوبہ کے لِیے بپتِسما پا کر، خُدا کے پاک طریق پر مُقرّر ہُوئے، اور لوگوں میں مُنادی کے لِیے بھیجے گئے۔"
            },
            "50": {
                "۱": "اور اب اَیسا ہُوا کہ مرونی نے لامنوں کے خِلاف اپنے لوگوں کے دِفاع، یعنی جنگ کی تیاریوں کو نہ روکا، پَس اُس نے اپنی فوجوں کو حُکم دِیا کہ قضات کے عہدِ حُکُومت کے بِیسویں برس کے شُروع ہی سے سارے مُلک میں شہروں کے اِردگِرد جو اُن کی ملکیت میں تھے، زمین کھود کر مٹی کے اُونچے اُونچے ٹِیلے بنائے جائیں۔",
                "۲": "اور اُس نے مٹی کے اِن ٹیلوں کی چوٹیوں پر لکڑی کے پُشتے لگائے جانے کا حُکم دِیا، ہاں، شہروں کے چوگِرد آدمی کی اُونچائی کے برابر لکڑی کے پُشتوں کے بند باندھے۔",
                "۳": "اور اُس نے حُکم دِیا کہ پُشتوں کے بندوں کے اُوپر تیز نوک دار میخوں کا لمبا چوکٹھا پُشتوں کے گِردا گِرد لگایا جائے، اور وہ بُلند اور پُختہ تھے۔",
                "۴": "اور اُس نے حُکم دِیا کہ بُرج تعمیر کرائے جائیں تاکہ نوک دار لکڑیوں کی میخوں کے اُوپر سے دیکھا جا سکے، اور اُن بُرجوں کے اُوپر کمِین گاہیں تعمِیر کی جائیں، تاکہ بنی لامن کے پتھر اور تِیر اُنھیں گھائل نہ کر سکیں۔",
                "۵": "اور وہ تیار تھے کہ جو کوئی شہر کی دِیواروں کے نزدیک پُہنچنے کی کوشِش کرے، وہ اُوپر سے جب چاہیں قُوت کے ساتھ اُس پر پتھر مار سکیں، اور قتل کر سکیں۔",
                "۶": "یُوں مرونی نے اپنے دُشمنوں کی چڑھائی کے خِلاف سارے عِلاقہ کے اِرد گِرد ہر شہر میں قلعہ بندیاں بنا رکھی تھیِں۔",
                "۷": "اور اَیسا ہُوا کہ مرونی نے حُکم دِیا کہ اُس کی فوجیں مشرقی بِیابان کی طرف بڑھیں؛ ہاں، اور وہ آگے بڑھیں اور اُن سب لامنوں کو اُن کے اپنے عِلاقوں کو بھگا دِیا جو مشرقی بِیابان میں تھے، جو کہ ضریملہ کے عِلاقے کے جنُوب میں تھے۔",
                "۸": "اور نِیفی کا عِلاقہ مشرقی سَمُندر سے مغرب کی طرف ایک سیدھی پٹی کی مانِند پھیلا ہُوا تھا۔",
                "۹": "اور اَیسا ہُوا کہ جب مرونی نے اُن سب لامنوں کو مشرقی بِیابان سے نِکال دِیا، جو کہ بنی نِیفی کے اپنے عِلاقوں کی مُملکتوں کے شِمال کی طرف تھا، تو اُس نے ضریملہ کے عِلاقہ اور اُس کے اِرد گِرد رہنے والے اُن باشِندوں کو حُکم دِیا کہ وہ مشرقی بِیابان، حتیٰ کہ ساحل کے آس پاس کے عِلاقے تک بڑھیں اور عِلاقے کو اپنے قبضے میں لے لیں۔",
                "۱۰": "اور اُس نے اپنی مُملکتوں کی سرحدوں کے اندر جنُوب میں بھی فَوجیں تعُیّنات کرا دیں، اور اُن کو قلعہ بندیاں تعمیر کرنے کا حُکم دِیا تاکہ وہ اپنی فَوجوں اور اپنی اُمّت کو اپنے دُشمنوں کے ہاتھوں سے محفُوظ رکھ سکیں۔",
                "۱۱": "اور یُوں اُس نے مشرقی بِیابان میں، ہاں، اور مغرب میں بھی، بنی لامن کی ساری کمِین گاہوں سے اُن کو کاٹ دِیا، اُس نے بنی نِیفی اور بنی لامن کے درمیان میں مغربی سَمُندر سے دریاے صیؔدون کے سِرے کے ساتھ ساتھ ضریملہ کے عِلاقہ، اور بنی نِیفی کے مُلک کی درمیانی سرحدوں پر قلعہ بندی کی—بنی نِیفی نے اپنی خواہش کے مُطابق، سارے شِمالی عِلاقہ جات، ہاں، یعنی اُس سارے عِلاقہ پر قبضہ کِیا، جو فراوانی کے مُلک کے شِمال میں تھا۔",
                "۱۲": "یُوں مرونی نے، اپنی فَوجوں کے ساتھ، جو کہ اُس کے کاموں کی بدولت تحفظ کی یقِین دہانی کے ساتھ دِن بدِن بڑھتی جا رہی تھیں، لامنوں کا اِختیار اور اُن کی طاقت، نِیفیوں کی ملکیتی زمینوں سے ختم کرنے کی کوشِش کی، تاکہ لامنوں کا نِیفیوں کی ملکیتی زمینوں پر کوئی اِختیار نہ رہے۔",
                "۱۳": "اور اَیسا ہُوا کہ بنی نِیفی نے شہر کی بُنیاد کو رکھنا شُروع کِیا، تو اُنھوں نے شہر کا نام مرونی رکھا؛ اور یہ مشرقی سَمُندر کے پاس تھا؛ اور یہ جنُوب کی طرف بنی لامن کی مُملکتوں کی سرحد کے ساتھ واقع تھا۔",
                "۱۴": "اور اُنھوں نے مرونی کے شہر اور ہارُون کے شہر کے درمیان میں ایک شہر کی بُنیاد رکھنا شُروع کی، جو ہارُون اور مرونی کی سرحدوں کو جوڑتا ہے؛ اور اُنھوں نے اُس شہر، یعنی اُس عِلاقہ کا نام نِیفیہا رکھا۔",
                "۱۵": "اور اُنھوں نے اُسی برس شِمال میں بھی کئی شہروں کو تعمِیر کرنا شُروع کر دِیا، ایک خاص طرزِ تعمِیر کے ساتھ جِس کا نام اُنھوں نے لِحی رکھا، جو ساحلِ سَمُندر کی سرحدوں کے ساتھ شِمال میں واقع تھی۔",
                "۱۶": "اور یُوں بِیسواں برس ختم ہُوا۔",
                "۱۷": "اور نِیفی کی اُمّت پر قضات کے عہدِ حُکُومت کے اِکیسویں برس کے شُروع میں نِیفی کی قَوم آسُودہ حال تھی۔",
                "۱۸": "اور وہ بُہت زیادہ خُوش حال، اور وہ بے حد امِیر ہو گئے؛ ہاں، اور وہ پھلے پُھولے اور مُلک میں بُہت مضبُوط ہُوئے۔",
                "۱۹": "اور یُوں ہم دیکھتے ہیں کہ اپنا ہر قَول پُورا کرنے کے واسطے بنی آدم کے ساتھ خُداوند کا ہر عمل کِس قدر پُر رحم اور راست ہوتا ہے؛ ہاں، ہم دیکھ سکتے ہیں کہ اُس کی باتیں سچّی ہیں، یعنی اِس زمانہ میں بھی، جو اُس نے لِحی کو بتائی تھیں، فرمایا:",
                "۲۰": "تُو اور تیری اَولاد مُبارک ہے؛ اور وہ برکت پائے گی، جب جب وہ میرے حُکموں کو مانے گی، وہ مُلک میں آسُودہ ہو گی۔ مگر یاد رکھ، جب جب وہ میرے حُکموں کی نافرمانی کرے گی، وہ خُداوند کی حُضُوری سے کاٹ ڈالی جائے گی۔",
                "۲۱": "اور ہم دیکھتے ہیں کہ یہ وعدے بنی نِیفی کے لِیے سچّ ثابت ہُوئے ہیں؛ پَس یہ اُن کے فسادات اور اُن کے تفرقات، ہاں، اُن کی قتل و غارت، اور اُن کی لُوٹ مار، اُن کی بُت پرستی، اُن کی حرام کاریاں، اور اُن کی مکروہات ہیں، جو اُن کے ہاں موجُود تھیں، جِن کی بدولت اُن کی جنگیں اور اُن کی تباہ کاریاں اُن پر مُسلط کی گئیں۔",
                "۲۲": "اور وہ جو خُداوند کے حُکموں پر عمل کرنے میں وفادار رہے ہمیشہ چُھڑائے گئے، جب کہ اُن کے ہزاروں بدکار بھائی اَسیری میں بھیج دِیے گئے، یا تلوار سے ہلاک کِیے گئے، یا بے اعتقادی میں بھٹکنے کے لِیے چھوڑ دِیے گئے، اور لامنوں کے ساتھ مِلا دِیے گئے۔",
                "۲۳": "بلکہ دیکھو بنی نِیفی میں، نِیفی کے زمانہ سے لے کر اب تک کبھی اِس قدر پُرمُسرت دَور نہ آیا تھا، جِس قدر مرونی کے ایّام میں آیا، ہاں، یعنی اِس وقت، قضات کے عہدِ حُکُومت کے اِکیسویں برس میں۔",
                "۲۴": "اور اَیسا ہُوا کہ قضات کے عہدِ حُکُومت کا بائیسواں برس بھی اَمن میں گُزرا؛ ہاں، اور اِسی طرح تئیسواں برس بھی۔",
                "۲۵": "اور اَیسا ہُوا کہ قضات کے عہدِ حُکُومت کے چوبیسویں برس کے آغاز میں، بنی نِیفی میں بھی اَمن رہتا ہے، اگر اُن کے درمیان میں کوئی جھگڑا نہ ہُوا ہوتا جو کہ لِحی کے مُلک اور موریعنتن کے مُلک کی بابت ہُوا تھا، جو لِحی کی سرحدوں سے مِلا ہُوا تھا؛ جو کہ دونوں ساحلِ سَمُندر کی سرحد پر تھے۔",
                "۲۶": "پَس دیکھو، موریعنتن کے مُلک پر قابض لوگوں نے لِحی کے مُلک کے ایک حِصّہ پر دعویٰ کِیا؛ پَس اُن کے مابین پُر اِشتعال فسادات شُروع ہو گئے، اِس قدر کہ موریعنتن کی قَوم نے اپنے بھائیوں کے خِلاف ہتھیار اُٹھا لِیے، اور اُنھوں نے اُنھیں تلوار سے ہلاک کرنے کا تہِیہ کر لِیا۔",
                "۲۷": "بلکہ دیکھو، جو لوگ مُلکِ نِیفی کے باسی تھے مرونی کے پڑاؤ کی طرف بھاگے، اور اُس سے مدد کے لِیے درخواست کی؛ پَس دیکھو اُن کا کوئی قصُور نہ تھا۔",
                "۲۸": "اور اَیسا ہُوا کہ جب موریعنتن کی قَوم کو معلُوم ہُوا جِس کی کمان موریعنتن نامی شخص کے ہاتھ میں تھی، کہ لِحی کے باسی مرونی کے پڑاؤ کی طرف بھاگ گئے ہیں، تو وہ بُہت زیادہ خَوف زدہ ہو گئے تھے کہ کہیں اَیسا نہ ہو کہ مرونی کی فَوج اُن پر حملہ کرے اور اُنھیں ہلاک کر دے۔",
                "۲۹": "پَس، موریعنتن نے اُن کے دِل میں یہ بات ڈالی کہ وہ اُس مُلک کی طرف بھاگ جائیں جو شِمال کی جانب تھا، جو پانی کے بڑے بڑے ذخیروں سے بھرا ہُوا تھا، اور اُس عِلاقہ پر قبضہ کریں، جو شِمال کی طرف تھا۔",
                "۳۰": "اور دیکھو، وہ اِس منصوبے میں کام یاب ہو گئے ہوتے، (جو کہ اَیسی وجہ بن جاتی کہ نوحہ گری کا باعث ہوتی) اَلبتہ دیکھو، چُوں کہ موریعنتن نہایت کرخت آدمی تھا، پَس وہ اپنی لونڈیوں میں سے ایک لونڈی پر غُصّہ ہُوا، اور وہ اُس پر برس پڑا اور اُسے بُہت زیادہ مارا پِیٹا۔",
                "۳۱": "اور اَیسا ہُوا کہ وہ بھاگ کر مرونی کے پڑاؤ میں آئی، اور مرونی کو اِس مُعاملے کی بابت ٹھِیک ٹھِیک بتایا، اور شِمالی علاقوں کی طرف اُن کے فرار ہونے کے اِرادوں کی بابت بھی بتایا۔",
                "۳۲": "اب دیکھو، وہ لوگ جو فراوانی، یعنی مرونی کے مُلک میں تھے، اِس بات سے خَوف زدہ تھے کہ اُنھیں موریعنتن کے فرمانوں پر عمل کرنا پڑے گا اور اُس کی قَوم کے ساتھ اِتحاد، اور یُوں وہ مُلک کے اَیسے عِلاقوں پر قبضہ جما لے گا، جِس سے وہ بنی نِیفی کے واسطے خطرناک نتائج کی داغ بیل ڈالے گا، ہاں، اَیسی سرگرمیوں کا انجام اُن کی آزادی کو تہ و بالا کرنا ہو گا۔",
                "۳۳": "پَس مرونی نے اپنے لاؤ لشکر کے ساتھ، فَوج بھیجی، تاکہ موریعنتن کی قَوم کو روکا جائے، شِمالی عِلاقوں کی جانب اُن کی پیش قدمی روکی جائے۔",
                "۳۴": "اور اَیسا ہُوا کہ جب تک وہ ویرانی کے مُلک کی سرحدوں تک نہ پُہنچے تب تک وہ اُنھیں روک نہ پائے؛ اور تنگ دَرہ کے پاس جو سَمُندر کے بِیچوں بِیچ شِمالی عِلاقوں کی طرف جاتا ہے، وہاں اُنھوں نے اُن کو جا لِیا، ہاں، سَمُندر کے بِیچوں بِیچ، مغربی سَمُندر اور مشرقی سَمُندر کے مقام پر۔",
                "۳۵": "اور اَیسا ہُوا کہ وہ فَوج جو مرونی نے بھیجی تھی، جِس کی کمان تیعنقم نامی شخص کے ہاتھ میں تھی، موریعنتن کے لوگوں سے مُقابلہ کِیا؛ اور موریعنتن کی قَوم اِنتہائی خُود سر تھی (وہ اُس کی مکّاری اور اُس چِکنی چُپڑی باتوں کے زیرِ اثر تھی) کہ اُن میں جنگ کا آغاز ہو گیا، جِس میں تیعنقم نے موریعنتن کو قتل کر دِیا اور اُس کی فَوج کو شِکست دی، اور اُنھیں قیدی بنا لِیا، اور مرونی کے پڑاؤ کی طرف لوٹ آئے۔ اور یُوں بنی نِیفی پر قضات کے عہدِ حُکُومت کا چوبیسواں برس ختم ہُوا۔",
                "۳۶": "اور یُوں موریعنتن کی قَوم واپس لائی گئی۔ اور اَمن و سلامتی کے قیام کا عہد کرنے کے بعد اُنھیں موریعنتن کے مُلک میں دوبارہ بَسا دِیا گیا، اور اُن کے اور لِحی کے باسِیوں کے درمیان میں اِتحاد و یگانگت پَیدا ہُوئی؛ اور اُنھیں بھی اُن کے عِلاقوں میں دوبارہ بَسایا گیا۔",
                "۳۷": "اور اَیسا ہُوا کہ اُسی برس بنی نِیفی نے اپنے لِیے اَمن بحال کِیا، اور قاضیِ اعلیٰ ثانی، نِیفیہا نے خُدا کے حُضُور کامِل راستی کے ساتھ تختِ عدالت کی ذِمہ داری پُوری کرتے ہُوئے وفات پائی۔",
                "۳۸": "تو بھی، اُس نے اُن نوِشتوں اور اُن چیزوں کو ایلما سے لینے سے اِنکار کر دِیا تھا، جِنھیں ایلما اور اُس کے باپ دادا نہایت مُقّدس مانتے تھے، پَس ایلما نے اُنھیں اپنے بیٹے ہیلیمن کے سُپرد کر دِیا تھا۔",
                "۳۹": "دیکھو، اَیسا ہُوا کہ نِیفیہا کا بیٹا، اپنے باپ کی جگہ تختِ عدالت پر بیٹھنے کے لِیے مُقرّر کِیا گیا؛ ہاں، اُسے مُقّدس رسم کے ذریعے سے اور حلف بندی کے ساتھ راستی سے عدالت کرنے کے لِیے لوگوں پر اعلیٰ قاضی اور حاکم مُقرّر کِیا گیا، کہ وہ لوگوں کی سلامتی اور آزادی کو قائم رکھے، اور اُنھیں اپنے خُداوند کی عِبادت کرنے کا مُقّدس حق فراہم کرے، ہاں، کہ وہ ساری عُمر خُدا کے اِرادوں کو پُورا کرے اور قائم رکھے، اور شرِیروں کو اُن کے جُرم کے موافق اِنصاف کر کے سزا دے۔",
                "۴۰": "اب دیکھو، اُس کا نام فحورن تھا۔ اور فحورن اپنے باپ کا جانشِین تھا، اور بنی نِیفی پر چوبیسویں برس کے آخِر میں اپنی حُکُومت کا آغاز کِیا۔"
            },
            "51": {
                "۱": "اب اَیسا ہُوا کہ نِیفی کی اُمّت پر قضات کے عہدِ حُکُومت کے پچیسویں برس کے آغاز میں، اپنے عِلاقوں کے حوالے سے لِحی کی قَوم اور موریعنتن کی قَوم کے درمیان میں امن قائم کِیا گیا، اور پچیسویں برس کی اِبتدا امن سے کی گئی؛",
                "۲": "اِس کے باوجُود، وہ مُلک میں مُکمل امن قائم نہ کر پائے، کیوں کہ اعلیٰ قاضی فحورن کی بابت لوگوں کے درمیان میں جھگڑا شُروع ہو گیا؛ پَس دیکھو، بعض لوگ چاہتے تھے کہ قانُون کی چند مخصُوص دِفعات کو بدل دِیا جائے۔",
                "۳": "بلکہ دیکھو، فحورن نے نہ قانُون بدلا اور نہ بدلنے کی اِجازت دی؛ پَس، اُس نے اُن لوگوں کی بات کو نہ مانا جِنھوں نے قانُون کو بدلنے کی بابت اپنی اپنی عرضِیوں میں اپنی آرا بھیجی تھیں۔",
                "۴": "پَس جو قانُون میں تبدیلی کے خواہاں تھے وہ اُس کے ساتھ خفا تھے، اور چاہا کہ وہ اِس مُلک پر اعلیٰ قاضی نہ رہ سکے؛ پَس اِس معاملے کے مُتعلق بُہت بڑا مسئلہ برپا ہُوا، مگر نوبت خُون ریزی تک نہ پُہنچی۔",
                "۵": "اور اَیسا ہُوا کہ جو لوگ چاہتے تھے کہ فحورن کو تختِ عدالت سے الگ کر دِیا جائے وہ شاہ پرست کہلاتے تھے، چُوں کہ وہ اِس بات کے خواہش مند تھے کہ قانُون میں اِس طرح تبدیلی کی جائے کہ آزاد حُکُومت معزُول ہو جائے اور مُلک پر بادِشاہ مُقرّر کِیا جائے۔",
                "۶": "اور جو اِس بات کے خواہاں تھے کہ فحورن بدستُور مُلک کا اعلیٰ قاضی رہے، اُنھوں نے اپنے آپ کو حُرِیّت و عہد پسندوں کا نام دِیا؛ اور اُن میں یہی فرق تھا، پَس حُرِیّت پسندوں نے قسم کھائی یا عہد کِیا کہ آزاد حُکُومت کے ذریعے سے اپنے حقُوق اور اپنی مذہبی آزادیوں کا تحفُظ کریں گے۔",
                "۷": "اور اَیسا ہُوا کہ اُن کے جھگڑے کا یہ مُعاملہ لوگوں کی رائے سے حل کِیا گیا۔ اور اَیسا ہُوا کہ لوگوں نے حُرِیّت و عہد پسندوں کے حق میں رائے دی، اور فحورن بدستُور اعلیٰ قاضی رہا، جو فحورن کے ساتھیوں اور بُہت سے حُرِیّت و عہد پسند لوگوں میں بڑی شادمانی کا سبب تھا، جِس نے شاہ پرستوں کو بھی خاموش کر دِیا، تاکہ وہ مُخالفت کی جُراَت نہ کریں بلکہ وہ آزادی کی جدوجہد کو قائم رکھنے کے پابند ہو گئے۔",
                "۸": "اب وہ جو بادِشاہوں کی حمایت میں تھے وہ اِشرافیہ تھی، اور وہ بادِشاہ بننے کی خواہاں تھی؛ اور اُنھیں اُن کی حمایت حاصل تھی جو لوگوں پر اِقتدار اور اِختیار کے آرزومند تھے۔",
                "۹": "لیکن دیکھو، بنی نِیفی میں ایسے جھگڑوں کے لِیے یہ نازُک وقت تھا؛ پَس دیکھو، عیمالیقیہ نے ایک بار پھر بنی لامن کے دِلوں کو نِیفی کی اُمّت کے خِلاف اُکسایا، اور وہ اپنے مُلک کے سب عِلاقوں سے سپاہیوں کو اِکٹھا کرتا رہا، اور اُنھیں مُسلح کرتا رہا، اور بڑی مُستعَدی سے جنگ کی تیاری کرتا رہا؛ کیوں کہ اُس نے مرونی کا خُون پِینے کی قسم کھائی تھی۔",
                "۱۰": "بلکہ دیکھو، ہم دیکھیں گے کہ اُس نے جو قَسم کھائی وہ عُجلت میں کھائی تھی؛ تو بھی، اُس نے خُود کو اور اپنی فَوجوں کو نِیفیوں کے خِلاف لڑائی کے لِیے تیار کِیا۔",
                "۱۱": "اب اُس کی فَوج زیادہ بڑی نہ تھی، کیوں کہ کئی ہزار فَوجی بنی نِیفی کے ہاتھوں قتل ہو چُکے تھے؛ لیکن اپنے اِتنے بڑے نُقصان کے باوجُود عیمالیقیہ نے بڑی مُہارت سے کثِیر فَوج جمع کر لی تھی، اِتنی زیادہ کہ وہ ضریملہ کے عِلاقہ میں آنے سے خَوف زدہ نہ تھا۔",
                "۱۲": "ہاں، واقعی عیمالیقیہ خُود بنی لامن کے آگے آگے تھا۔ اور یہ قضات کے عہدِ حُکُومت کے پچیسویں برس میں ہُوا تھا؛ اور یہ وہی وقت تھا جب اُنھوں نے اعلیٰ قاضی، فحورن، کے مُتعلق اپنے مُعاملات اور جھگڑے طے کرنا شُروع کِیے تھے۔",
                "۱۳": "اور اَیسا ہُوا کہ جب اُن آدمیوں کو جو شاہ پرست کہلاتے تھے عِلم ہُوا کہ لامنی اُن کے خِلاف لڑائی کے لِیے آ رہے ہیں، تو وہ اپنے دِل میں خُوش ہُوئے؛ اور اُنھوں نے ہتھیار اُٹھانے سے اِنکار کِیا، کیوں کہ وہ اعلیٰ قاضی اور حُرِیّت و عہد پسندوں سے اِس قدر خفا تھے کہ اُنھوں نے اپنے مُلک کے دِفاع کے لِیے ہتھیار نہ اُٹھائے۔",
                "۱۴": "اور اَیسا ہُوا کہ جب مرونی نے اَیسا دیکھا، اور یہ بھی دیکھا کہ بنی لامن مُلک کی سرحدوں میں داخل ہو رہے ہیں، تو وہ اُن لوگوں کی ضِد کے باعث شدید برہم ہُوا، جِن کی حفاظت کی خاطر اُس نے اِتنی مُستعَدی سے محنت کی تھی؛ ہاں، وہ شدید برہم تھا؛ اُس کی جان اُن کے خِلاف غُصّہ سے بھر گئی تھی۔",
                "۱۵": "اور اَیسا ہُوا کہ اُس نے لوگوں کی رائے پر مبنی مُلک کے حاکم کو عرضی بھیجی، اِس اُمِّید کے ساتھ کہ وہ اُس (مرونی) کو اِختیار دے کہ اُن باغیوں کو اپنے مُلک کے دِفاع پر مجبُور کرے یا اُنھیں موت کے گھاٹ اُتار دے۔",
                "۱۶": "پَس اُس کا فرضِ اَوّل یہ تھا کہ قَوم میں سے فسادات اور بغاوت کا خاتمہ کرے؛ پَس دیکھو، یہی بات اب تک اُن کی ساری بربادی کا سبب تھی۔ اور اب اَیسا ہُوا کہ لوگوں کی رائے کے مُطابق اِس بات کی اِجازت دے دی گئی۔",
                "۱۷": "اور اَیسا ہُوا کہ مرونی نے حُکم دِیا کہ اُس کی فَوج اُن شاہ پرستوں پر چڑھائی کرے، تاکہ اُن کے غُرور اور اُن کی خُود سری کو خاک میں مِلایا جائے اور اُن کو صفحہِ ہستی سے مِٹایا جائے، یا وہ ہتھیار اُٹھائیں اور آزادی کی جدوجہد کا ساتھ دیں۔",
                "۱۸": "اور اَیسا ہُوا کہ فَوجوں نے اُن پر چڑھائی کے لِیے پیش قدمی کی؛ اور اُن کے غُرور اور اُن کی خُود سری کو خاک میں مِلا دِیا، اِس حد تک کہ جُوں ہی اُنھوں نے مرونی کے آدمیوں کے خِلاف لڑائی کے لِیے اپنے جنگی ہتھیار اُٹھائے اُنھیں کاٹا اور صفحہِ ہستی سے مِٹا ڈالا گیا۔",
                "۱۹": "اور اَیسا ہُوا کہ اُن سرکش لوگوں میں سے چار ہزار آدمی تھے جو تلوار سے کاٹ ڈالے گئے؛ اور اُن کے وہ سردار جِنھیں جنگ میں قتل نہ کِیا گیا اُنھیں یرغمال بنا لِیا اور قید خانہ میں ڈالا گیا، پَس اِن حالات میں اُن پر مُقدمات چلانے کے لِیے وقت نہ تھا۔",
                "۲۰": "اور اُن باغیوں میں سے بچ جانے والوں نے تلوار سے ہلاک ہو کر زمِین پر گِرنے کے بجائے، اپنے آپ کو آزادی کے پرچم تلے کھڑا کِیا، اور اُنھوں نے اپنے مِناروں پر، اور اپنے شہروں میں، آزادی کا پرچم لہرانے، اور اپنے مُلک کے دِفاع کے لِیے ہتھیار اُٹھانے کو ترجِیح دی۔",
                "۲۱": "اور یُوں مرونی نے اُن شاہ پرستوں کا خاتمہ کر دِیا، حتیٰ کہ شاہ پرستوں کا کوئی نام لیوا نہ رہا تھا؛ اور یُوں اُس نے اُن لوگوں کی خُود سری اور غُرور کو مِٹا ڈالا جِنھوں نے اعلیٰ نسل ہونے کا دعویٰ کِیا تھا؛ بلکہ اُنھیں اپنے بھائیوں کی مانِند فروتن بنایا گیا، اور اَسیری سے اپنی آزادی کے لِیے دلیری سے لڑائی کرنے کے لِیے لایا گیا۔",
                "۲۲": "دیکھو، اَیسا ہُوا کہ جِس دوران میں مرونی اپنی اُمّت میں سے جنگوں اور جھگڑوں کو ختم کر رہا تھا، اور اُنھیں تہذِیب اور اَمن و اَمان کی طرف لا رہا تھا، اور بنی لامن کے خِلاف جنگی تیاری کی حِکمتِ عملی بنا رہا تھا، تو دیکھو، لامنی مرونی کے مُلک کے اندر اُن سرحدوں تک آ پُہنچے تھے، جو ساحلِ سَمُندر کے قرِیب تھیں۔",
                "۲۳": "اور اَیسا ہُوا کہ مرونی کے شہر میں بنی نِیفی زیادہ مضبُوط نہ تھے؛ پَس عیمالیقیہ نے بُہتیروں کو قتل کرتے ہُوئے اُنھیں پَسپا کِیا۔ اور اَیسا ہُوا کہ عیمالیقیہ شہر پر قابِض ہو گیا، ہاں، اُن کے تمام مورچوں پر قبضہ کر لِیا۔",
                "۲۴": "اور وہ جو مرونی کے شہر سے فرار ہُوئے، وہ نِیفیہا کے شہر میں پُہنچے؛ اور لِحی کے شہر کے لوگوں نے بھی خُود کو ایک جگہ اِکٹھا کِیا، اور تیاری پکڑی اور بنی لامن سے لڑائی میں اُن کا مُقابلہ کرنے کے لِیے تیار ہو گئے۔",
                "۲۵": "اَلبتہ اَیسا ہُوا کہ عیمالیقیہ نے بنی لامن کو نِیفیہا پر چڑھائی کرنے کی اِجازت نہ دی، بلکہ اُنھیں ساحلِ سَمُندر کے پاس رکھا، ہر شہر میں آدمی تعیُّنات کِیے کہ اِس پر قبضہ جمائے رکھیں اور دِفاع کریں۔",
                "۲۶": "اور یُوں وہ بُہت سے شہروں، نِیفیہا کے شہر، اور لِحی کے شہر، اور موریعنتن کے شہر، اور اومنر کے شہر، اور جد کے شہر، اور میولک کے شہر پر قبضہ کرتا چلا گیا، جو کہ سارے مشرِقی ساحلوں پر تھے۔",
                "۲۷": "اور یُوں بنی لامن نے عیمالیقیہ کی عِیّاری کے باعث، اپنے بے شُمار لشکروں کے ساتھ بُہت سارے شہروں پر قبضہ جما لِیا، جِن کی مرونی کے طرِیق کے مُطابق بڑی مضبُوطی کے ساتھ قلعہ بندی ہُوئی تھی؛ جو سب کے سب بنی لامن کے لِیے مضبُوط مورچے بن گئے تھے۔",
                "۲۸": "اور اَیسا ہُوا کہ اُنھوں نے بنی نِیفی کو اپنے سامنے پَسپا کر کے اور بُہتیروں کو قتل کرتے ہُوئے فراوانی کے مُلک کی سرحدوں کی طرف پیش قدمی کی۔",
                "۲۹": "مگر اَیسا ہُوا کہ اُن کا سامنا تیعنقم سے ہُوا، جِس نے موریعنتن کو قتل کِیا تھا اور اپنے سامنے بھاگتے ہُوئے موریعنتن کے لوگوں کا راستا روکا تھا۔",
                "۳۰": "اور اَیسا ہُوا کہ اُس نے عیمالیقیہ کو بھی اُس وقت روکا، جب وہ لاتعداد فَوج کے ساتھ فراوانی کے مُلک پر، اور شِمالی عِلاقوں پر بھی قابِض ہونے کی خاطر پیش قدمی کر رہا تھا۔",
                "۳۱": "بلکہ دیکھو تیعنقم اور اُس کے آدمیوں کے ہاتھوں بڑی مایُوسی کے ساتھ اُس کو پَسپا ہونا پڑا، پَس وہ بڑے زبردست جنگ جُو تھے؛ پَس تیعنقم کا ہر آدمی بنی لامن کے ہر آدمی سے اُن کی قُّوت اور اُن کی جنگی مُہارت میں بڑھ کر تھا، اِس قدر زیادہ کہ اُنھوں نے بنی لامن پر برتری پا لی تھی۔",
                "۳۲": "اور اَیسا ہُوا کہ وہ اُن پر حملہ آور ہوتے رہے، یعنی اندھیرا ہونے تک اُنھیں قتل کرتے رہے۔ اور اَیسا ہُوا کہ تیعنقم اور اُس کے آدمیوں نے فراوانی کے مُلک کی سرحدوں میں اپنے خیمے لگائے؛ اور عیمالیقیہ نے ساحلِ سَمُندر کے نزدیک خیمے لگائے، اور اِس طرح لامن پَسپا کِیے گئے۔",
                "۳۳": "اور اَیسا ہُوا کہ جب رات ہُوئی، تو تیعنقم اور اُس کے خادِم چھِپ چھِپا کر رات کو باہر نِکلے، اور عمالیقیہ کے پڑاؤ میں آئے؛ اور دیکھو، دِن بھر کی مُشقت اور گرمی کے سبب سے بڑی تھکان کے باعث نِیند اُن پر غالب آ گئی تھی۔",
                "۳۴": "اور اَیسا ہُوا کہ تیعنقم چھِپ چھِپاتے بادِشاہ کے خیمہ میں گیا، اور اُس کے دِل میں برچھی گھونپ دی؛ اور اُس نے بادِشاہ کو فَوری موت کی نِیند سُلا دِیا چُناں چہ وہ اپنے نوکروں کو بھی نہ جگا سکا۔",
                "۳۵": "اور وہ چُپکے سے اپنے پڑاؤ میں واپس آیا، اور دیکھو، اُس کے آدمی سوئے ہُوئے تھے، اور اُس نے اُنھیں جگایا اور اُنھیں وہ سارا ماجرا سُنایا جو اُس نے انجام دِیا تھا۔",
                "۳۶": "اور اُس نے اپنی فَوجوں کو تیار رہنے کا حُکم دِیا، مبادا لامنی جاگ گئے ہوں اور اُن پر چڑھ آئیں۔",
                "۳۷": "اور یُوں نِیفی کی قَوم پر قضات کے عہدِ حُکُومت کا پچیسواں برس ختم ہُوا، اور یُوں عیمالیقیہ کے ایّام بھی پُورے ہُوئے۔"
            },
            "52": {
                "۱": "اور اب، اَیسا ہُوا کہ بنی نِیفی پر قضات کے عہدِ حُکُومت کے چھبیسویں برس کے پہلے مہینے کی پہلی صُبح، دیکھو، جب بنی لامن جاگے، تو دیکھو، اُنھوں نے عیمالیقیہ کو اپنے خیمہ میں مُردہ حالت میں پایا؛ اور اُنھوں نے یہ بھی دیکھا کہ تیعنقم اُس روز اُن کے خِلاف جنگ کرنے کے لِیے تیار تھا۔",
                "۲": "اور اب، جب لامنوں نے یہ دیکھا تو وہ ڈر گئے؛ اور اُنھوں نے شِمالی مُلک میں اپنی پیش قدمی کا منصُوبہ ترک کر دِیا، اور اپنے سارے لشکر سمیت میولک کے شہر میں لَوٹ آئے، اور اپنی فصیِلوں میں پناہ ڈُھونڈنے لگے۔",
                "۳": "اور اَیسا ہُوا کہ عیمالیقیہ کا بھائی لوگوں پر بادِشاہ مُقرّر ہُوا؛ اور اُس کا نام عیمرون تھا؛ یُوں عیمرون بادِشاہ اپنے بھائی عیمالیقیہ بادِشاہ کی جگہ حُکم رانی کے لِیے مُقرّر کِیا گیا۔",
                "۴": "اور اَیسا ہُوا کہ اُس نے اپنے لوگوں کو اُن شہروں پر قابِض رہنے کا حُکم دِیا جو کشت و خُون بہانے کے بعد لِیے گئے تھے؛ پَس اُنھوں نے کوئی بھی شہر خُون ریزی کے بغیر حاصل نہ کِیا تھا۔",
                "۵": "اور اب، تیعنقم نے دیکھا کہ بنی لامن نے اُن شہروں پر قابِض رہنے کا مُصمِم اِرادہ کر لِیا ہے جو اُنھوں نے چھینے تھے، اور مُلک کے وہ عِلاقے جہاں پر اُنھوں نے قبضہ کر رکھا تھا؛ اور یہ بھی دیکھا کہ وہ شُمار میں بُہت زیادہ ہیں، تیعنقم نے یہ ضرُوری نہ سمجھا کہ وہ اُن پر اُن کے قلعوں میں حملہ کرنے کی کوشِش کرے۔",
                "۶": "بلکہ اُس نے گِردا گِرد اپنے آدمیوں کو ایسے تَعیُّنات کر دِیا، جَیسے جنگ کی تیاری کر رہا ہو؛ ہاں، اور درحقیقت وہ گِردا گِرد فصِیلیں بنا کر اور پناہ گاہیں تیار کر کے اُن کے خِلاف اپنے دِفاع کی تیاری کر رہا تھا۔",
                "۷": "اور اَیسا ہُوا کہ یُوں وہ جنگ کی تیاری کرتا رہا، جب تک مرونی نے آدمیوں کی بڑی تعداد اُس کی فَوج کو مضبُوط بنانے کے لِیے بھیج نہ دی۔",
                "۸": "اور مرونی نے اُس کو ہدایات بھی بھیجیں کہ وہ اُن تمام قیدیوں کو اپنے پاس ہی رکھے جو اُس کے ہاتھ آئے تھے؛ پَس اِسی طرح بنی لامن نے بُہتیروں کو قیدی بنایا ہُوا تھا، چُناں چہ بنی لامن نے جِن کو پکڑا تھا اُن سب کے تاوان کے لِیے وہ لامنی قیدیوں کو اپنے پاس رکھے۔",
                "۹": "اور اُس نے یہ ہدایات بھی اُس کو بھیجیں کہ وہ فراوانی کے مُلک کی قلعہ بندی کرے، اور شِمالی مُلک کو جانے والے تنگ دَرہ کی حِفاظت کرے، کہیں اَیسا نہ ہو کہ بنی لامن پھر اُس مُقام پر قابِض ہو جائیں اور پھر سب اَطراف سے اُنھیں ہراساں کرنے کی ہمت پا لیں۔",
                "۱۰": "اور مرونی نے اُسے یہ بھی کہلوا بھیجا، اِس درخواست کے ساتھ کہ وہ فرض شناسی سے مُلک کے اُس عِلاقہ کو اپنے قبضہ میں رکھے گا، اور ہر اُس موقع کی تلاش میں رہے، اور جہاں تک اُس کی ہمت پڑتی ہے، وہ اُس عِلاقہ سے بنی لامن کو ہر طرح سے ہراساں کرے، تاکہ وہ کسی بھی جنگی تدبِیر یا کسی اور ترکِیب سے اُن شہروں پر دوبارہ قابض ہوں جو اُن کے ہاتھوں سے نِکل گئے تھے؛ اور یہ کہ وہ اِرد گِرد کے شہروں کو بھی قلعہ بند اور مضبُوط تر کر لے، جو کہ بنی لامن کے ہاتھوں میں ابھی نہیں گئے تھے۔",
                "۱۱": "اور اُس نے اُن سے یہ بھی کہا، کہ مَیں تُمھاری مدد کو آنا چاہُوں گا، مگر دیکھو، مغربی سَمُندر سے مُلک کی سرحدوں پر لامنی ہمارے قریب ہیں؛ اور دیکھو، مَیں اُن کے خِلاف جاتا ہُوں، پَس مَیں تُمھارے پاس نہیں آ سکتا۔",
                "۱۲": "اب، بادِشاہ (عیمرون) ضریملہ کے مُلک سے روانہ ہو چُکا تھا، اور ملکہ کو اپنے بھائی کی موت کے بارے میں خبر دے چُکا تھا، اور آدمیوں کی بڑی تعداد کو جمع کِیا، اور مغربی سَمُندر کے پاس سرحدوں میں بنی نِیفی کے خِلاف پیش قدمی کر چُکا تھا۔",
                "۱۳": "اور یُوں وہ بنی نِیفی کو ہراساں کرنے کی کوشِش کر رہا تھا، اور اُن کی فَوجوں کے ایک دستہ کو اُس عِلاقہ کی طرف جانے کے لِیے اُکسا رہا تھا، جب کہ دُوسری طرف وہ اُن لوگوں کو حُکم دے چُکا تھا جِن کو اُس نے اُن شہروں پر قبضہ جمائے رکھنے کا کہا تھا، کہ وہ بھی مشرقی سَمُندر کی قریبی سرحدوں پر بنی نِیفی کو پریشان کریں، اور جِتنا اُن سے بن پڑتا ہے، اپنی فَوجوں کی قُوت کے موافق، اُن کے عِلاقوں پر قبضہ کریں۔",
                "۱۴": "اور یُوں نِیفی کی اُمّت پر قضات کے عہدِ حُکُومت کے چھبیسویں برس کے اِختتام پر بنی نِیفی اُن خطرناک حالات میں گِھرے ہُوئے تھے۔",
                "۱۵": "مگر دیکھو، اَیسا ہُوا کہ قضات کے عہدِ حُکُومت کے ستائیسویں برس میں، تیعنقم، جو مرونی کے حُکم کے مُطابق—مُلک کی جنُوبی اور مغربی سرحدوں کی حِفاظت کے لِیے فَوجوں کو تَعَیُّنات کر چُکا تھا، اور مرونی فراوانی کے مُلک کی طرف پیش قدمی کر چُکا تھا، تاکہ وہ اُن شہروں پر دوبارہ قبضے کے لِیے اپنے آدمیوں کے ساتھ تیعنقم کی مدد کرے، جِن کو وہ کھو چُکے تھے—",
                "۱۶": "اور اَیسا ہُوا کہ تیعنقم کو ہدایات مِلی تھیں کہ میولک کے شہر پر حملہ کرے، اور اگر مُمکن ہو سکے تو اُس کا قبضہ چُھڑائے۔",
                "۱۷": "اور اَیسا ہُوا کہ تیعنقم نے میولک کے شہر پر حملہ کرنے کی تیاری کی، اور بنی لامن کے خِلاف اپنی فَوج کے ساتھ پیش قدمی کی؛ پَس اُس نے دیکھا کہ اُنھیں اِس وقت مغلوب کرنا جب وہ مضبُوط فصِیلوں کے اندر ہوں مُمکن نہیں؛ پَس اُس نے اپنے منصوبوں کو ترک کِیا اور فراوانی کے شہر میں لوٹ آیا، تاکہ مرونی کے آنے کا اِنتظار کرے، تاکہ وہ اپنی فَوج کے لِیے کُمک پا سکے۔",
                "۱۸": "اور اَیسا ہُوا کہ مرونی، نِیفی کی اُمّت پر قضات کے عہدِ حُکُومت کے ستائیسویں برس کے آخِر میں اپنی فَوج کے ساتھ فراوانی کے مُلک میں پُہنچا۔",
                "۱۹": "اور اٹھائیسویں برس کے شُروع میں، مرونی اور تیعنقم اور بُہت سے سِپہ سالاروں نے جنگی و حربی مشاورتی مجلس بِٹھائی—کہ اُنھیں کون سا لائحہ عمل اپنانا چاہیے جِس سے بنی لامن اُن کے خِلاف لڑنے کے لِیے باہر نِکلیں؛ یا پھر کسی طرح سے بہلا پھُسلا کر اُن کے مضبُوط قلعوں سے اُنھیں باہر نِکالیں، تاکہ اُن پر برتری حاصِل کر کے میولک کے شہر پر دوبارہ قبضہ کر لیں۔",
                "۲۰": "اور اَیسا ہُوا کہ اُنھوں نے بنی لامن کی فَوج کے سردار کے پاس اَیلچی بھیجے، جِس کا نام یعقُوب تھا، جو میولک کے شہر کی حفاظت کر رہا تھا، کہ وہ اپنی فَوجوں کے ساتھ اُن کا مقابلہ کرنے کے لِیے دونوں شہروں کے درمیان کے میدان میں آئے۔ مگر دیکھو، یعقوب، جو ضورامی تھا، اُن سے لڑنے کے لِیے اپنی فَوجوں کو میدان میں لے کر نہ آیا۔",
                "۲۱": "اور اَیسا ہُوا کہ بنی لامن کے ساتھ کُھلے میدان میں مُقابلہ کرنے کے لِیے مرونی کو کوئی اُمید نہ رہی، پَس، اُس کو ایک ترکِیب سُوجھی کہ وہ بنی لامن کو دام میں پھنسا کر اُن کے مضبُوط قلعوں سے باہر لائے۔",
                "۲۲": "پَس اُس نے حُکم دِیا کہ تیعنقم آدمیوں کی تھوڑی تعداد ساتھ لے اور ساحلِ سَمُندر کے نزدیک چلا جائے؛ اور مرونی اور اُس کی فَوج، رات کو، میولک کے شہر کے مغرب کی طرف بِیابان میں چلی گئی؛ اور یُوں، اگلی صُبح، جب بنی لامن کے مُحافظوں نے تیعنقم کو دیکھا، تو وہ بھاگے اور، اپنے سردار، یعقوب کو اِس کی بابت بتایا۔",
                "۲۳": "اور اَیسا ہُوا کہ تیعنقم کے خِلاف بنی لامن کی فَوجیں آگے بڑھیں، یہ سوچ کر کہ اُس کے آدمیوں کی کم تعداد کے باعث، بنی لامن کی فَوجیں اپنی زیادہ تعداد کے بَل بوتے پر تیعنقم پر غالِب آئیں گی۔ اور جب تیعنقم نے بنی لامن کی فَوجوں کو اپنے خِلاف آتے دیکھا تو وہ شِمالی ساحلِ سَمُندر کی طرف، پَسپا ہونے لگا۔",
                "۲۴": "اور اَیسا ہُوا کہ جب بنی لامن نے دیکھا کہ وہ بھاگنے لگا ہے، تو اُن کا حوصلہ بڑھا اور وہ بڑی قُوت کے ساتھ اُن کا تعاقب کرنے لگے۔ اور یُوں اُن کا تعاقب بے سُود تھا کیوں کہ تیعنقم اُن لامنوں کو چکما دے رہا تھا، دیکھو، مرونی نے اپنی فَوج کے ایک دستہ کو جو اُس کے ساتھ تھا، شہر کے اندر پیش قدمی کرنے اور اُس پر قبضہ کرنے کا حُکم دِیا۔",
                "۲۵": "اور اُنھوں نے اَیسا ہی کِیا، اور اُن سب کو قتل کر دِیا جِن کو شہر کی حِفاظت کے لِیے پِیچھے چھوڑا گیا تھا، ہاں، اُن سب کو جِنھوں نے اپنے جنگی ہتھیار اُن کے حوالے نہ کِیے۔",
                "۲۶": "اور یُوں مرونی نے اپنی فَوج کے ایک دستہ کے ساتھ میولک کے شہر پر قبضہ کر لِیا، جب کہ باقی ماندہ فَوج کے ساتھ بنی لامن کا مُقابلہ کرنے کے لِیے آگے بڑھا جب وہ تیعنقنم کے تعاقب سے واپس لوٹیں گے۔",
                "۲۷": "اور اَیسا ہُوا کہ بنی لامن تیعنقم کا تعاقب کرتے کرتے فراوانی کے شہر کے نزدیک آن پہنچے، اور وہاں اُن کا سامنا لِحی اور اُس چھوٹی فَوج سے ہُوا، جِسے فراوانی کے شہر کی حِفاظت کے لِیے تعیُّنات کِیا گیا تھا۔",
                "۲۸": "اور اب دیکھو، جب بنی لامن کے اعلیٰ سرداروں نے لِحی کو اپنی فَوج کے ساتھ اپنے خِلاف آتے دیکھا، تو وہ بڑی بدحواسی میں بھاگے، اِس خَوف کے ساتھ کہ کہیں میولک کے شہر پُہنچنے سے پہلے ہی لِحی اُن کو مغلوب نہ کر لے؛ چُوں کہ وہ اپنی پیش قدمی کے باعث تھکے ہُوئے تھے، اور لِحی کے آدمی تازہ دم تھے۔",
                "۲۹": "اب بنی لامن کو اَندازہ نہ تھا کہ مرونی اپنی فَوج کے ساتھ اُن کے پِیچھے پُہنچ چُکا تھا؛ اور اُن کو تو بَس لِحی اور اُس کے آدمیوں کا خَوف تھا۔",
                "۳۰": "اب لِحی تب تک اُن سے آگے نِکلنا نہیں چاہتا تھا جب تک اُن کا مُقابلہ مرونی اور اُس کی فَوج سے نہیں ہو جاتا۔",
                "۳۱": "اور اَیسا ہُوا کہ بنی لامن ابھی زیادہ دُور پِیچھے نہ مُڑے تھے کہ اُنھیں بنی نِیفی نے آ گھیرا، ایک طرف سے مرونی کے آدمیوں نے گھیرا، اور دُوسری طرف سے لِحی کے آدمیوں نے جو تازہ دم اور بڑے قوی تھے؛ لیکن بنی لامن اپنی طویل پیش قدمی کے باعث تھکے ہُوئے تھے۔",
                "۳۲": "اور مرونی نے اپنے آدمیوں کو حُکم دِیا کہ اُن پر ٹُوٹ پڑیں، جب تک کہ وہ اپنے جنگی ہتھیار ڈال نہیں دیتے۔",
                "۳۳": "اور اَیسا ہُوا کہ یعقُوب، اُن کا سردار تھا، ضورامی بھی تھا، اور ناقابلِ شکست جذبہ سے بھرپُور تھا، وہ نہایت طیش کے ساتھ مرونی کے خِلاف بنی لامن کو لے کر لڑائی کے لِیے آگے بڑھا۔",
                "۳۴": "مرونی اُن کی پیش قدمی کے راستے میں تھا، پَس یعقوب نے اُن کو قتل کرنے اور میولک کے شہر سے گُزر کر جانے کا تہیہ کر لِیا تھا۔ مگر دیکھو، مرونی اور اُس کے آدمی زیادہ زور آور تھے، پَس اُنھوں نے بنی لامن کا ڈٹ کر مُقابلہ کِیا۔",
                "۳۵": "اور اَیسا ہُوا کہ دونوں اطراف سے گُھمسان کا رن پڑا؛ اور دونوں طرف سے بہت سارے قتل ہُوئے؛ ہاں، اور مرونی زخمی ہُوا اور یعقُوب مارا گیا۔",
                "۳۶": "اور لِحی نے بڑے طیش سے اپنے طاقت ور آدمیوں کے ساتھ اُن کی پِچھلی طرف سے اِتنا زیادہ دباؤ ڈالا، کہ بنی لامن کے چنڈاوّل دستہ نے اپنے جنگی ہتھیار ڈال دِیے؛ اور اُن میں باقی ماندہ، اِنتہائی بدحواسی کے عالم میں تھے، نہ جانتے تھے کہ آیا بھاگیں یا حملہ کریں۔",
                "۳۷": "اب مرونی نے اُن کی بدحواسی کو بھانپ کر، اُن سے کہا: اگر تُم اپنے جنگی ہتھیار لے آؤ اور اُنھیں ہمارے حوالے کر دو، تو دیکھو ہم تُمھارا خُون بہانے سے باز رہیں گے۔",
                "۳۸": "اور اَیسا ہُوا کہ جب بنی لامن نے یہ باتیں سُنیں، تو اُن کے وہ سب، سِپہ سالار، جو ہلاک نہ ہُوئے تھے، آگے بڑھے اور اپنے ہتھیار مرونی کے قدموں میں ڈال دِیے، اور اپنے آدمیوں کو بھی اَیسا کرنے کا حُکم دِیا۔",
                "۳۹": "اَلبتہ دیکھو، وہاں بُہتیرے تھے جو اَیسا نہ کرنا چاہتے تھے؛ اور جِنھوں نے اپنی تلواریں حوالے نہ کِیں وہ پکڑے اور باندھ لِیے گئے، اور اُن کے جنگی ہتھیار اُن سے چِھین لِیے گئے، اور اُنھیں اپنے بھائیوں کے ساتھ فراوانی کے مُلک میں بندی بن کر جانا پڑا۔",
                "۴۰": "اور اب جو لوگ قیدی بنائے گئے اُن کی تعداد اُن لوگوں کی تعداد سے بُہت زیادہ تھی جو قتل ہُوئے تھے، ہاں، دونوں طرف سے ہلاک ہونے والوں کی تعداد سے کہیں زیادہ تھی۔"
            },
            "53": {
                "۱": "اور اَیسا ہُوا کہ اُنھوں نے بنی لامن کے قیدیوں کی نِگرانی کے لِیے مُحافظ تعیُّنات کِیے، اور اُنھیں جبراً بھیجا کہ وہ جا کر اپنے مُردے دفن کریں، ہاں، اور بنی نِیفی کے مُردوں کو بھی جو قتل ہُوئے تھے؛ اور مرونی نے اُن پر آدمی مُقرّر کِیے تاکہ اُن کے کام کرنے کے دوران میں اُن کی نِگرانی کریں۔",
                "۲": "اور مرونی، لِحی کے ساتھ میولک کے شہر روانہ ہو گیا اور شہر کا اِختیار حاصِل کِیا اور لِحی کو دے دِیا۔ اب دیکھو، یہ لِحی وہی مرد تھا، جو مرونی کی ساری جنگوں کی زیادہ تر لڑائیوں میں اُس کے ساتھ رہا تھا؛ اور وہ مرونی جَیسا مرد تھا، اور وہ ایک دُوسرے کی سلامتی کے باعث شادمان تھے؛ ہاں، وہ ایک دُوسرے کو عزیز تھے، اور نِیفی کی ساری قَوم بھی اُنھیں عزیز جانتی تھی۔",
                "۳": "اور اَیسا ہُوا کہ بنی لامن اپنے مُردوں اور بنی نِیفی کے مُردوں کو دفنانے کے بعد، فراوانی کے مُلک کی جانب واپس لوٹ آئے؛ اور تیعنقم نے، مرونی کی ہدایات کے مُطابق، اُنھیں اُس عِلاقے، یا شہرِ فراونی، کے گرِدا گرِد خندق کھودنے کا حُکم دِیا۔",
                "۴": "اور اُس نے حُکم دِیا کہ خندق کے اندرونی کِناروں پر لکڑی کے بند باندھے جائیں؛ اور وہ خندق میں سے مٹی نِکال کر لکڑی کے باندھے گئے بندوں کے ساتھ ساتھ ڈالتے جائیں؛ اور یُوں اُنھوں نے بنی لامن سے تب تک مُشقّت کرائی جب تک اُنھوں نے فراوانی کے شہر کے گِردا گِرد لکڑی کے بندوں سے باندھی گئی نہایت بُلند اور مضبُوط فصِیل نہ بنا لی۔",
                "۵": "اور یہ شہر اُس کے بعد سے ہمیشہ کے لِیے اِنتہائی مضبُوط ترین پناہ گاہ بن گیا؛ اور اِس شہر میں اُنھوں نے بنی لامن کے قیدیوں پر کڑی نِگرانی رکھی؛ ہاں، یعنی اُس فصِیل کے اندر بھی جب بنی نِیفی نے اُنھیں اپنے ہاتھوں سے بنانے کا حُکم دِیا تھا۔ اب مرونی بنی لامن سے کام کرانے کا پابند تھا، کیوں کہ دورانِ مُشقّت اُن کی نگرانی کرنا آسان تھا؛ اور وہ چاہتا تھا کہ جب وہ بنی لامن پر حملہ کرے تو اُس کی ساری فَوجیں موجُود ہوں۔",
                "۶": "اور اَیسا ہُوا کہ یُوں مرونی نے بنی لامن کی مضبُوط ترین فَوجوں میں سے ایک پر فتح پائی، اور میولک کے شہر پر قبضہ کر لِیا، جو نِیفی کے مُلک میں بنی لامن کی مضبُوط ترین پناہ گاہوں میں سے ایک تھی؛ اور یُوں اُس نے اپنے قیدیوں کو رکھنے کے لِیے قید خانہ بھی بنا لِیا تھا۔",
                "۷": "اور اَیسا ہُوا کہ اُس برس اُس نے بنی لامن کے ساتھ مزید جنگ کرنے کی کوشِش نہ کی، بلکہ اُس نے جنگ کی تیاری کرنے، ہاں، اور بنی لامن سے بچاؤ کی خاطر پناہ گاہوں کی تعمیر کرنے، اور ہاں اپنی عورتوں اور اپنے بچّوں کو قحط اور مُصیبت سے محفُوظ رکھنے، اور اپنی فَوجوں کو اَناج مُہیّا کرنے کے لِیے اپنے جنگ جُو مردوں کو لگا دِیا۔",
                "۸": "اب اَیسا ہُوا کہ مغربی سَمُندر کے جنُوب میں، بنی لامن کی فَوجوں نے، مرونی کی عدم موجُودگی کے دوران میں، بنی نِیفی کے ہاں بعض سازشوں کے باعث فسادات برپا کرائے تھے، جِن کی بدولت بنی لامن نے بنی نِیفی پر کسی حد غلبہ پا لِیا تھا، ہاں، اِس حد تک کہ مُلک کے اُس عِلاقہ میں اُنھوں نے مُتَعدد شہروں پر قبضہ جما لِیا تھا۔",
                "۹": "اور یُوں اپنے درمیان میں سِیہ کاری کے سبب سے، ہاں، اپنے درمیان فسادات اور سازشوں کی وجہ سے وہ بُہت زیادہ خطرناک صُورتِ حال میں گھِر گئے تھے۔",
                "۱۰": "اور اب دیکھو، مُجھے بنی عمون کی بابت کُچھ کہنا ہے، جو شُروع میں، لامنی تھے؛ لیکن عمون اور اُس کے ہم خِدمت بھائیوں کے ذریعے سے، بلکہ خُدا کی قُدرت اور کلام کے وسِیلہ سے، وہ خُداوند کی طرف رُجُوع لائے تھے؛ اور اُنھیں ضریملہ کے مُلک میں لایا گیا تھا، اور اُسی وقت سے بنی نِیفی اُن کی حِفاظت کرتے آ رہے تھے۔",
                "۱۱": "اور کیوں کہ اپنی قَسم کے باعث اُنھیں اپنے بھائیوں کے خِلاف ہتھیار اُٹھانے سے باز رکھا گیا تھا؛ پَس اُنھوں نے قسم کھا رکھی تھی کہ اب وہ کبھی خُون نہیں بہائیں گے؛ اور اپنی اِس قَسم کے باعث وہ ہلاک ہو گئے ہوتے؛ ہاں، اپنی قَسم کی بدولت وہ اپنے بھائیوں کے زیرِ عتاب آ گئے ہوتے، مگر عمون اور اُس کے بھائیوں کی اُن سے ہم دردی اور بُہت زیادہ محبّت کی بدولت اَیسا نہ ہُوا۔",
                "۱۲": "اور اِس سبب سے اُنھیں ضریملہ کے مُلک میں لایا گیا؛ اور بنی نِیفی ہمیشہ اُن کی حِفاظت کرتے رہے۔",
                "۱۳": "بلکہ اَیسا ہُوا کہ جب اُنھوں نے دیکھا کہ بنی نِیفی نے بڑے خطرات، اور بُہت سی صعُوبتیں اور تکلیفیں اُن کے لِیے برداشت کیں، تو اُن میں درد مندی کے جذبات جاگ اُٹھے اور چاہا کہ اپنے مُلک کے دِفاع کے لِیے ہتھیار اُٹھائیں۔",
                "۱۴": "بلکہ دیکھو، جب وہ جنگ کے ہتھیار اُٹھانے کو تھے، تو ہیلیمن اور اُس کے ہم خِدمت بھائیوں کے اِصرار نے اُنھیں روک دِیا، پَس وہ اُس قَسم کو توڑنے والے تھے جو اُنھوں نے کھائی تھی۔",
                "۱۵": "اور ہیلیمن ڈرا، کہیں اَیسا نہ ہو کہ اَیسا کرنے سے وہ اپنی جانیں کھو دیں؛ پَس وہ سب جو اِس عہد میں داخل ہو چُکے، اِس وقت اپنے بھائیوں کی خطرناک صُورتِ حال میں، اُن کو صعُوبتوں میں سے گُزرتا دیکھنے پر مجبُور تھے۔",
                "۱۶": "مگر دیکھو، اَیسا ہُوا کہ اُن کے کئی بیٹے تھے، جِنھوں نے یہ عہد نہیں باندھا تھا کہ وہ اپنے دُشمنوں کے خِلاف اپنے دِفاع کے لِیے جنگی ہتھیار نہ اُٹھائیں گے؛ پَس جِتنے بھی ہتھیار اُٹھا سکتے تھے، اُنھوں نے خُود کو اِس وقت تیار کِیا، اور اُنھوں نے اپنے آپ کو بنی نِیفی پُکارا۔",
                "۱۷": "اور بنی نِیفی کے لِیے آزادی کی جنگ کرنے کا اُنھوں نے عہد باندھا، ہاں، وطن کی حِفاظت کے لِیے اپنی جان نِثار کرنے کا؛ ہاں، یعنی اُنھوں نے عہد کِیا کہ وہ اپنی آزادی کو کبھی ترک نہیں کریں گے، بلکہ ہر صُورت میں بنی نِیفی کو اور اپنے آپ کو غُلامی سے بچا کر رکھیں گے۔",
                "۱۸": "اب دیکھو، وہ دو ہزار نوجوان تھے، جو اِس عہد میں داخل ہُوئے اور اپنے وطن کے دِفاع کی خاطر اپنے جنگی ہتھیار اُٹھائے۔",
                "۱۹": "اور اب دیکھو، اگرچہ اب تک وہ بنی نِیفی کے واسطے نقُصان کا سبب نہ تھے، اب اِس وقت وہ اُن کے بڑے مددگار بن گئے تھے؛ پَس اُنھوں نے اپنے جنگی ہتھیار اُٹھا لِیے، اور وہ چاہتے تھے کہ ہیلیمن اُن کا سردار ہو۔",
                "۲۰": "اور وہ سب نوجوان لڑکے تھے، اور وہ حوصلے اور قوت اور مُستعدی میں بھی بہت دلیر تھے؛ مگر دیکھو، یہ ہی سب کُچھ نہیں—وہ ایسے نوجوان تھے کہ جو کام بھی اُن کے سپُرد کِیا گیا، ہر بار وہ اُس پر پُورا اُترتے تھے۔",
                "۲۱": "ہاں، وہ سنجِیدہ اور دیانت دار نوجوان تھے، پَس اُنھیں خُدا کے حُکموں کو ماننے اور اُسی کی حُضُوری میں چلنے کی تعلِیم دی گئی تھی۔",
                "۲۲": "اور اب اَیسا ہُوا کہ ہیلیمن نے اپنے دو ہزار نوجوان سپاہِیوں کی قیادت کرتے ہُوئے، اُمّت کے تحفُظ کی خاطر مغربی سَمُندر کے ساتھ ساتھ جنُوب میں مُلک کی سرحدوں کی جانب پیش قدمی کی۔",
                "۲۳": "اور یُوں نِیفی کی اُمّت پر قضات کے عہدِ حُکُومت کا اٹھائیسواں برس ختم ہُوا۔"
            },
            "54": {
                "۱": "اور اب اَیسا ہُوا کہ قضات کے عہدِ حُکُومت کے اُنتیسویں برس کے شُروع میں، عیمرون نے مرونی کو اِس گُزارِش کے ساتھ پیغام بھیجا کہ وہ قیدیوں کا تبادلہ کرے۔",
                "۲": "اور اَیسا ہُوا کہ مرونی اِس درخواست پر نہایت خُوش ہُوا، پَس جو رسد لامنی قیدیوں کی کفالت کے لِیے دی جاتی تھی، وہ اُس سے اپنے لوگوں کی کفالت کرنے کا خواہاں تھا؛ اور وہ اپنی فَوج کو مضبُوط بنانے کے لِیے اپنے لوگوں کو بھرتی کرنے کا خواہش مند تھا۔",
                "۳": "اب بنی لامن نے بُہت ساری عورتوں اور بچّوں کو یرغمال بنا رکھا تھا، اور مرونی کے تمام قیدیوں میں نہ کوئی عورت تھی اور نہ کوئی بچّہ تھا یعنی مرونی نے جِن کو قیدی بنایا تھا؛ پَس مرونی نے بنی لامن سے بنی نِیفی کے زیادہ سے زیادہ قیدی چُھڑانے کے لِیے ترکِیب سوچی۔",
                "۴": "پَس اُس نے خط لِکھا، اور اُسے عیمرون کے اُسی نوکر کے ذریعے بھجوایا جو مرونی کے پاس خط لایا تھا، اب یہ وہ باتیں ہیں جو اُس نے عیمرون کو لِکھیں:",
                "۵": "دیکھ، عیمرون، مَیں نے تُجھے اِس جنگ کی بابت چند باتیں لِکھیں ہیں جِس کو تُو نے میری اُمّت پر مُسلط کِیا، یعنی تیرے بھائی نے اُن کے خِلاف لڑی، اور جِس کو تُو نے اُس کی موت کے بعد اب تک جاری رکھنے کا عزم کِیا ہے۔",
                "۶": "دیکھ، مَیں تُجھے خُدا کے اِنصاف، اور اُس کے شدِید قہر کی شمشِیر کی بابت چند باتیں بتانا چاہتا ہُوں، جو تیرے اُوپر لٹکی ہُوئی ہے، سِوا اِس کے کہ تُو تَوبہ کرے اور اپنی فَوجوں کو نِیفی کے مُلک سے نِکال کر اپنے مُلک میں لے جائے، یعنی جو تیری میراث کا مُلک ہے۔",
                "۷": "ہاں، مَیں تُجھے یہ باتیں بتاتا اگر تُو اِن پر کان لگانے کے قابل ہوتا؛ ہاں، مَیں تُجھے اُس خوف ناک جہنم کی بابت بتاتا جو تُجھ جَیسے اور تیرے بھائی جَیسے خُونیوں کی مُنتظر ہے، سِوا اِس کے کہ تُو تَوبہ کرے اور اپنے خُونی اِرادوں سے باز آئے، اور اپنی فَوجوں کے ساتھ اپنے عِلاقوں میں واپس چلا جائے۔",
                "۸": "مگر چُوں کہ تُو ایک مرتبہ اِن باتوں کو رَد کر چُکا ہے، اور خُداوند کی اُمّت کے خِلاف لڑ چُکا ہے، لہٰذا مُجھے توقع ہے کہ تُو پھر اَیسا کرے گا۔",
                "۹": "اور اب دیکھ، ہم تیرا مُقابلہ کرنے کے لِیے تیار ہیں؛ اور ہاں، سِوا اِس کے کہ تُو اپنے ناپاک اِرادوں سے باز آئے، دیکھ، تُجھ پر اُس خُدا کا قہر نازِل ہو گا، یعنی تیری مُکمل بربادی کے واسطے، جِس کو تُو نے رَد کِیا ہے۔",
                "۱۰": "بلکہ، خُداوند کی حیات کی قَسم، اگر تُو اپنی فَوجیں واپس نہیں بُلاتا تو ہماری فَوجیں تُجھ پر چڑھ آئیں گی، اور مَوت جلد تیرے پاس آئے گی، پَس ہم اپنے شہروں اور اپنے عِلاقوں کو اپنی حِفاظت میں رکھیں گے؛ ہاں، اور ہم اپنے مذہب اور اپنے خُدا کے حُکم کو قائم و دائم رکھیں گے۔",
                "۱۱": "بلکہ دیکھ، مُجھے لگتا ہے کہ تیرے ساتھ اِن امُور کی بابت بات کرنا بے سُود ہے؛ یعنی مُجھے یہ لگتا ہے کہ تُو دوزخ کا فرزند ہے؛ پَس مَیں تُجھے یہ بتا کر اپنا خط بند کروں گا کہ مَیں قیدیوں کا تبادلہ اِن شرائط کے علاوہ نہیں کروں گا، کہ تُو ایک قیدی کے بدلے ایک مرد اور اُس کی بیوی اور اُس کے بچّے واپس کرے گا؛ اگر تُجھے یہ صُورت منظور ہوگی تو مَیں تبادلہ کروں گا۔",
                "۱۲": "اور دیکھ، اگر تُو اَیسا نہیں کرے گا، تو مَیں اپنی فَوجوں کے ساتھ تُجھ پر چڑھائی کروں گا؛ ہاں، یعنی مَیں اپنی عورتوں اور اپنے بچّوں کو بھی مُسلح کرُوں گا، اور مَیں تُجھ پر چڑھ دوڑُوں گا، اور مَیں تیرے اپنے مُلک تک تیرا پِیچھا کرُوں گا، جو کہ ہماری وراثت کی پہلی سرزمین ہے؛ ہاں، اور خُون کا بدلا خُون، اور ہاں، جان کا بدلہ جان ہو گا؛ اور جب تک تُجھے رُویِ زِمین پر سے مِٹا نہیں دیتا مَیں تُجھ سے جنگ کرُوں گا۔",
                "۱۳": "دیکھ، مَیں غضب میں ہُوں اور میری قَوم بھی؛ تُو ہمیں ہلاک کرنا چاہتا تھا، اور ہم صرف اپنا دِفاع کرنے کے خواہاں رہے ہیں۔ بلکہ دیکھ، اگر تُو ہمیں مزید تباہ کرنے کا خواہاں ہے تو ہم تُجھے ہلاک کرنے کے خواہاں ہوں گے؛ ہاں، اور ہم اپنے مُلک، یعنی اپنی وراثت کی پہلی سرزمین کے خواہاں ہوں گے۔",
                "۱۴": "اب مَیں اپنا خط بند کرتا ہُوں۔ مَیں مرونی ہُوں؛ مَیں نِیفی کی اُمّت کا سردار ہُوں۔",
                "۱۵": "اب اَیسا ہُوا کہ عیمرون کو جب یہ خط مِلا تو وہ ناراض ہُوا؛ اور اُس نے مرونی کو ایک اور خط لِکھا، اور اُس نے جو باتیں لِکھیں، وہ یہ ہیں:",
                "۱۶": "مَیں بنی لامن کا بادِشاہ عیمرون ہُوں؛ مَیں عیمالیقیہ کا بھائی ہُوں، جِس کو تُو نے قتل کِیا ہے۔ دیکھ، مَیں اُس کے خُون کا تُجھ سے اِنتقام لُوں گا، ہاں، مَیں اپنی فَوجوں کے ساتھ تُجھ پر چڑھائی کرُوں گا کیوں کہ مَیں تیری دھمکیوں سے خَوف زدہ نہیں ہُوں۔",
                "۱۷": "پَس دیکھ، تیرے باپ دادا نے اپنے بھائیوں سے نا انصافی برتی، اِس حد تک کہ اُنھوں نے اُن سے حُکُومت کرنے کا حق چِھین لِیا جب کہ حقیقت میں یہ اُنھی کا حق تھا۔",
                "۱۸": "اور اب دیکھ، اگر تُو اپنے ہتھیار ڈال دے گا، اور اپنے آپ کو اُن کی حُکُومت کے تابع کرے گا جو حاکمیت کے اصلی حق دار ہیں، تب مَیں اپنے لوگوں کو ہتھیار ڈالنے اور پھر جنگ نہ کرنے کا حُکم دُوں گا۔",
                "۱۹": "دیکھ، تُو نے مُجھے اور میرے لوگوں کے خِلاف بہت سی دھمکیاں دی ہیں؛ مگر دیکھ، ہم تیری دھمکیوں سے ڈرتے نہیں ہیں۔",
                "۲۰": "تو بھی، مَیں خُوشی سے، تیری درخواست کے مُطابق قیدیوں کا تبادلہ کرنے کے لِیے تیار ہُوں، تاکہ مَیں اپنا اناج اپنے جنگ جُو مردوں کے لِیے بچا سُکوں؛ اور ہم اَیسی جنگ لڑیں گے جِس کی اِنتہا نہ ہو گی، اِس میں یا تو ہم بنی نِیفی کو اپنی حُکُومت کے تابع بنائیں گے یا پھر اُنھیں ہمیشہ کے لِیے فنا کر دیں گے۔",
                "۲۱": "اور اُس خُدا کی بابت جِسے تُو کہتا ہے کہ ہم نے رَد کر دیا ہے، دیکھ، ہم کسی اَیسی ہستی کو نہیں جانتے؛ نہ تُم جانتے ہو؛ لیکن اگر اَیسا ہے کہ کوئی اَیسی ہستی موجُود ہے، ہم نہیں سمجھتے مگر یہ کہ اُس نے ہمیں بھی تُمھاری طرح بنایا ہے۔",
                "۲۲": "اور اگر اَیسا ہے کہ اِبلِیس اور جہنم ہے، تو دیکھ کیا وہ تُجھے وہاں میرے بھائی کے پاس رہنے کو نہ بھیجے گا جِس کو تُو نے قتل کِیا، جِس کی بابت تُو نے اِشارہ دِیا ہے کہ وہ اَیسی جگہ پر گیا ہے؟ بلکہ دیکھ، اِن باتوں سے فرق نہیں پڑتا۔",
                "۲۳": "مَیں عیمرون ہُوں، اور ضورام کی نسل، جِس کو تیرے باپ دادا نے مجبُور کِیا اور یروشلِیم سے لے آئے۔",
                "۲۴": "اور دیکھ اب، مَیں دلیر لامنی ہُوں؛ دیکھ، اور یہ جنگ اُن کی خطاؤں کا اِنتقام لینے اور اُن سے حُکُومت کرنے کا حق حاصل کرنے اور قائم کرنے کے لِیے ہے؛ اور مَیں مرونی کے نام اپنے خط کو بند کرتا ہُوں۔"
            },
            "55": {
                "۱": "اب اَیسا ہُوا کہ جب مرونی کو یہ خط مِلا تو وہ مزید ناراض ہُوا، کیوں کہ وہ جانتا تھا کہ عیمرون کو اپنے فریب کا پُورا عِلم تھا؛ ہاں، وہ جانتا تھا کہ عیمرون کو معلُوم تھا کہ اُس نے بنی نِیفی کے خِلاف جِس جنگ کا آغاز کر دِیا تھا اِس بات کا اُس کے پاس کوئی مناسب جواز نہیں تھا۔",
                "۲": "اور اُس نے کہا: دیکھو، مَیں عیمرون کے ساتھ قیدیوں کا تبادلہ نہیں کرُوں گا، سِوا اِس کے کہ وہ اپنا اِرادہ ترک کرے، جَیسا کہ مَیں نے اپنے خط میں لِکھا ہے؛ پَس جتنا تسلط اُس نے حاصِل کرنا تھا کر لِیا مَیں اُسے مزید اَیسا کرنے نہیں دُوں گا۔",
                "۳": "دیکھو، مُجھے وہ جگہ معلُوم ہے جہاں بنی لامن نے میرے اُن لوگوں کو اپنی نگرانی میں رکھا ہے، جِنھیں وہ قیدی بنا کر لے گئے تھے؛ اور اگر عیمرون میری اُس درخواست کو نہیں مانے گا جو مَیں نے اپنے خط میں کی تھی، تو دیکھو، مَیں اُس کے ساتھ اپنے کہنے کے موافق کروں گا؛ ہاں، مَیں اُس وقت تک اُن کے درمیان میں مَوت کا بازار گرم رکھُوں گا جب تک وہ صُلح کے لِیے فریاد نہیں کریں گے۔",
                "۴": "اور اب اَیسا ہُوا کہ جب مرونی نے یہ باتیں کہہ دیں، تو اُس نے حُکم دِیا کہ اپنے آدمیوں کے درمیان میں ایسے شخص کی تلاش کی جائے جو اُن میں لامن کی نسل سے ہے۔",
                "۵": "اور اَیسا ہُوا کہ اُنھوں نے ایک آدمی تلاش کر لِیا، جِس کا نام لامن تھا؛ اور وہ اُس بادِشاہ کے نوکروں میں سے ایک تھا جِسے عیمالیقیہ نے قتل کِیا تھا۔",
                "۶": "اب مرونی نے حُکم دِیا کہ لامن اور اُس کے ساتھ اپنے آدمیوں کی تھوڑی تعداد کو اُن مُحافظوں کے پاس بھیجا جائے، جو بنی نِیفی کی نِگرانی کر رہے تھے۔",
                "۷": "اب جد کے شہر میں بنی نِیفی کی نِگرانی ہُوا کرتی تھی؛ پَس مرونی نے لامن کو مُقرّر کِیا اور حُکم دِیا کہ آدمیوں کی تھوڑی تعداد اُس کے ساتھ جائے۔",
                "۸": "اور جب شام ہُوئی تو لامن اُن مُحافظوں کے پاس گیا جو بنی نِیفی کی نِگرانی کر رہے تھے، اور دیکھو، اُنھوں نے اُسے آتے دیکھا اور اُس کو شناخت کے لِیے روکا؛ لیکن اُس نے زور سے چِلا کر اُنھیں کہا: ڈرو مت؛ دیکھو، مَیں لامنی ہُوں۔ دیکھو، ہم بنی نِیفی کی قید سے فرار ہو کر آئے ہیں، اور وہ سوئے ہوئے ہیں؛ اور دیکھو، ہم نے اُن کی مَے لے لی اور اپنے ساتھ لے آئے ہیں۔",
                "۹": "اب جب بنی لامن نے یہ باتیں سُنیں تو اُنھوں نے خُوشی سے اُس کا اِستقبال کِیا؛ اور اُنھوں نے اُس سے کہا: ہمیں بھی اپنی مَے دو، کہ ہم بھی پِیئں؛ ہم خُوش ہیں کہ تُم اپنے ساتھ مَے لائے ہو کیوں کہ ہم بُہت تھکے ہُوئے ہیں۔",
                "۱۰": "اَلبتہ لامن نے اُن سے کہا: جب تک ہم بنی نِیفی کے خِلاف لڑائی کرنے لِیے چڑھائی نہیں کرتے تب تک ہم مَے کو نہیں پِیتے۔ مگر اَیسا کہنے سے مَے پِینے کے لِیے اُن کی طلب مزید بڑھ گئی۔",
                "۱۱": "پَس، اُنھوں نے کہا: ہم تھک گئے ہیں، اِس لِیے چلو مَے میں سے پیتے ہیں، اور تھوڑے تھوڑے وقفہ سے اپنے حصّے کی لیتے رہیں گے، جو ہمیں بنی نِیفی کے خِلاف چڑھائی کرنے کے لِیے توانا رکھے گی۔",
                "۱۲": "اور لامن نے اُن سے کہا: تُم جَیسا چاہتے ہو کرو۔",
                "۱۳": "اور اَیسا ہُوا کہ اُنھوں نے کثرت سے مَے پی لی؛ اور یہ اُن کے لِیے خُوش ذائقہ تھی، اِس لِیے اُنھوں نے اِسے اور زیادہ کثرت سے پِیا؛ اور یہ اِنتہائی نشہ آور تھی، چُوں کہ اِس کو بڑا گاڑھا تیار کِیا گیا تھا۔",
                "۱۴": "اور اَیسا ہُوا کہ اُنھوں نے مَے پی اور خُوش ہُوئے، فی الفَور وہ سب متوالے ہو گئے۔",
                "۱۵": "اور اب جب لامن اور اُس کے آدمیوں نے دیکھا کہ وہ سب مَست ہو گئے، اور گہری نیند سو رہے تھے، تو وہ مرونی کے پاس واپس گئے اور سارا ماجرا اُس کو بتایا۔",
                "۱۶": "اور اب یہ مرونی کی تدبِیر کے عین مُطابق تھا۔ اور مرونی نے اپنے جنگ جُو مردوں کو جنگی ہتھیاروں سے لیس کِیا، اور جد کے شہر گیا، جِس دوران میں لامنی مُحافظ مَست ہو کر گہری نیند سو رہے تھے، تو اُس نے قیدیوں میں ہتھیار بانٹے، اتنے زیادہ کہ وہ سب مُسلح ہو گئے۔",
                "۱۷": "ہاں، یہاں تک کہ اُن کی عورتوں میں اور اُن کے سب بچُوں میں، جب مرونی نے، اُن سب قیدیوں کو جِتنے بھی جنگ کے ہتھیار اِستعمال کرنے کے قابل تھے، مُسلح کر لِیا؛ اور وہ ساری کارروائیاں اِنتہائی گہری خاموشی میں انجام پائیں۔",
                "۱۸": "بلکہ اگر وہ بنی لامن کو جگا دیتے، تو دیکھو وہ مَست تھے اور نِیفی اُنھیں قتل کر چُکے ہوتے۔",
                "۱۹": "اَلبتہ دیکھو، مرونی اَیسا کرنے کا خواہاں نہ تھا، وہ قتل یا خُون ریزی سے خُوش نہ ہوتا، بلکہ وہ اپنے لوگوں کو ہلاکت سے بچانے میں شادمان تھا؛ اور کہ اِس سبب سے وہ اپنے تئیں ناانصافی نہ لائے، وہ بنی لامن پر اُن کی مَستی کی حالت میں چڑھائی کر کے اُن کو تباہ و برباد کرنا نہیں چاہتا تھا۔",
                "۲۰": "بلکہ اُس نے اپنے اِرادوں کو پُورا کر لِیا تھا؛ پَس اُس نے بنی نِیفی کے اُن قیدیوں کو مُسلح کر دِیا تھا، جو شہر کی فصِیل کے اندر تھے، اور اُن کو اُن حصّوں پر قابض ہونے کے قابِل بنا دِیا، جو فصِیلوں کے اندر تھے۔",
                "۲۱": "اور پِھر اُس نے اُن جنگ جُو مردوں کو جو اُس کے ساتھ تھے تھوڑے فاصلے تک پِیچھے جانے اور بنی لامن کی فَوجوں کو گھیر لینے کا حُکم دِیا۔",
                "۲۲": "اب دیکھو یہ کارروائی رات کے وقت اَنجام پائی، پَس بنی لامن جب صُبح کو بےدار ہُوئے تو اُنھوں نے دیکھا کہ بنی نِیفی نے اُن کو شہر سے باہر محصُور کر رکھا تھا، اور شہر کے اندر اُن کے قیدی مُسلح تھے۔",
                "۲۳": "اور یُوں اُنھوں نے دیکھا کہ بنی نِیفی نے اُن پر غلبہ پا لِیا ہے؛ اور اِن حالات میں اُنھوں نے جانا کہ بنی نِیفی سے لڑنا مُناسب نہ ہو گا؛ پَس اُن کے سِپہ سالاروں نے اپنے آدمیوں کو جنگی ہتھیار ڈالنے کا حُکم دِیا، اور وہ اُنھیں لے کر آئے اور بنی نِیفی کے قدموں میں ڈال کر رحم کی فریاد کرنے لگے۔",
                "۲۴": "اب دیکھو، مرونی کی یہی تمنا تھی۔ اُس نے اُن کو جنگی قیدی بنایا، اور شہر پر قبضہ کر لِیا، اور اُس نے حُکم دِیا کہ اُن سب قیدیوں کو، جو بنی نیفی سے تھے، آزاد کِیا جائے؛ اور وہ مرونی کی فَوج میں شامِل ہُوئے، اور اُس کی فَوج کو بُہت زیادہ مضبُوط بنا دِیا۔",
                "۲۵": "اور اَیسا ہُوا کہ اُس نے بنی لامن، جِن کو اُس نے قیدی بنا لِیا تھا، جد شہر کے اِرد گِرد قلعہ بندی کو مضبُوط بنانے کے لِیے مُشقت پر لگانے کا حُکم دِیا۔",
                "۲۶": "اور اَیسا ہُوا کہ جب اُس نے اپنے اِرادوں کے مُطابق، جد شہر کی قلعہ بندی کر لی، تو اُس نے حُکم دِیا کہ اُس کے قیدیوں کو فراوانی کے شہر میں لے جایا جائے؛ اور اُس نے نہایت مضبُوط فَوج کے ساتھ اُس شہر کی حِفاظت بھی کی۔",
                "۲۷": "اور اَیسا ہُوا کہ اُنھوں نے، بنی لامن کی ساری سازشوں کے باوجود، اُن سب قیدیوں کی نِگرانی اور حفاظت کی جِنھیں اُنھوں نے پکڑا تھا، اور پُورے تسلط اور برتری کو بھی برقرار رکھا، جو اُنھوں نے دوبارہ حاصل کی تھی۔",
                "۲۸": "اور اَیسا ہُوا کہ نِیفی پھر سے فاتح ہونے لگے، اور اپنے حقوق اور مراعات دوبارہ پانے لگے۔",
                "۲۹": "بنی لامن نے کئی بار رات کو اُنھیں گھیرنے کی کوشِش کی، لیکن اِن کوشِشوں میں اُنھوں نے اپنے بُہت سارے قیدی گنوا دِیے۔",
                "۳۰": "اور کئی مرتبہ اُنھوں نے بنی نِیفی کو اپنی مَے دینے کی کوشِش کی، تاکہ وہ اُن کو زہر دے کر یا نشہ کی حالت میں ہلاک کر سکیں۔",
                "۳۱": "بلکہ دیکھو، بنی نِیفی نے اپنی مُصِیبت کے اِس دوران میں اپنے خُداوند کو یاد کرنے میں سُستی نہ برتی تھی۔ وہ اُن کے پھندوں میں نہ آئے؛ ہاں، وہ اُن کی مَے تب تک نہ پِیتے، جب تک کہ وہ پہلے بنی لامن کے قیدیوں کو اُس میں سے نہ دے دیتے۔",
                "۳۲": "اور یُوں وہ مُحتاط رہتے تھے کہ کوئی اُنھیں زہر نہ پِلا دے؛ پَس اگر اُن کی مَے کسی لامنی کے لِیے زہریلی ہوتی تو نِیفی کے لِیے بھی زہریلی ہوتی؛ اور یُوں وہ اُن کی ساری شرابوں کی جانچ کر لیتے تھے۔",
                "۳۳": "اور اب اَیسا ہُوا کہ مرونی کے لِیے ضرُوری تھا کہ وہ موریعنتن کے شہر پر حملہ کرنے کی تیاریاں کرتا؛ پَس دیکھو، بنی لامن اپنی مُشقتوں سے، موریعنتن کے شہر کی قلعہ بندی کرتے رہے جب تک کہ وہ نہایت مضبُوط پناہ گاہ نہ بن گیا۔",
                "۳۴": "اور وہ مُسلسل اُس شہر میں نئی فَوج، اور رسد کی نئی کھیپ لاتے رہتے تھے۔",
                "۳۵": "اور یُوں نِیفی کی قَوم پر قضات کے عہدِ حُکُومت کا اُنتیسواں برس ختم ہُوا۔"
            },
            "56": {
                "۱": "اور اب اَیسا ہُوا کہ قضات کے عہدِ حُکُومت کے تِیسویں برس کے پہلے مہینے کے دُوسرے روز، مرونی کو ہیلیمن کی طرف سے خط مِلا، جِس میں اُس مُلک کے اُن عِلاقوں کے باشِندوں کے حالات و مُعاملات کا تذکرہ کِیا گیا تھا۔",
                "۲": "اور یہ وہ باتیں ہیں جِن کو اُس نے قلم بند کِیا، فرمایا: خُداوند میں اور ہماری جنگی کارروائیوں کی صعُوبتوں میں، میرے پیارے عزیز بھائی، مرونی، مُجھے مُلک کے اِس علاقہ میں اپنی جنگی کارروائیوں کی بابت تُجھے کُچھ بتانا ہے۔",
                "۳": "دیکھ، اُس اُمّت کے دو ہزار فرزندان جِنھیں عمون نِیفی کے مُلک سے نِکال لایا تھا—اب تُو جان چُکا ہے کہ وہ لامن کی نسل سے ہیں، جو ہمارے باپ لِحی کا سب سے بڑا بیٹا تھا۔",
                "۴": "اب مُجھے اُن کی روایات یعنی اُن کی بے اعتقادی کی بابت تیرے سامنے دُہرانے کی کوئی ضرُورت نہیں، پَس تُو اِن سب باتوں سے واقِف ہے—",
                "۵": "پَس یہی کافی ہے کہ مَیں تُجھے بتاؤں کہ اِن دو ہزار نوجوانوں نے اپنے جنگی ہتھیار اُٹھا لِیے ہیں، اور چاہتے ہیں کہ مَیں اُن کا سردار ہُوں؛ اور ہم اپنے مُلک کے دِفاع کی خاطر نِکل آئے ہیں۔",
                "۶": "اور اب تُو اُس عہد کی بابت بھی جانتا ہے جو اُن کے والدوں نے باندھا تھا، کہ وہ اپنے بھائیوں کے خِلاف اُن کا خُون بہانے کے لِیے اپنے جنگی ہتھیار نہیں اُٹھائیں گے۔",
                "۷": "اَلبتہ چھبیسویں برس، جب اُنھوں نے اپنے لِیے ہماری اذیتیں اور ہماری مُصیبتیں دیکھیں، تو وہ اُس عہد کو توڑنے کو تھے جو اُنھوں نے باندھا تھا اور ہمارے دِفاع میں اپنے جنگی ہتھیار اُٹھانے کو تھے۔",
                "۸": "اَلبتہ مَیں اُنھیں دُکھ نہیں دُوں گا کہ وہ یہ عہد توڑ دِیں جو اُنھوں نے کِیا تھا، یہ سوچ کر کہ خُدا ہمیں اِتنا مضبُوط کرے گا، کہ ہم اُس عہد کو پُورا کرنے کی وجہ سے مزید دُکھ نہیں اُٹھائیں گے جو اُنھوں نے کِیا تھا۔",
                "۹": "بلکہ دیکھ، یہی ایک بات ہے جِس سے ہم سب خُوش ہوں گے۔ پَس دیکھ، چھبِیسویں برس میں، انتیپاس کی مدد کے لِیے جِس کو تُو نے مُلک کے اُس عِلاقہ کے لوگوں پر سردار مُقرّر کِیا، مَیں، ہیلیمن، یہودیہ کے شہر کے طرف پیش قدمی کرتے ہُوئے، اِن دو ہزار نوجوانوں کے آگے آگے تھا۔",
                "۱۰": "اور مَیں نے اپنے دو ہزار فرزندوں کو (پَس وہ میرے بیٹے کہلانے کے لائق ہیں) انتیپاس کی فَوج میں شامِل کِیا، جِس سے قُوت پا کر انتیپاس اِنتہائی خُوش ہُوا؛ پَس دیکھ، بنی لامن کی وجہ سے اُس کی فَوج کم ہوگئی تھی کیوں کہ اُن کی فَوجوں نے ہمارے جنگجُوؤں کی بڑی تعداد کو مار ڈالا تھا، پَس جِس سبب سے ہمیں ماتم کرنا پڑا ہے۔",
                "۱۱": "تو بھی، ہم اِس صدمہ پر خُود کو یُوں تسلی دیتے ہیں، کہ اُنھوں نے اپنے مُلک اور اپنے خُدا کی راہ میں جانیں دی ہیں، ہاں، اور وہ خُوش ہیں۔",
                "۱۲": "اور بنی لامن نے بُہت سے قیدی بھی بنا رکھے تھے، جو سب کے سب سِپہ سالار ہیں، پَس اُنھوں نے کسی اور کو زِندہ نہ چھوڑا۔ اور ہمارا خیال ہے کہ اب اِس وقت وہ نِیفی کے عِلاقہ میں ہیں؛ جِس سے لگتا ہے کہ اُنھیں ہلاک نہیں کِیا گیا ہے۔",
                "۱۳": "اور اب یہ وہی شہر ہیں جِن پر بنی لامن نے ہمارے بُہت دلیر فَوجیوں کا خُون بہا کر قبضہ کِیا تھا۔",
                "۱۴": "مانٹی کا عِلاقہ، یعنی مانٹی کا شہر، اور زِیضروم کا شہر، اور کمنائی کا شہر، اور انتیپارا کا شہر۔",
                "۱۵": "اور یہ وہ شہر ہیں جن پر اُن کا قبضہ تھا جب مَیں یہُودیہ کے شہر میں پُہنچا؛ اور مَیں نے دیکھا کہ اِس شہر کی قلعہ بندی کے لِیے انتیپاس اور اُس کے آدمی سخت مُشقت کر رہے ہیں۔",
                "۱۶": "ہاں، اور وہ بشری اور رُوحانی لحاظ سے افسُردہ تھے، پَس وہ دِن کے وقت دلیری سے لڑتے اور رات کے وقت بڑی محنت سے اپنے شہروں پر قبضہ قائم رکھتے تھے؛ اور یُوں اُنھوں نے ہر طرح کی بڑی بڑی صعُوبتیں برداشت کی تھیں۔",
                "۱۷": "اور اب اُنھوں نے اِس جگہ کو فتح کرنے یا پھر جان دینے کا عزم کر لِیا تھا؛ پَس تُو اچھی طرح جان سکتا ہے کہ یہ چھوٹی سی فَوج جو میں اپنے ساتھ لایا ہُوں، ہاں، میرے اُن بیٹوں نے، اُن کو بڑی اُمید اور اِنتہائی خُوشی دی ہے۔",
                "۱۸": "اور اب اَیسا ہُوا کہ جب بنی لامن نے دیکھا کہ انتیپاس کو اپنی فَوج کے لِیے ایک بڑی قوت حاصل ہو گئی ہے، تو عیمرون کے حُکم نے اُن کو یہُودیہ کے شہر پر چڑھائی نہ کرنے دی، یعنی ہمارے خِلاف، جنگ نہ کرنے دی۔",
                "۱۹": "اور یُوں ہم خُداوند کے مقبُولِ نظر ہُوئے؛ پَس وہ اِس وقت ہماری کم زوری میں ہم پر چڑھائی کر دیتے شاید وہ ہماری چھوٹی سی فَوج کو تباہ کر دیتے؛ مگر اِس طرح ہم بچا لِیے گئے۔",
                "۲۰": "عیمرون نے اُنھیں حُکم دِیا کہ وہ اُن شہروں پر قبضہ کیے رکھیں، جِنھیں اُنھوں نے حاصل کر لِیا تھا۔ اور یُوں چھبیسواں برس ختم ہُوا۔ اور ستائیسویں برس کے شُروع میں ہم نے اپنے شہر اور اپنے آپ کو دِفاع کے لِیے تیار کر لِیا تھا۔",
                "۲۱": "اب ہم چاہتے تھے کہ لامنی ہمارے خِلاف آئیں؛ کیوں کہ ہم اُن کے قلعوں پر حملہ نہیں کرنا چاہتے تھے۔",
                "۲۲": "اور اَیسا ہُوا کہ ہم نے اُس عِلاقہ میں بنی لامن کی نقل و حرکت پر نظر رکھنے کے لِیے، اُن کے اِردگِرد جاسُوس چھوڑ دِیے، تاکہ وہ دِن یا رات کو کسی وقت بھی ہمارے پاس سے گُزر کر ہمارے اُن شہروں پر حملہ نہ کر دیں جو شِمال کی جانب تھے۔",
                "۲۳": "پَس ہم جانتے تھے کہ اُن شہروں میں وہ اُن کے مقابلہ کے لِیے اِتنے مضبُوط نہ تھے؛ اس لیے ہم چاہتے تھے، اگر وہ ہمارے پاس سے گُزریں گے، تو ہم اُن پر پِیچھے سے ٹُوٹ پڑیں گے، اور یُوں بہ یک وقت پِیچھے سے اُن پر وار کریں جب سامنے سے اُن پر حملہ کِیا جا رہا ہو۔ ہمارا خیال تھا کہ ہم اُن پر فتح پا لیں گے؛ مگر دیکھو، ہماری اِس حسَرت پر ہمیں ناکامی ہُوئی۔",
                "۲۴": "اُنھوں نے نہ اپنی پُوری فَوج کے ساتھ، نہ کسی دستہ کے ساتھ، ہمارے قریب سے گُزرنے کی جُراَت کی، اِس خَوف سے کہ وہ بُہت مضبُوط نہ تھے اور اُنھیں شِکست کا ڈر تھا۔",
                "۲۵": "نہ اُنھوں نے ضریملہ کے شہر کی طرف پیش قدمی کی جُراَت کی؛ نہ اُنھوں نے نیفیہا کے شہر کی طرف دریاے صیدونؔ کے پانی کے سرچشمہ کو پار کرنے کی جُراَت کی۔",
                "۲۶": "اور یُوں اپنی فَوجوں کے ساتھ، اُنھوں نے اُن شہروں پر جو اُنھوں نے لے رکھے تھے قابض رہنے کا تہیہ کِیا ہُوا تھا۔",
                "۲۷": "اور اب اَیسا ہُوا کہ اِسی برس کے دُوسرے مہینے میں، میرے اُن دو ہزار بیٹوں کے والدوں کی طرف سے ہمارے پاس بُہت ساری کُمک پُہنچائی گئی۔",
                "۲۸": "اور ضریملہ کے مُلک سے دو ہزار آدمیوں کو بھی ہمارے پاس بھیجا گیا۔ اور یُوں ہم دس ہزار آدمیوں کے ساتھ چڑھائی کے لِیے تیار تھے، اُن کے لِیے رسد موجُود تھی، اور اُن کی بیویوں اور اُن کے بچّوں کے لِیے بھی۔",
                "۲۹": "اور بنی لامن، یُوں روز بہ روز ہماری بڑھتی ہُوئی فَوجوں، اور پُہنچائے گئے سازوسامان کو دیکھ کر، خَوف زدہ ہونے لگے، اور نِکل کر حملہ کرنے لگے، اُن کا خیال تھا کہ ہمیں مِلنے والی رسد اور کُمک کو روکیں۔",
                "۳۰": "اب جب ہم نے دیکھا کہ بنی لامن کی پریشانی اِس حوالے سے بڑھنے لگی ہے، تو ہم نے سوچا کہ اُن پر کوئی ترکِیب آزمائی جائے؛ پَس انتیپاس نے حُکم دِیا کہ مُجھے اپنے نوجوان بیٹوں کے ساتھ پڑوسی شہر کی طرف اَیسے بڑھنا چاہیے، گویا ہم پڑوسی شہر کے لِیے رسد لے جا رہے ہوں۔",
                "۳۱": "اور ہمیں انتیپارا کے شہر کے قریب جانا تھا، کہ گویا ہم شہر سے دُور، ساحلِ سَمُندر کی سرحدوں میں جا رہے ہوں۔",
                "۳۲": "اور اَیسا ہُوا کہ ہم اَیسے آگے بڑھے، گویا ہم اُس شہر میں اپنے سازوسامان کے ساتھ جا رہے ہوں۔",
                "۳۳": "اور اَیسا ہُوا کہ انتیپاس اپنی فَوج کے دستہ کے ساتھ آگے بڑھا، باقی ماندہ فَوج کو شہر کا دِفاع کرنے کے لِیے چھوڑ آیا۔ لیکن اُس نے اُس وقت تک پیش قدمی نہ کی جب تک مَیں اپنی تھوڑی سی فَوج کے ساتھ آگے نہ بڑھ گیا، اور انتیپاس کے شہر کے قریب تک نہ پُہنچ گیا۔",
                "۳۴": "اور اب، انتیپاس کے شہر میں بنی لامن کی مضبُوط ترین فَوج تعُینات تھی؛ ہاں، فَوج کی بڑی کثرت۔",
                "۳۵": "اور اَیسا ہُوا کہ جب اُنھیں اُن کے جاسُوسوں کے ذریعے سے خبر مِلی، تو وہ اپنی فَوج کے ساتھ آگے بڑھے اور ہمارے خِلاف پیش قدمی کی۔",
                "۳۶": "اور اَیسا ہُوا کہ ہم اُن کے سامنے شِمال کی طرف بھاگ گئے۔ اور یُوں ہم نے بنی لامن کی طاقت ور ترین فَوج کو جھانسا دِیِا۔",
                "۳۷": "ہاں، یعنی کافی دُور تک، اِس قدر دُور تک کہ جب اُنھوں نے دیکھا کہ انتیپاس کی فَوج اپنی پُوری قُوت کے ساتھ اُن کا تعاقب کر رہی ہے، تو وہ دائیں بائیں بالکل نہ مُڑے، بلکہ سیدھے راستے پر ہمارا تعاقب کرتے رہے؛ اور، جیسا ہم نے سوچا تھا، اُن کا اِرادہ تھا کہ انتیپاس کے اُن تک پُہنچنے سے پہلے وہ ہمیں ہلاک کر دیں گے، اور یہ اِس لِیے کہ ہمارے جنگ جُو اُنھیں محصُور نہ کر لیں۔",
                "۳۸": "اور اب انتیپاس نے، ہمارے خطرہ کو بھانپ لِیا، تو اپنی فَوج کی پیش قدمی تیز کر دی۔ اَلبتہ دیکھو، رات ہوگئی؛ پَس وہ ہم تک پُہنچ نہ پائے، نہ انتیپاس اُن تک پُہنچ پایا؛ پَس ہم نے رات گُزارنے کے لِیے وہاں پڑاؤ ڈالا۔",
                "۳۹": "اور اَیسا ہُوا کہ صُبح طلُوع ہونے سے پہلے، دیکھو، بنی لامن ہمارے تعاقب میں تھے۔ اب ہم میں اُن کا مُقابلہ کرنے کی زیادہ سکت نہ تھی؛ ہاں، مَیں نہیں چاہُوں گا کہ میرے نوجوان بیٹے اُن کے ہاتھوں شِکست کھائیں؛ پَس ہم نے اپنی پیش قدمی جاری رکھی، اور ہم بِیابان میں آگے بڑھتے رہے۔",
                "۴۰": "اب اِس خَوف کے سبب سے کہ وہ محصُور نہ کر لِیے جائیں اُن میں نہ دائیں نہ بائیں مُڑنے کی جُراَت تھی؛ اُن کے نِرغے میں آ جانے کے خَوف کے سبب سے مَیں بھی نہ دائیں نہ بائیں مُڑا، اور ہم اُن کے خِلاف کھڑے نہ رہ سکتے، بلکہ مارے جاتے اور پھر وہ اپنی راہ جاتے؛ اَس لِیے ہم سب اُس دِن اندھیرا ہونے تک بِیابان میں بھاگتے رہے۔",
                "۴۱": "اور اَیسا ہُوا کہ پھر جب صُبح کی روشنی نمُودار ہُوئی تو دیکھا بنی لامن ہم پر حملہ آور ہونے کو تھے، اور ہم اُن کے سامنے سے بھاگ گئے۔",
                "۴۲": "بلکہ اَیسا ہُوا کہ ابھی اُنھوں نے زیادہ دُور تک ہمارا پِیچھا نہ کِیا تھا کہ وہ رُک گئے؛ اور یہ ساتویں مہینے کے تِیسرے دِن کی صُبح تھی۔",
                "۴۳": "اور اب، ہمیں معلُوم نہ تھا کہ آیا انتیپاس نے اُنھیں آ لیا ہے، اَلبتہ مَیں نے اپنے جنگ جُو مردوں سے کہا: دیکھو، ہمارے خیال میں یہ مُمکن ہے کہ وہ اِس نِیّت سے رُک گئے ہیں کہ ہم اُن پر حملہ کریں، تاکہ وہ ہمیں اپنے جال میں پھانس لیں؛",
                "۴۴": "پَس میرے بیٹو، تُم کیا کہتے ہو، کیا تُم اُن کے خِلاف لڑائی کے لِیے جاؤ گے؟",
                "۴۵": "اور اب میرے پیارے بھائی مرونی، مَیں تُم سے کہتا ہُوں، کہ مَیں نے اِتنا زیادہ حوصلہ نہیں دیکھا، نہیں، پُورے بنی نِیفی میں کبھی نہیں۔",
                "۴۶": "پَس جِس طرح مَیں نے ہمیشہ اُن کو اپنے بیٹے کہا (کیوں کہ وہ سب نہایت نو عُمر تھے) حتیٰ کہ اُسی طرح اُنھوں نے مُجھ سے کہا: باپ، دیکھ ہمارا خُدا ہمارے ساتھ ہے، اور وہ ہمیں شِکست نہ کھانے دے گا؛ تو آؤ آگے بڑھیں؛ ہم اپنے بھائیوں کو قتل نہیں کریں گے اگر وہ ہمیں اکیلا چھوڑ دیں؛ پَس آؤ چلیں، کہیں اَیسا نہ ہو کہ وہ انتیپاس کی فَوج پر غالِب آ جائیں۔",
                "۴۷": "اب اُنھوں نے کبھی جنگ نہ لڑی تھی، تو بھی وہ مَوت سے خَوف زدہ نہ تھے؛ اور اُنھوں نے اپنی زِندگیوں سے زیادہ اپنے والدوں کی آزادی کے بارے میں سوچا؛ ہاں، اُنھوں نے اپنی ماؤں سے یہ تربِیّت پائی تھی، کہ اگر اُنھوں نے شک و شُبہ نہ کِیا، تو خُدا اُن کو رہائی دے گا۔",
                "۴۸": "اور اُنھوں نے اپنی ماؤں کی تعلِیم کی بابت مُجھے بتایا، یہ کہہ کر: کہ: ہم نے اپنی ماؤں کی باتوں پر شک نہیں کِیا۔",
                "۴۹": "اور اَیسا ہُوا کہ مَیں اپنے دو ہزار کے ساتھ بنی لامن کی طرف واپس مُڑا، جِنھوں نے ہمارا تعاقب کِیا تھا۔ اور اب دیکھو، انتیپاس کی فَوجوں نے اُن کو آ لیا، اور خَوف ناک جنگ شُروع ہو گئی۔",
                "۵۰": "اور انتیپاس کی فَوج، اِتنے کم وقت میں طویِل تعاقب کے باعث، نڈھال ہونے کے سبب سے بنی لامن کے قابو میں آنے کو تھی؛ اور اگر مَیں اپنے دو ہزار کے ساتھ واپس نہ جاتا تو وہ اپنے مقصد میں کام یاب ہو چُکے ہوتے۔",
                "۵۱": "پَس انتیپاس، اور اُس کے کئی سردار، اپنی تھکن کے باعث، تہِ تیغ کِیے جا چُکے تھے، جو کہ اُن کے تعاقب کی تیز رفتار کا نتِیجہ تھا—اِس لِیے انتیپاس کے آدمی اپنے سرداروں کی ہلاکت کے باعث گھبرا کر بنی لامن کے سامنے پَسپا ہونے لگے تھے۔",
                "۵۲": "اور اَیسا ہُوا کہ بنی لامن کا حوصلہ بُلند ہُوا، اور اُن کا تعاقب کرنے لگے؛ اور یُوں بنی لامن بڑی قُوت سے اُن کا تعاقب کر رہے تھے، جب ہیلیمن نے اپنے دو ہزار کے ساتھ اُنھیں عقب سے جا لیا، اور اُن کو بڑی تیزی سے قتل کرنے لگا، اِس حد تک کہ بنی لامن کی پُوری فَوج رُکی اور ہیلیمن کی جانب مُڑی۔",
                "۵۳": "اب جب انتیپاس کے لوگوں نے دیکھا کہ بنی لامن نے اپنا رُخ موڑ لِیا ہے، تو اُنھوں نے اپنے آدمیوں کو اِکٹھا کِیا اور پھر بنی لامن کو عقب سے جا لِیا۔",
                "۵۴": "اور اب اَیسا ہُوا کہ ہم، بنی نِیفی، بنی انتیپاس، اور مَیں نے اپنے دو ہزار کے ساتھ، بنی لامن کو گھیرے میں لے لِیا، اور اُنھیں ہلاک کر دِیا؛ ہاں، یہاں تک کہ وہ اپنے جنگی ہتھیار ڈالنے پر مجبُور ہو گئے اور خُود کو جنگی قیدی بھی بنا لِیا۔",
                "۵۵": "اور اب اَیسا ہُوا کہ جب اُنھوں نے اپنے آپ کو ہمارے حوالے کر دِیا، دیکھو، تو مَیں نے اُن سب نوجوانوں کو ڈرتے ڈرتے شُمار کِیا، جو میرے ساتھ لڑ رہے تھے، مبادا اِن میں سے کئی قتل ہو گئے ہوں گے۔",
                "۵۶": "مگر دیکھو، میری نہایت خُوشی کا باعث، کہ اُن میں ایک بھی جان زمِین پر نہ گِری تھی؛ ہاں، اور وہ خُدا کی قُدرت کے ساتھ اَیسی جنگ لڑے؛ ہاں، کبھی کسی آدمی نے نہ جانا ہو گا کہ کوئی اِتنی مُعجزانہ قُدرت کے ساتھ لڑا ہو گا؛ اور اُنھوں نے اَیسی زبردست قُوت کے ساتھ بنی لامن پر چڑھائی کی، کہ اُنھیں خَوف زدہ کر دِیا؛ اور اِس سبب سے بنی لامن نے جنگی قیدیوں کی حیثیت سے اپنی گرفتاری دے دی۔",
                "۵۷": "اور چُوں کہ ہمارے پاس اپنے قیدیوں کے لِیے جگہ نہ تھی، کہ ہم بنی لامن کی فَوجوں سے بچا کر اُن کی نِگرانی کر سکیں، پَس ہم نے اُنھیں، انتیپاس کے اُن آدمیوں کے ساتھ، ضریملہ کے مُلک میں بھیج دِیا، اور باقی ماندہ کو مَیں نے لِیا اور اُن کو اپنے عمونی جواں مردوں کے ساتھ شامِل کِیا، اور واپس یہُودیہ کے شہر کی طرف پیش قدمی کی۔"
            },
            "57": {
                "۱": "اور اب اَیسا ہُوا کہ مُجھے عیمرون بادِشاہ، کی طرف سے خط مِلا، جِس میں لِکھا تھا کہ اگر مَیں اُن جنگی قیدیوں کو چھوڑ دُوں جِنھیں ہم نے پکڑا تھا تو وہ انتیپارا کا شہر ہمارے حوالے کر دے گا۔",
                "۲": "مگر مَیں نے بادِشاہ کو خط بھیجا کہ ہمیں یقِین تھا کہ ہماری فَوجی قُوتوں کے بل پر انتیپارا کا شہر لینے کے لِیے ہماری فَوجی قُوت کافی تھی؛ اور اُس شہر کے قیدیوں کو رِہا کرنا ہماری بے عقلی ہو گی، اور کہ ہم اپنے قیدیوں کو صرف تبادلہ میں رِہا کریں گے۔",
                "۳": "اور عیمرون نے میرے خط کو رَد کر دِیا، کیوں کہ وہ قیدیوں کا تبادلہ نہیں کرنا چاہتا تھا؛ پَس ہم نے انتیپارا کے شہر کے خِلاف جانے کی تیاریاں شُروع کر دیں۔",
                "۴": "اَلبتہ انتیپارا کے لوگ شہر چھوڑ کر چلے گئے، اور دُوسرے شہروں کو بھاگ گئے، جہاں پر اُن کا قبضہ تھا، تاکہ اُن کی قلعہ بندی کریں؛ اور یُوں انتیپارا کا شہر ہمارے ہاتھوں میں آ گیا۔",
                "۵": "اور یُوں قضات کے عہدِ حُکُومت کا اٹھائِیسواں برس ختم ہُوا۔",
                "۶": "اور اَیسا ہُوا کہ اُنتِیسویں برس کے شُروع میں، ضریملہ کے مُلک اور ہمارے اِرد گِرد کے عِلاقوں سے ہمیں رسد کی کھیپ مِلی، میرے دو ہزار جوانوں کے چھوٹے دستہ میں عمونیوں کے ساٹھ بیٹوں کے علاوہ جو اپنے بھائیوں میں شامِل ہُوئے، ہماری فَوج میں چھے ہزار آدمیوں کا اضافہ بھی ہُوا۔ اور دیکھو، اب ہم مضبُوط ہو گئے تھے، ہاں، اور ہمیں وافر رسد بھی پُہنچائی گئی تھی۔",
                "۷": "اور اَیسا ہُوا کہ ہماری خواہش تھی کہ اُس فَوج کے ساتھ لڑائی لڑیں جو قُمنی شہر کی حِفاظت کے لِیے نافذ کی گئی تھی۔",
                "۸": "اور اب دیکھو، مَیں تُجھے دِکھاؤں گا کہ ہم نے جلد اپنی خواہش کو پُورا کر لِیا؛ ہاں، ہم نے اُن کو رسد کی کھیپ موصُول کرنے سے کُچھ دیر پہلے، اپنی مضبُوط فَوج کے ساتھ، یعنی اپنی مضبُوط فَوج کے ایک دستہ کے ساتھ، رات کو، قُمنی شہر کو گھیر لِیا۔",
                "۹": "اور اَیسا ہُوا کہ ہم نے کئی راتوں تک شہر کے اِرد گِرد خیمے لگائے رکھے، بلکہ ہم اپنی تلواروں پر سوتے، اور مُحافظ مُقرّر کرتے، تاکہ بنی لامن رات کے وقت ہم پر نہ چڑھ آئیں اور ہمیں ہلاک کر دیں، جِس کی اُنھوں نے کئی بار کوشِش کی تھی؛ لیکن جتنی مرتبہ اُنھوں نے اَیسا کِیا، اُن کا خُون بہایا گیا۔",
                "۱۰": "آخِر کار اُن کی رسد آ پُہنچی، اور وہ رات کے وقت شہر میں داخل ہونے کو تھے۔ اور بنی لامن کی بجائے، وہاں پر ہم نِیفی پُہنچ گئے؛ پَس، ہم نے اُنھیں اور اُن کی رسد کو ضبط کر لِیا۔",
                "۱۱": "اور اِس طرح سے بنی لامن کی رسد کٹنے کے باوجود، وہ شہر پر ہنُوز قابض رہنے کا تہیہ کِیے ہُوئے تھے؛ پَس یہ اہم ہو گیا کہ ہم اُس رسد کو لیں اور یہُودیہ کو بھیجیں، اور اپنے قیدیوں کو ضریملہ کے عِلاقہ کو بھیجیں۔",
                "۱۲": "اور اَیسا ہُوا کہ زیادہ دِن نہ گُزرے تھے کہ مدد پُہنچنے کی بنی لامن کی تمام اُمیدیں ختم ہونے لگیں، پَس اُنھوں نے شہر ہمارے حوالے کر دِیا اور یُوں ہم نے قُمنی کے شہر پر قابض ہونے کے اپنے منصوبے کو تکمیل تک پُہنچایا۔",
                "۱۳": "بلکہ اَیسا ہُوا کہ ہمارے قیدی بے شُمار تھے، کہ ہماری تعداد کثِیر ہونے کے باوجود ہمیں اپنی ساری فَوج کو اُن کی نِگرانی پر لگانا پڑا یا اُنھیں ہلاک کرنا پڑا۔",
                "۱۴": "پَس دیکھ، وہ بڑی تعداد میں ٹُوٹ کر باہر آ گئے، اور پتھروں کے ساتھ، اور لاٹھیوں کے ساتھ، یا جو کُچھ اُن کے ہاتھوں میں آیا، یہاں تک کہ ہم اُن کے ساتھ لڑے اور ہم نے اُن میں سے دو ہزار سے زیادہ کو قتل کر دِیا۔",
                "۱۵": "پَس ہمارے لِیے یہ ضرُوری ہو گیا تھا، کہ ہم اُن کی زِندگیاں ختم کریں، یا ہاتھوں میں تلواریں لِیے ضریملہ کے مُلک تک اُن کی نگرانی کریں؛ اور ہماری رسد ہمارے لوگوں کی ضرُورت سے زیادہ نہیں تھی، اگرچہ ہم بنی لامن کی رسد کو مالِ غنِیمت بنا چُکے تھے۔",
                "۱۶": "اور اب، اِن اِنتہائی نازک حالات میں، اِن جنگی قیدیوں کا مُعاملہ نہایت سنگین ہو گیا تھا؛ بہرکیف، ہم نے فیصلہ کِیا کہ اُنھیں ضریملہ کے عِلاقہ میں بھیج دِیا جائے؛ پَس ہم نے اپنے جنگ جُو مردوں کا ایک دستہ مُنتخب کِیا، اور ضریملہ کے عِلاقہ میں جانے کے لِیے اپنے قیدیوں پر اُنھیں اِختیار دِیا۔",
                "۱۷": "مگر اَیسا ہُوا کہ اگلی صُبح وہ واپس آ گئے۔ اور اب دیکھ، ہم نے اُن قیدیوں کے بارے میں کوئی باز پُرس نہ کی؛ پَس دیکھ، عیمرون نے اُن کی مدد کے لِیے رسد کی نئی کھیپ اور بے شُمار آدمیوں کی فَوج بھیج دی اور وہ ہمیں اُن کے ہاتھوں میں گِرنے سے بچانے کے لِیے بروقت واپس آئے۔ کیوں کہ دیکھ، بنی لامن نے ہم پر چڑھائی کر دی۔",
                "۱۸": "اور اَیسا ہُوا کہ اُن آدمیوں کو جِنھیں ہم نے قیدیوں کے ساتھ بھیجا، اُنھیں روکنے کے لِیے بروقت وہاں پُہنچے، جب کہ وہ ہم پر غالِب آنے کو تھے۔",
                "۱۹": "مگر دیکھ، میرے دو ہزار اور ساٹھ کا چھوٹا سا دستہ سب سے زیادہ تُندی سے لڑا؛ ہاں، وہ بنی لامن کے سامنے مضبُوط رہے، اور اُن سب کو موت کے گھاٹ اُتارتے رہے جو اُن کے مُقابل آئے۔",
                "۲۰": "اور جب ہماری باقی ماندہ فَوج بنی لامن کے سامنے پَسپا ہونے کو تھی، دیکھ، وہ دو ہزار اور ساٹھ مضبُوط اور پُر عزم رہے۔",
                "۲۱": "ہاں، اور اُنھوں نے حُکم کے ہر لفظ کو عین قطعیت سے مانا؛ اور جاں فشانی سے پُورا کِیا، ہاں اور حتیٰ کہ اُن کے اِیمان کے مُطابق اُن کے ساتھ کِیا گیا؛ اور مُجھے وہ الفاظ یاد آئے جو اُنھوں نے مُجھ سے کہے کہ اُن کی ماؤں نے اُنھیں سِکھایا تھا۔",
                "۲۲": "اور اب دیکھ یہی میرے وہ بیٹے، اور وہ جنگ جُو مرد تھے، جو قیدیوں کو لے جانے کے لِیے چُنے گئے تھے، اِس عظیم فتح کے لِیے ہم اِن کے قرض دار ہیں؛ پَس یہ وہی تھے جِنھوں نے بنی لامن کو شِکست دی تھی؛ چُناں چہ بنی لامن مانٹی کے شہر کی طرف دھکیل دِیے گئے تھے۔",
                "۲۳": "اور ہم نے اپنے شہر قُمنی کو بچائے رکھا، اور سب تلوار سے ہلاک تو نہ ہُوئے تھے؛ پھر بھی، ہمیں بڑا نقصان اُٹھانا پڑا تھا۔",
                "۲۴": "اور اَیسا ہُوا کہ بنی لامن کے فرار ہو جانے کے بعد، مَیں نے فوراً حُکم دِیا کہ اپنے جنگ جُو مردوں کو جو زخمی تھے اُن کو لاشوں کے بِیچ میں سے نِکال لِیا جائے، اور اُن کے زخموں کی مرہم پٹی کی جائے۔",
                "۲۵": "اور اَیسا ہُوا کہ میرے دو ہزار اور ساٹھ نوجوانوں میں دو سو اَیسے تھے جو خُون بہنے کے باعث بے ہوش ہو گئے تھے؛ لہٰذا، ہمارے لِیے بڑی حیران کُن بات تھی، اور ہماری ساری فَوج کی خُوشی کا سبب بھی یہی تھا، کہ خُدا کی رحمت کے وسِیلہ سے، اُن میں سے کوئی ایک جان بھی اَیسی نہ تھی جو ہلاک ہُوئی ہو؛ ہاں، اور نہ اُن میں کوئی اَیسی جان تھی، جِس کو کئی زخم نہ لگے ہوں۔",
                "۲۶": "اور اب اُن کا بچایا جانا ہماری ساری فَوج کے لِیے حیران کُن تھا، ہاں، کہ وہ بچا لِیے جائیں گے اگرچہ ہمارے بھائیوں میں سے ہزار تھے جو مارے گئے۔ اور ہم لائِق طور پر اِس ماجرا کو خُدا کی مُعجزانہ قُدرت سے تعبِیر کرتے ہیں، اُس بے حد اِیمان کی بدولت جس پر یقِین کرنے کی اُنھیں تعلِیم دی گئی تھی—کہ خُدا عادِل ہے اور جو کوئی بھی شک نہ کرے گا وہ خُدا کی حیرت خیز قُدرت سے بچا لِیا جائے گا۔",
                "۲۷": "اب یہ اُن کا اِیمان تھا جِن کی بابت مَیں نے کہا تھا؛ وہ نوجوان ہیں، اور اُن کے ذہن پُختہ ہیں، اور وہ پیہم خُدا پر توکُّل کرتے ہیں۔",
                "۲۸": "اور اب اَیسا ہُوا کہ ہم نے اپنے زخمی آدمیوں کی اِس طرح دیکھ بھال کرنے کے بعد، اور اپنے مُردوں کو اور بنی لامن کے مُردوں کو بھی دفن کرنے کے بعد، جو کہ بے شُمار تھے، دیکھ، ہم نے جد سے اُن قیدیوں کی بابت دریافت کِیا جِن کے ساتھ وہ ضریملہ کے مُلک میں جانے کے لِیے روانہ ہُوا تھا۔",
                "۲۹": "اب جد اُس فَوجی دستہ کا سِپہ سالار تھا جِس نے اُنھیں اُس مُلک تک پُہنچانے کے لِیے نگرانی سنبھالی تھی۔",
                "۳۰": "اور اب، یہ وہ باتیں ہیں جو جد نے مُجھے بتائیں: دیکھ ہم نے اپنے قیدیوں کے ساتھ ضریملہ کے مُلک جانا شُروع کِیا۔ اور اَیسا ہوا کہ ہماری مُلاقات ہماری فَوجوں کے جاسُوسوں سے ہُوئی، جو بنی لامن کے پڑاؤ پر نظر رکھنے کے لِیے بھیجے گئے تھے۔",
                "۳۱": "اور اُنھوں نے چِیخ چِیخ کر ہم سے کہا—دیکھو، بنی لامن کی فَوجیں قُمنی کے شہر کی طرف پیش قدمی کر رہی ہیں؛ اور دیکھو، وہ اُن پر ٹُوٹ پڑیں گی، ہاں، ہمارے لوگوں کو تباہ و برباد کر دیں گی۔",
                "۳۲": "اور اَیسا ہُوا کہ ہمارے قیدیوں نے اُن کا چِلانا سُنا، جِس کی وجہ سے اُنھوں نے ہمت پکڑی اور وہ ہمارے خِلاف بغاوت کرنے کے لِیے اُٹھ کھڑے ہُوئے۔",
                "۳۳": "اور اَیسا ہُوا کہ اُن کی بغاوت کے باعث ہماری تلواریں اُن پر برسنے لگیں۔ اور اَیسا ہُوا کہ وہ اَیکا کر کے ہماری تلواروں کی طرف لپکے، جِس سے زیادہ تر ہلاک ہُوئے؛ اور باقی ماندہ صفوں کو توڑ کر ہمارے سامنے سے بھاگ نِکلے۔",
                "۳۴": "اور دیکھ جب وہ بھاگ گئے اور ہم اُن کو پکڑ نہ سکے، تو ہم نے بڑی تیزی سے قُمنی کے شہر کی طرف پیش قدمی کر دی؛ اور دیکھ، شہر کو بچانے کے لِیے ہم اپنے بھائیوں کی مدد کے واسطے بروقت پُہنچ گئے۔",
                "۳۵": "اور دیکھ، اب ہم ایک بار پھر دُشمن کے ہاتھوں سے چُھڑائے گئے ہیں۔ اور ہمارے خُدا کا نام مُبارک ہے؛ پَس دیکھ، یہ وہی ہے جِس نے ہمیں چُھڑایا ہے؛ ہاں، جِس نے ہمارے لِیے بڑے بڑے کام کِیے ہیں۔",
                "۳۶": "اب اَیسا ہُوا کہ جب مُجھ، ہیلیمن، نے جد کی یہ باتیں سُنیں، تو مَیں خُوشی سے بھر گیا کیوں کہ خُدا کی رحمت سے ہم بچائے گئے، تاکہ ہم سب ہلاک نہ کِیے جائیں؛ ہاں، میرا اِیمان ہے کہ اُن کی جانیں جو بنی لامن کے ہاتھوں مارے گئے ہیں خُدا کے آرام میں داخل ہو چُکی ہیں۔"
            },
            "58": {
                "۱": "اور دیکھ، اب اَیسا تھا کہ ہمارا اَگلا ہدف مانٹی کے شہر کو فتح کرنا تھا؛ لیکن دیکھ، کوئی راستا نہ تھا کہ ہم اپنے چھوٹے فَوجی دستوں کے ساتھ اُنھیں شہر سے باہر نِکال سکتے۔ پَس دیکھ، جو کُچھ اب تک ہم کر چُکے تھے اُنھیں یاد تھا؛ پَس ہم اُن کے قلعوں سے باہر نِکالنے کے لِیے اُنھیں کوئی جھانسا نہیں دے سکتے تھے۔",
                "۲": "اور وہ تعداد میں ہماری فَوج کے مُقابلے میں کہیں زیادہ تھے، چُناں چہ آگے بڑھ کر اُن کے قعلوں پر حملہ کرنے کی جُراَت ہم میں نہ تھی۔",
                "۳": "ہاں، اور ہمارے لِیے یہ لازِم ہو گیا کہ ہم اپنے جنگ جُو مردوں کو اپنے مُلک کے اُن عِلاقوں میں تعُینات کریں جِنھیں ہم نے دوبارہ فتح کِیا تھا؛ پَس مُناسب جانا کہ ہم اِنتظار کریں، ہو سکتا ہے کہ ضریملہ کے مُلک سے مزید کُمک پُہنچ جائے اور رسد کی نئی کھیپ بھی۔",
                "۴": "اور اَیسا ہُوا کہ یُوں مَیں نے اپنی اُمّت کا حال بیان کرنے کے لِیے اپنے مُلک کے حاکم کے پاس ایلچی بھیجا۔ اور اَیسا ہُوا کہ ہم نے ضریملہ کے مُلک سے رسد اور کُمک کے پُہنچنے کا اِنتظار کِیا۔",
                "۵": "بلکہ دیکھ، اِس سے ہمیں بُہت کم فائدہ ہُوا، پَس بنی لامن کو بھی دِن بہ دِن بُہت سی کُمک اور بُہت سی رسد بھی مِل رہی تھی؛ اور اُس عرصہ کے دوران میں ہمارے حالات کُچھ اَیسے ہی تھے۔",
                "۶": "اور وقتاً فوقتاً مکاری سے ہمیں تباہ و برباد کرنے کا تہیہ کِیے ہُوئے، لامنی اچانک ہم پر حملہ آور ہوتے رہتے تھے؛ بہرکیف، ہم اُن کی کمِین گاہوں اور قعلوں کے باعث اُن کے خِلاف لڑائی نہ کر سکتے تھے۔",
                "۷": "اور اَیسا ہُوا کہ اِن مشکل حالات میں ہم نے کئی مہینوں تک اِنتظار کیا، یہاں تک کہ خُوراک کی کمی کے باعث ہلاک ہونے کے قرِیب تھے۔",
                "۸": "بلکہ اَیسا ہُوا کہ ہمیں خُوراک مِل گئی، جو دو ہزار جنگ جُو مردوں کی فَوج کی نگرانی میں ہماری مدد کے لِیے لائی گئی؛ اور یہی وہ ساری رسد تھی جو ہم تک پُہنچی، اپنا اور اپنے مُلک کا دِفاع کرنے کے واسطے تاکہ اپنے دُشمنوں کے ہاتھوں شِکست کھانے سے بچائیں، ہاں، اُس دُشمن کا مُقابلہ کرنے کے لِیے جو اَن گنت تھا۔",
                "۹": "اور اب ہماری اِن پریشانیوں کا سبب، یعنی اِس بات کا سبب کہ اُنھوں نے ہمیں زیادہ کُمک کیوں نہ بھیجی، ہمیں معلُوم نہ تھا؛ پَس ہم غم زدہ تھے اور خَوف بھی طاری ہو گیا تھا، خُدا نہ خواستہ کسی طور پر خُدا کی سزائیں، ہمیں تہ و بالا اور بالکُل نیست و نابُود کرنے کے لِیے، ہمارے مُلک پر نازِل ہوں۔",
                "۱۰": "پَس ہم نے خُدا سے دُعا میں اپنی جانیں اُنڈیل دیں، کہ وہ ہمیں زور آور بنا دے اور ہمارے دُشمنوں کے ہاتھوں سے ہمیں چُھڑائے، ہاں، اور ہمیں زور آور کر دے تاکہ ہم اپنی قَوم کی مدد کے لِیے اپنے شہروں، اپنی مُملکتوں، اور اپنی جائدادوں کو اپنے پاس رکھ سکیں۔",
                "۱۱": "ہاں، اور اَیسا ہُوا کہ خُداوند ہمارے خُدا نے ہمیں تسلّی دی کہ وہ ہمیں چھُڑائے گا، ہاں، اِس حد کہ اُس نے ہماری جانوں کو تسلّی کا پیغام دِیا، اور ہمیں بڑا مضبُوط اِیمان بخشا، اور کہ ہم اُس پر اپنی رہائی کی آس رکھیں۔",
                "۱۲": "اور ہمیں اُس چھوٹے فَوجی دستہ کے آنے سے حوصلہ مِلا جو ہمارے پاس آیا تھا، اور ہم نے اپنے دُشمنوں پر فتح پانے، اور اپنی مُملکتوں کو قائم و دائم رکھنے، اور اپنی جائدادوں، اور اپنی بِیویوں، اور اپنے بچّوں، اور اپنی آزادی کی حِفاظت کا مُصمم اِرادہ کر لِیا تھا۔",
                "۱۳": "اور یُوں ہم بنی لامن کے خِلاف، جو مانٹی کے شہر میں تھے، پُوری قُوت سے آگے بڑھے؛ اور ہم نے اپنے خیمے بِیابان کی طرف لگائے جو شہر کے نزدیک تھا۔",
                "۱۴": "اور اَیسا ہُوا کہ اَگلے دِن، جب بنی لامن نے دیکھا، کہ ہم شہر کے نزدیک بِیابان کی سرحدوں میں ہیں، تو اُنھوں نے ہمارے اِردگِرد اپنے جاسُوس بھیجے تاکہ ہماری فَوج کا شُمار اور قُوت کی بابت جان سکیں۔",
                "۱۵": "اور اَیسا ہُوا کہ جب اُنھوں نے دیکھا کہ ہم اپنے شٗمار کے موافِق، اِتنے مضبُوط نہیں ہیں، اور اِس خَوف سے کہ ہم اُن کی رسد اُن تک نہیں پُہنچنے دیں گے، سِوا اِس کے کہ وہ ہمارے خِلاف لڑائی کے لِیے نِکلیں اور ہمیں مار ڈالیں، اور اِس گُمان سے بھی کہ وہ اپنے بے شُمار لشکر کے ساتھ ہمیں آسانی کے ساتھ ہلاک کر سکتے ہیں، پَس وہ ہمارے خِلاف لڑائی کے لِیے نِکلنے کی تیاری کرنے لگے۔",
                "۱۶": "اور جب ہم نے دیکھا کہ وہ ہمارے خِلاف باہر نِکلنے کی تیاریاں کر رہے ہیں، تو دیکھ، مَیں نے جد کو حُکم دِیا، کہ تھوڑے سے آدمیوں کو لے کر بِیابان میں چُھپ جائے، اور تیعومنر بھی تھوڑے سے آدمیوں کو لے کر بِیابان میں چُھپ جائے۔",
                "۱۷": "اب جد اور اُس کے آدمی دائیں جانب اور دُوسرے بائیں جانب تھے؛ اور جب اُنھوں نے اپنے آپ کو یُوں چُھپا لِیا تو، دیکھ، مَیں بہ دستُور، اپنی باقی ماندہ فَوج کے ساتھ، اُسی جگہ پر موجُود رہا، جہاں پر ہم نے پہلے خیمے لگائے تھے، اِس خیال کے ساتھ کہ بنی لامن جنگ کے لِیے اِدھر سے نِکل کر آئیں گے۔",
                "۱۸": "اور اَیسا ہُوا کہ بنی لامن اپنے بڑے فَوجی لاؤلشکر کے ساتھ ہمارے خِلاف نِکل آئے۔ اور جب اُنھوں نے چڑھائی کر دی اور تلواروں کے ساتھ ہم پر حملہ آور ہونے والے تھے، تو مَیں نے اپنے اُن آدمیوں کو حُکم دِیا، جو میرے ساتھ تھے، کہ وہ پِیچھے ہٹ کر بِیابان میں چلے جائیں۔",
                "۱۹": "اور اَیسا ہُوا کہ بنی لامن نے بڑی پُھرتی سے ہمارا پِیچھا کِیا، چُوں کہ وہ شدت سے چاہتے تھے کہ ہم پر غالب آئیں تاکہ ہمیں قتل کریں؛ پَس اُنھوں نے بِیابان میں ہمارا پِیچھا کِیا؛ اور ہم جد اور تیعومنر کے درمیان سے گُزرے، جِس کی بنی لامن کو خبر تک نہ ہُوئی۔",
                "۲۰": "اور اَیسا ہُوا کہ جب بنی لامن وہاں سے گُزرے، یعنی جب فَوج وہاں سے گُزر گئی، تو جد اور تیعومنر اپنی خُفیہ جگہوں سے باہر آئے، اور لامنی جاسُوسوں کو حراست میں لے لِیا تاکہ وہ شہر کی جانب نہ لوٹ پائیں۔",
                "۲۱": "اور اَیسا ہُوا کہ اُنھوں نے جب اُن پر قابُو پا لِیا تھا، تو وہ شہر کی طرف دَوڑے اور اُن مُحافظوں پر ٹُوٹ پڑے جِنھیں شہر کی حِفاظت کے لِیے تعُینات کِیا گیا تھا، یہاں تک کہ اُنھوں نے اُن کو ہلاک کر دِیا اور شہر پر قابض ہو گئے۔",
                "۲۲": "اب اَیسا اِس لِیے ہُوا کیوں کہ بنی لامن اپنی ساری فَوج کو لے کر، صِرف چند مُحافظوں کے سِوا، بِیابان میں آ گئے تھے۔",
                "۲۳": "اور اَیسا ہُوا کہ جد اور تیعومنر نے اِس طریقہ سے اُن کے قلعوں پر قبضہ کر لِیا۔ اور اَیسا ہُوا کہ بِیابان میں کافی دُور تک سفر کرنے کے بعد ہم نے ضریملہ کے عِلاقہ کی جانب راہ لی۔",
                "۲۴": "اور جب بنی لامن نے دیکھا کہ ہم ضریملہ کے عِلاقہ کی طرف پیش قدمی کر رہے تھے، تو وہ شدِید خَوف زدہ ہُوئے، کہ کہِیں وہاں اُن کی تباہی کا منصُوبہ نہ بنایا گیا ہو؛ پَس وہ پِھر بِیابان کی طرف پسپا ہونے لگے، ہاں، بلکہ اُسی راہ سے واپس گئے جِس پر سے وہ آئے تھے۔",
                "۲۵": "اور دیکھ، رات ہو گئی تھی اور وہ خیمہ زن ہُوئے، بنی لامن کے سِپہ سالاروں نے سمجھ لِیا تھا کہ نِیفی اپنی پیش قدمی کے باعث تھکے ہُوئے تھے؛ اور سوچ رہے تھے کہ اُنھوں نے بنی نِیفی کی ساری فَوج کو نِکال دِیا ہے، پَس اُنھوں نے مانٹی کے شہر کی بابت بالکل نہ سوچا۔",
                "۲۶": "اب اَیسا ہُوا کہ جب رات ہُوئی، تو مَیں نے اپنے آدمیوں کو سونے نہ دِیا، بلکہ اُنھیں حُکم دِیا کہ دُوسرے راستے سے مانٹی کے عِلاقہ کی طرف پیش قدمی کریں۔",
                "۲۷": "اور رات کے وقت ہماری اِس پیش قدمی کے باعث، دیکھ، اَگلے دِن ہم بنی لامن سے آگے نِکل گئے، چُناں چہ ہم اُن سے پہلے مانٹی کے شہر میں پُہنچ گئے۔",
                "۲۸": "اور پھر اَیسا ہُوا، کہ اِس تدبیر سے ہم نے خُون بہائے بغیر مانٹی کے شہر پر قبضہ جما لِیا۔",
                "۲۹": "اور اَیسا ہُوا کہ جب بنی لامن کی فَوجیں شہر کے نزدیک پُہنچیں اور دیکھا کہ ہم اُن کا سامنا کرنے کے لِیے تیار ہیں، تو وہ بُہت زیادہ سراسیمہ ہُوئے اور شدِید خَوف اُن پر طاری ہوگیا، اِس قدر کہ وہ بِیابان کی طرف بھاگ گئے۔",
                "۳۰": "ہاں، اور اَیسا ہُوا کہ مُلک کے اِس خِطے سے بنی لامن کی فَوجیں بھاگ گئیں۔ بلکہ دیکھ، وہ اپنے ساتھ کئی عورتیں اور بچّے بھی اِس عِلاقہ سے لے گئے تھے۔",
                "۳۱": "اور وہ شہر جِنھیں بنی لامن نے لے لِیا تھا، وہ سب اِس عرصہِ دراز میں ہمارے قبضے میں ہیں؛ اور ہمارے باپ دادا اور ہماری عورتیں اور ہمارے بچّے اپنے گھروں کو لوٹ رہے ہیں، سب کے سب سِوا اُن کے جو بنی لامن نے قیدی بنا لِیے اور ساتھ لے گئے تھے۔",
                "۳۲": "بلکہ دیکھ، ہماری فَوجیں اتنے زیادہ شہروں اور اتنی زیادہ مُملکتوں کو قائم رکھنے کے لِیے کم ہیں۔",
                "۳۳": "مگر دیکھ، ہمارا توکُّل خُدا پر ہے جِس نے ہمیں اُن عِلاقوں پر فتح دِلائی ہے، یہاں تک کہ ہم نے اُن شہروں اور اُن عِلاقوں کو فتح کر لِیا ہے، جو ہمارے اپنے تھے۔",
                "۳۴": "اب ہم نہیں جانتے کہ حُکُومت کیوں ہمیں زیادہ کُمک نہیں بھیجتی؛ نہ وہ آدمی جانتے ہیں جو ہمارے پاس آئے تھے کہ ہم نے زیادہ کُمک کیوں نہیں پائی۔",
                "۳۵": "دیکھ، ہم سوچتے کہ تُجھے ناکامی ہُوئی ہے، اور تُو نے اُس مُلک کے خِطے میں فَوجیں بھیج رکھی ہیں؛ اگر اَیسا ہے، تو ہم بُڑبُڑانا نہیں چاہتے۔",
                "۳۶": "اور اگر اَیسا نہیں، تو دیکھ، ہمیں اَندیشہ ہے کہ حُکُومت کے اندر کوئی پُھوٹ پڑ گئی ہے، کہ وہ ہماری مدد کے لِیے مزید آدمی نہیں بھیجتے؛ پَس ہم جانتے ہیں کہ جِتنے اُنھوں نے بھیجے ہیں، اُن سے کہیں زیادہ تعداد میں وہاں ہیں۔",
                "۳۷": "مگر دیکھ، اِس سے کوئی فرق نہیں پڑتا—ہمارا توکُّل ہے کہ خُدا ہماری فَوجوں کی کم زوری کے باوجود، ہمیں چُھڑائے گا، ہاں، اور ہمیں ہمارے دُشمنوں کے ہاتھوں سے رہائی دے گا۔",
                "۳۸": "دیکھ، یہ اُنتیسواں برس ہے، جو ختم ہونے والا ہے، اور اپنے عِلاقوں پر ہم قابِض ہیں؛ اور بنی لامن، نِیفی کے مُلک میں بھاگ گئے ہیں۔",
                "۳۹": "اور عمون کی قَوم کے وہ فرزند، جِن کی بابت مَیں نے بڑی تعریف کی ہے، میرے ساتھ مانٹی کے مُلک میں ہیں؛ اور خُداوند نے اُن کی مدد کی ہے، اور ہاں، جنگ کے دوران میں اُنھیں تہِ تیغ ہونے سے بچایا ہے، حتیٰ کہ ایک جان بھی ہلاک نہیں ہُوئی ہے۔",
                "۴۰": "لیکن دیکھ، وہ بُہت زیادہ گھائل ہُوئے ہیں؛ پِھر بھی وہ اُس آزادی کے لِیے ثابت قدم رہے؛ جِس کی بدولت خُدا نے اُن کو آزاد کِیا ہے؛ اور وہ دِن بہ دِن خُداوند اپنے خُدا کو یاد رکھنے میں مُستعِد ہیں؛ ہاں، وہ اُس کے آئین اور اُس کے فیصلوں اور اُس کے حُکموں کو مسلسل مانتے ہیں؛ اور آیندہ آنے والی باتوں کی نبوتوں کی بابت اُن کا اِیمان مضبُوط ہے۔",
                "۴۱": "اور اب، میرے عزیز بھائی، مرونی، خُداوند ہمارا خُدا، جِس نے ہمیں مُخلصی بخشی ہے اور ہمیں آزاد کِیا ہے، تُجھے پیہم اپنی حُضُوری میں رکھے؛ ہاں، اور اِس اُمّت کی مدد کرے، حتیٰ کہ تُو وہ ساری مُملکت کو دوبارہ فتح کرنے میں کام یاب ہو جائے جو بنی لامن نے ہم سے چِھین لی ہے، جو ہماری کفالت کے لِیے تھی۔ اور اب، دیکھ، مَیں اپنے خط کو بند کرتا ہُوں۔ مَیں ہیلیمن، ایلما کا بیٹا ہُوں۔"
            },
            "59": {
                "۱": "اب اَیسا ہُوا کہ نِیفی کی قَوم پر قضات کے عہدِ حُکُومت کے تِیسویں برس، مرونی ہیلیمن کا خط مِلنے اور پڑھنے کے بعد، وہ ہیلمن کی خیروعافیت جان کر نہایت خُوش ہُوا، ہاں، اُس نہایت بڑی کام یابی کے باعث جو ہیلیمن کو اُن عِلاقوں کو فتح کرنے سے ہُوئی، جو چِھین لِیے گئے تھے۔",
                "۲": "ہاں، اور اُس نے سارے عِلاقے کے اُس خِطے کے اِرد گِرد جہاں پر وہ تھا، اپنے سب لوگوں کو بتایا، تاکہ وہ بھی خُوش ہو جائیں۔",
                "۳": "اور اَیسا ہُوا کہ اُس نے فحورن کو اِس اِرادہ کے ساتھ فوراً خط بھیجا، کہ وہ ہیلیمن، یعنی ہیلیمن کی فَوجوں، کو مضبُوط کرنے کے لِیے اپنے سب آدمیوں کو اِکٹھا کرے، یہاں تک کہ وہ آسانی سے مُلک کے اُس عِلاقہ پر قبضہ قائم رکھ سکے، جِس پر اُس نے مُعجزانہ طریقہ سے دوبارہ کام یابی پا لی تھی۔",
                "۴": "اور اَیسا ہُوا کہ جب مرونی نے یہ خط ضریملہ کے عِلاقہ میں بھیج دِیا، تو وہ پھر سے منصُوبہ بنانے لگا تاکہ وہ باقی ماندہ اُن عِلاقوں اور شہروں کو فتح کرے، جو بنی لامن نے اُن سے چِھین لِیے تھے۔",
                "۵": "اور اَیسا ہُوا کہ جب مرونی بنی لامن کے خِلاف جنگ کی تیاریوں میں کُچھ اِس طرح مصرُوف تھا، تو دیکھ، نِیفیہا کی قَوم پر، جو مرونی کے شہر اور لِحی کے شہر اور موریعنتن کے شہر سے آ کر اِکٹھے ہُوئے تھے، بنی لامن نے حملہ کر دِیا۔",
                "۶": "ہاں، یعنی وہ بھی جِنھیں مانٹی کے عِلاقوں سے مجبوراً بھگایا گیا تھا، اور جو اِرد گِرد کے عِلاقوں سے یہاں آئے، اور مُلک کے اِس خِطے میں بنی لامن کے ساتھ شامِل ہو گئے تھے۔",
                "۷": "اور یُوں وہ کثِیر التعداد تھے، ہاں، اور وہ دِن بہ دِن تقویت پا رہے تھے، عیمرون کے حُکم سے وہ نِیفیہا کی قَوم کے خِلاف آئے، اور وہ شِدت سے قتل و غارت کر کے اُنھیں ہلاک کرنے لگے۔",
                "۸": "اور اُن کی فَوجیں اِتنی لاتعداد تھیں کہ نِیفیہا کے باقی جنگ جُو مردوں کو اُن کے سامنے سے مجبوراً بھاگنا پڑا؛ اور وہ آئے حتیٰ کہ مرونی کی فَوج میں شامِل ہو گئے۔",
                "۹": "اور اب مرونی نے سوچا کہ نِیفیہا کے شہر میں آدمی بھیجے جائیں، تاکہ وہ شہر پر قبضہ قائم رکھنے میں لوگوں کی مدد کریں، اور یہ جانتے ہُوئے کہ شہر کو اُن سے دوبارہ فتح کرنے کی نِسبت، بنی لامن کے ہاتھوں میں جانے سے بچانا زیادہ آسان تھا، اُس کا خیال تھا وہ اُس شہر پر آسانی سے قبضہ قائم رکھیں گے۔",
                "۱۰": "پَس اُس نے اُن مقامات پر قبضہ قائم رکھنے کے لِیے جو اُس نے دوبارہ فتح کِیے تھے اپنی ساری فَوج کو تعینات کِیے رکھا۔",
                "۱۱": "اور اب، جب مرونی نے دیکھا کہ نِیفیہا کا شہر ہاتھ سے نِکل گیا تو وہ نہایت غم زدہ ہُوا، اور وسوسہ میں پڑ گیا، کہ لوگ اپنی بدکاریوں کے باعث اپنے بھائیوں کے ہاتھوں میں نہ جا گِریں۔",
                "۱۲": "اب یہی حال اُس کے سب سِپہ سالاروں کا بھی تھا۔ وہ بھی لوگوں کی بدکاریوں کے سبب اندیشے اور حیرانی کا شِکار ہو گئے تھے، اور اَیسا تاثر اُن پر بنی لامن کی کام یابی کے باعث تھا۔",
                "۱۳": "اور اَیسا ہُوا کہ مرونی حُکُومت کے ساتھ ناراض تھا، اِس کا سبب اپنے مُلک کی آزادی کی بابت اُن کی بے حسی تھی۔"
            },
            "60": {
                "۱": "اور اَیسا ہُوا کہ اُس نے اُس مُلک کے حاکم، فحورن کو، دوبارہ خط لِکھا اور یہ وہ باتیں ہیں جو اُس نے اُس کو لِکھیں، فرمایا: دیکھ، مَیں اپنا خط، ضریملہ کے شہر میں، فحورن کو بھیجتا ہُوں، جو اُس مُلک کا اعلیٰ قاضی اور حاکم ہے، اور اُن سب کو بھی جِنھیں اِس قَوم نے حُکُومت کرنے اور اِس جنگ کے مُعاملات کو نِمٹانے کے لِیے چُنا ہے۔",
                "۲": "پَس دیکھ، مَیں اُنھیں ملامت کے طور پر کُچھ کہنا چاہتا ہُوں؛ بلکہ دیکھ، تُو خُود جانتا ہے کہ تُجھے جنگ جُو مردوں کو اِکٹھا کرنے، اور شمشِیروں کے ساتھ، اور بُغدوں کے ساتھ، اور ہر طرح کے جنگی ہتھیاروں کی ہر ایک قسم سے مُسلح کرنے، اور بنی لامن کے خِلاف اُن سارے عِلاقوں میں بھیجنے کے لِیے مُقرّر کِیا گیا ہے، جہاں جہاں سے بھی وہ ہمارے مُلک میں گُھس آئیں گے۔",
                "۳": "اور اب دیکھ، مَیں تُجھ سے کہتا ہُوں کہ مَیں نے، اور میرے جنگ جُو مردوں نے بھی، اور ہیلیمن نے اور اُس کے جنگ جُو مردوں نے بھی، بڑی بڑی سخت صعُوبتیں برداشت کی ہیں؛ ہاں، یہاں تک کہ بُھوک، پیاس، اور تھکان، اور ہر قسم کی آفتیں جِھیلی ہیں۔",
                "۴": "بلکہ دیکھ، اگر ہم نے یہی سب کُچھ برداشت کِیا ہوتا تو نہ ہم بُڑبُڑاتے نہ شِکایت کرتے۔",
                "۵": "مگر دیکھ، بڑی شدِید خُون ریزی کا بازار ہماری اُمّت میں گرم رہا ہے؛ ہاں، ہزاروں تہِ تیغ ہُوئے ہیں، البتہ اگر تُو ہماری فَوجوں کو کافی کُمک اور اُن کے لِیے مدد پُہنچاتا تو اَیسا ہرگز نہ ہوتا۔ ہاں، اِنتہائی غفلت کا مُظاہرہ تُو نے ہمیں دِکھایا ہے۔",
                "۶": "اور اب دیکھ، ہم اِس اِنتہائی شدِید غفلت کا سبب جاننا چاہتے ہیں؛ ہاں، ہم تیری بے حِس کیفیت کی وجہ جاننا چاہتے ہیں۔",
                "۷": "کیا تُو ناعاقبت اندیشی و بے حِسی کی حالت میں اپنے تخت پر بیٹھنے کا گُمان کر سکتا ہے، جب کہ تیرے دُشمن تیرے اِردگِرد موت کا بازار گرم کر رہے ہوں؟ ہاں، اور اِسی دوران میں وہ تیرے ہزاروں بھائیوں کا قتل کر رہے ہوں—",
                "۸": "ہاں، یعنی وہ جِنھوں نے تحفُظ کا اِنحصار تُجھ پر کِیا ہُوا ہے، ہاں، تُجھے اِس رُتبہ پر بِٹھایا ہے تاکہ تُو اُن کو سہارا دیتا، ہاں، تُو اُنھیں فَوجیں بھیجتا، اُنھیں مضبُوط کرتا، اور ہزاروں کو تہِ تیغ ہونے سے بچا سکتا تھا۔",
                "۹": "اَلبتہ دیکھ، یہی سب کُچھ نہیں ہے—بلکہ تُو نے اپنی رسد اُن سے روکے رکھی، یہاں تک کہ اِس اُمّت کی خیر خواہی کے بڑے جذبہ کے ساتھ بُہتیرے لڑے اور موت کے گھاٹ اُتر گئے؛ ہاں، اور اُنھوں نے یہ کارنامہ اُس وقت انجام دِیا جب تیری طرف سے اِنتہائی شدِید غفلت کے باعث، وہ بُھو ک سے ہلاک ہونے کے قرِیب تھے۔",
                "۱۰": "اور اب، میرے عزیز بھائیو—پَس تُمھیں عزیز ہونا چاہیے تھا؛ ہاں اور تُمھیں اِن لوگوں کی بھلائی اور آزادی کے لِیے اور مُستعِدی سے کام کرنے کی خاطر اپنے آپ کو زیادہ زور دینا چاہیے تھا؛ بلکہ دیکھ، تُم نے اُنھیں اِس قدر نظر انداز کِیا ہے کہ ہزاروں کے خُون کا اِنتقام تُمھارے سروں پر ہو گا؛ ہاں، پَس اُن کی سب آہیں اور سب مُصیبتیں خُدا کے عِلم میں تھیں—",
                "۱۱": "دیکھ، کیا تُم سمجھتے ہو کہ تُم اپنے تختوں پر بیٹھے رہو اور خُدا کی بڑی فضِیلت کے باعث تُم کُچھ بھی نہ کرو اور وہ تُمھیں چُھڑائے گا؟ دیکھ، اگر تُم نے اَیسا سوچا ہے تو تُم نے بے فائدہ سوچا ہے۔",
                "۱۲": "کیا تُم سمجھتے ہو، کہ تُمھارے بُہتیرے بھائی جو ہلاک ہُوگئے ہیں اِس کا سبب اُن کی بدکاری تھی؟ مَیں تُم سے کہتا ہُوں، اگر تُم نے اَیسا سوچا ہے تو تُم نے بے فائدہ سوچا ہے؛ پَس مَیں تُم سے کہتا ہُوں، بُہتیرے ہیں جو تہِ تیغ ہُوئے ہیں؛ اور دیکھ یہ تُمھارے لِیے ملامت ہے۔",
                "۱۳": "پَس خُداوند راست بازوں کی ہلاکت کا دُکھ سہتا ہے تاکہ اُس کا اِنصاف اور سزائیں بدکاروں پر آئیں؛ پَس تُمھیں یہ سوچنے کی ضرُورت نہیں کہ راست باز قتل ہُوئے، لہٰذا وہ کاٹ ڈالے گئے ہیں؛ بلکہ دیکھ، وہ خُداوند اپنے خُدا کے آرام میں داخل ہوتے ہیں۔",
                "۱۴": "اور اب دیکھ، مَیں تُم سے کہتا ہُوں کہ مُجھے شدِید اَندیشہ ہے کہ خُدا کا قہر، اِن لوگوں کی بے پناہ کاہلی کے باعث، اِن پر نازل ہو گا، ہاں، یعنی ہماری حُکُومت کی کاہلی، اور اپنے بھائیوں کے لِیے اِنتہائی شدِید غفلت برتنے کے باعث، ہاں، اُن کے لِیے جو ہلاک ہو گئے ہیں۔",
                "۱۵": "پَس اگر اِس کا سبب یہ بدی نہ ہوتا جو پہلے ہمارے سربراہوں نے شُروع کی تھی، تو ہم نے اپنے دُشمنوں کا ڈٹ کر مُقابلہ کِیا ہوتا تاکہ وہ ہم پر غالب نہ آ سکتے۔",
                "۱۶": "ہاں، اگر یہ جنگ نہ ہوتی جو ہمارے درمیان چِھڑ گئی؛ ہاں، اگر اِس کا سبب یہ شاہ پرست نہ ہوتے، جِنھوں نے ہمارے اپنے درمیان میں خُون ریزی برپا کیے رکھی؛ ہاں، اُس وقت ہم آپس میں جھگڑ رہے تھے، اگر ہم نے اپنی قُوت کو مُتحد کِیا ہوتا جَیسے اب کِیا ہے؛ ہاں، اگر اِس کا سبب اِقتدار و اِختیار کی ہوس نہ ہوتا جو وہ شاہ پرست ہم پر چاہتے تھے؛ اگر وہ ہماری آزادی کی جِدوجہد کے ساتھ مُخلص ہوتے، اور ہمارے ساتھ اِتفاق کرتے، اور ہمارے دُشمنوں کے خِلاف آگے بڑھے ہوتے، بجائے اِس کے اُنھوں نے ہمارے ہی خِلاف تلوار اُٹھائی، جو کہ ہمارے درمیان میں بڑی خُون زیزی کا سبب بنی؛ ہاں، اگر ہم خُداوند کی قُدرت کے ساتھ اُن کے خِلاف گئے ہوتے، تو ہم اپنے دُشمنوں کو تِتر بِتر کر دیتے، پَس اُس کے کلام کے موافِق، یہ پُورا ہُوا ہوتا۔",
                "۱۷": "بلکہ دیکھ، اب لامنی ہمارے خِلاف جنگ کے لِیے آ رہے ہیں، ہمارے عِلاقوں پر قبضہ کر کے، اور وہ تلواروں سے ہمارے لوگوں کو قتل کر رہے ہیں، ہاں، ہماری عورتوں اور ہمارے بچّوں کو، اور اُنھیں اَسیر بنا کر لے جا رہے ہیں، ہر طرح کی صعُوبتیں اُن پر ڈھاتے ہیں، ہاں، اور یہ اُن لوگوں یعنی شاہ پرستوں کی بڑی بدکاری کے باعث ہے، جو اِقتدار اور اِختیار حاصل کرنے کے خواہاں ہیں۔",
                "۱۸": "لیکن مَیں اِس مُعاملے کی بابت مزید کیوں کہوں؟ پَس ہمیں معلُوم نہیں اَلبتہ اَیسا مُمکن ہے کہ تُو اِختیار کا خواہاں ہو۔ ہمیں معلُوم نہیں اَلبتہ اَیسا مُمکن ہے کہ تُو بھی اپنے مُلک کا غدار ہو گیا ہو۔",
                "۱۹": "یا کیا تُو نے ہمیں اِس لِیے نظر انداز کِیا چُوں کہ تُو ہمارے مُلک کے مرکز میں ہے اور تُو سلامتی و تحفظ کی چار دِیواری میں ہے، جِس وجہ سے تُو نے ہمیں خُوراک بھجوانے، اور ہماری فَوجی قُوت کی مضبُوطی کے لِیے جنگ جُو مرد بھجوانے کی زحمت گُوارا نہیں کی؟",
                "۲۰": "کیا تُو خُداوند اپنے خُدا کے حُکم بُھول گیا ہے؟ ہاں، کیا تُو اپنے باپ دادا کی غُلامی بُھول گیا ہے؟ کیا تُو بُھول گیا ہے کہ ہم مُتعدد بار اپنے دُشمنوں کے ہاتھوں سے بچائے گئے ہیں؟",
                "۲۱": "یا کیا تُو گُمان کرتا ہے کہ خُداوند پھر بھی ہمیں چُھڑائے گا، جب کہ ہم اپنے اپنے تخت پر براجمان ہیں اور اُن وسائل کو برُوے کار نہیں لاتے جو خُداوند نے ہمارے لِیے مُہیّا کِیے ہیں؟",
                "۲۲": "ہاں، کیا تُو کاہِل بن کر بیٹھا رہے گا جب کہ تُو اُن ہزاروں، اور ہاں، لاکھوں میں گِھرا ہُوا ہے، جو خُود بھی بے کار بیٹھے ہیں، جب کہ مُلک کی سرحدوں کے اِرد گِرد ہزاروں تہِ تیغ کِیے جا رہے ہیں، ہاں، گھائل ہیں اور زخمی ہُوئے اور خون بہا رہے ہیں، ہاں، تلوار سے گِر رہے ہیں؟",
                "۲۳": "کیا تُو گُمان کرتا ہے کہ خُدا تُجھے بے قصُور ٹھہرائے گا جب کہ تُو بےحس و حرکت بیٹھا ہُوا اور اِن حالات کو دیکھتا رہے گا؟ دیکھ مَیں تُجھ سے کہتا ہُوں، نہیں۔ اب مَیں چاہتا ہُوں کہ تُو یہ بات یاد رکھ کہ خُدا نے فرمایا ہے کہ رکابی کو پہلے اندر سے صاف کر، تو پھر رکابی اُوپر سے بھی صاف ہو گی۔",
                "۲۴": "اور اب، سِوا اِس کے کہ تُجھ سے جو کُچھ سرزد ہُوا ہے اُس سے تَوبہ کر، اور اُٹھ اور فرض نِبھا، اور ہمیں، اور ہیلیمن کو بھی، رسد اور کُمک پُہنچا، تاکہ وہ ہمارے مُلک کے اُن خِطوں کو مضبُوط کر سکے جو اُس نے دوبارہ فتح کِیے ہیں، اور ہم اُن عِلاقوں میں اپنی باقی ماندہ املاک کو دوبارہ فتح کر سکیں، دیکھ، یہ ہمارے لِیے مناسب ہو گا کہ بنی لامن کے ساتھ مزید لڑائی نہ کریں، جب تک ہم اپنی رکابی کو اندر سے صاف نہیں کر لیتے، ہاں، یعنی اپنی حُکُومت کی اعلیٰ قیادت تک۔",
                "۲۵": "اور سِوا اِس کے کہ تُو میرے خط کی مانگیں پُوری کر اور آزادی کی اَصل رُوح کا مُظاہرہ کر، اور ہماری فَوجوں کو مضبُوط بنانے اور تقوِیّت دینے کے لِیے سخت دوڑ دُھوپ کر، اور اُن کی مدد کے لِیے اُن کو خُوراک مُہیّا کر، دیکھ مَیں اپنے حُرِیّت و عہد پسندوں کے ایک دستہ کو اپنے مُلک کے اِس خِطے کی حِفاظت کے لِیے چھوڑ جاؤں گا، اور مَیں خُدا کی قُوت اور برکت اُنھیں دُوں گا، کہ کوئی اور طاقت اُن کے خِلاف سازِش نہ کر سکے—",
                "۲۶": "اور یہ اُن کے اِیمان کی کثرت، اور اُن کی صعُوبتوں میں اُن کے صبر کے باعث ہے—",
                "۲۷": "اور مَیں تیرے پاس آؤں گا، اور اگر تیرے درمیان میں کوئی بھی آزادی کا خواہش مند ہُوا، ہاں، یعنی اگر آزادی کی کوئی ایک چنگاری بھی باقی ہے، تو دیکھ مَیں تیرے ہاں اَیسی بغاوت پَیدا کرُوں گا، یعنی وہ لوگ جو قُوت اور اِختیار کی ہوس میں مُبتلا ہیں، مِٹ جائیں گے۔",
                "۲۸": "ہاں، دیکھ مَیں نہ تیری قُوت اور نہ تیرے اِقتدار سے ڈرتا ہُوں، بلکہ یہ میرا خُدا ہے جِس سے مَیں ڈرتا ہُوں؛ اور یہ اُس کے حُکموں کے موافِق ہے کہ مَیں اپنے مُلک کے دِفاع کی خاطِر اپنی شمشِیر اُٹھاتا ہُوں، اور یہ تیری بدی کے سبب سے ہے کہ ہمیں اِتنا زیادہ نقصان اُٹھانا پڑا ہے۔",
                "۲۹": "دیکھ یہی وقت ہے، ہاں، وقت اب نزدیک آ پُہنچا ہے، کہ جب تک تُو خُود اپنے مُلک اور اپنے بچّوں کی حِفاظت کے لِیے چُست نہیں ہوتا، تب تک شمشِیرِ عدل تیرے سر پر لٹکتی رہے گی؛ ہاں، یہ تُجھ پر وار کرے گی یعنی تُجھے بالکُل مِٹا ڈالے گی۔",
                "۳۰": "دیکھ، مَیں تیری طرف سے مدد کا مُنتظر ہُوں؛ اور، سِوا اِس کے کہ تُو ہماری مدد کے لِیے اِنتظام کرے، دیکھ، مَیں تیرے پاس، یعنی ضریملہ کے عِلاقہ میں آؤں گا، اور تُجھے اپنی تلوار سے مارُوں گا، اِس حد تک کہ ہماری آزادی کی اِس جِدوجہد میں اِن لوگوں کی ترقی میں رخنہ ڈالنے کی ہمت تُجھ میں باقی نہ رہے گی۔",
                "۳۱": "پَس دیکھ، خُداوند اَیسا ہونے نہ دے گا کہ تُو زِندہ رہے اور کہ اُس کی راست اُمّت کو تباہ و برباد کرنے کے لِیے تُو اپنی سِیہ کاریوں میں بڑھتا جائے۔",
                "۳۲": "دیکھ، کیا تُو گُمان کر سکتا ہے کہ خُدا تُجھے بخش دے گا اور بنی لامن کے خِلاف عدالت کرنے آئے گا، جب کہ اُن کی نفرت کا سبب اُن کے باپ دادا کی روایات ہیں، ہاں، اور اُنھوں نے اِسے دو گُنا کر دِیا، جو ہمارے مُخالف تھے، جب کہ تیری سِیہ کاری کا سبب جاہ و جلال کی ہوس اور دُنیا کی بے فائدہ چیزوں سے تیری لگن ہے؟",
                "۳۳": "تُجھے معلُوم ہے کہ تُو خُدا کے قوانین کی حُکم عدولی کر رہا ہے، اور تُجھے عِلم ہے کہ تُو اُنھیں اپنے پاؤں تلے روند رہا ہے۔ دیکھ، خُداوند مُجھ سے فرماتا ہے: وہ جِنھیں تُو نے اپنے حاکم مُقرّر کِیا ہے، اگر اپنے گُناہوں اور سِیہ کاریوں سے تَوبہ نہیں کرتے، تو تُو اُن کے خِلاف لڑنے کے لِیے جائے گا۔",
                "۳۴": "اور اب دیکھ، مَیں، یعنی مرونی، اُس عہد کا پابند ہُوں جو مَیں نے اپنے خُدا کے حُکموں کو ماننے کے لِیے باندھا ہے؛ پَس مَیں چاہُوں گا کہ تُو خُدا کے کلام کی فرماں برداری کرے، اور جلد از جلد مُجھے اور ہیلیمن کو بھی اپنی رسد اور اپنے جنگ جُو مرد بھیجے۔",
                "۳۵": "اور دیکھ، اگر تُو اَیسا نہیں کرتا تو مَیں جلد تیرے پاس آتا ہُوں؛ پَس دیکھ، خُدا اَیسا نہ ہونے دے گا کہ ہم بُھوک سے ہلاک ہو جائیں؛ پَس وہ ہمیں تیری خُوراک مُہیا کرے گا، حتیٰ کہ اگر ضرُورت پڑی تو تلوار کے باعث۔ اب دھیان کر تاکہ تُو خُدا کے کلام کو پُورا کرے۔",
                "۳۶": "دیکھ، مَیں مرونی، تیرا سِپہ سالار ہُوں۔ مَیں اِقتدار کا نہیں، بلکہ اِسے گِرانے کا مُتلاشی ہُوں۔ مَیں دُنیا کی عزت کا نہیں، بلکہ خُدا کے جلال اور اپنے مُلک کی آزادی اور بھلائی کا مُشتاق ہُو۔ اور یُوں مَیں اپنا خط بند کرتا ہُوں۔"
            },
            "61": {
                "۱": "دیکھ، اَیسا ہُوا کہ مرونی نے حاکمِ اعلیٰ کو اپنا خط بھیجا، تو اُس کے فوراً بعد، اُس کو حاکمِ اعلیٰ فحورن، کی جانب سے بھی خط مِلا۔ اور یہ وہ باتیں ہیں جو اُس تک پُہنچیں:",
                "۲": "مَیں، فحورن، اِس مُلک کا حاکمِ اعلیٰ، مَیں یہ باتیں فَوج کے سِپہ سالار مرونی کو لِکھتا ہُوں۔ دیکھ، مَیں تُجھ سے کہتا ہُوں، مرونی، کہ مُجھے تیری شدِید مُصِیبتوں سے خُوشی نہیں ہوتی، ہاں، بلکہ میری جان کو یہ رنجِیدہ کرتی ہیں۔",
                "۳": "بلکہ دیکھ، یہاں وہ بھی ہیں جو تیری صعُوبتوں کے باعث خُوش ہیں، ہاں، یہاں تک کہ وہ میرے خِلاف اور میرے اُن آدمیوں کے خِلاف بھی جو حُرِیّت و عہد پسند ہیں بغاوت کے لِیے اُٹھ کھڑے ہُوئے ہیں، ہاں، اور جو اُٹھ کھڑے ہُوئے ہیں وہ بے شُمار ہیں۔",
                "۴": "اور یہ وہ لوگ ہیں جِنھوں نے مُجھ سے تختِ عدالت چِھیننے کی سازِش کی تھی وہ ہی اِس بڑی بدی کا سبب بنے ہیں؛ پَس اُنھوں نے چاپلُوسی سے بُہت زیادہ کام لِیا ہے، اور اُنھوں نے بُہتیرے لوگوں کے دِلوں کو گُم راہ کر دِیا ہے، جو کہ ہمارے درمیان میں بڑی شدِید آفت کا باعث ہو گی؛ اُنھوں نے ہماری رسد روک رکھی ہے، اور ہمارے حُرِیّت و عہد پسندوں کو ہراساں کِیا ہُوا ہے کہ وہ تیرے پاس نہ آئیں۔",
                "۵": "اور دیکھ، اُنھوں نے مُجھے وہاں سے نِکال دِیا اور جتنے آدمیوں کو اپنے ساتھ لانا مُمکن تھا، مَیں اُنھیں لے کر جدعون کے مُلک بھاگ آیا ہُوں۔",
                "۶": "اور دیکھ، مَیں نے مُلک کے اِس سارے خِطے میں فرمان بھیجا ہے؛ اور دیکھ، وہ اپنے ہتھیاروں کے ساتھ، اپنے مُلک اور اپنی آزادی کے دِفاع اور ہماری زیادتیوں کا بدلہ لینے کے لِیے ہر روز اِکٹھے ہو رہے ہیں۔",
                "۷": "اور وہ ہمارے پاس اِس حد تک آ گئے ہیں، کہ وہ جو ہمارے خِلاف بغاوت کے لِیے اُٹھ کھڑے ہُوئے ہیں جِنھوں نے کُھلی نافرمانی کا اِعلان کر دِیا ہے، ہاں، اب وہ ہم سے اِس قدر خَوف زدہ ہو گئے ہیں اور ہمارے خِلاف لڑنے کی جُراَت نہیں کرتے۔",
                "۸": "اُنھوں نے ضریملہ کے عِلاقہ، یعنی شہر، پر قبضہ کر لِیا ہے؛ اُنھوں نے اپنے لِیے بادِشاہ مُقرّر کر لِیا ہے، اور اُس نے بنی لامن کے بادِشاہ کو لِکھا ہے، جِس کی بدولت وہ اُس کے ساتھ اِتحاد میں شامِل ہُوا ہے، اِس اِتحاد میں وہ ضریملہ کے شہر کو تحفظ دینے پر مُتفِق ہُوا ہے، اِسے تحفظ دینے سے وہ گُمان کرتے ہیں کہ بنی لامن باقی ماندہ عِلاقہ فتح کرنے کے قابل ہو جائیں گے، اور جب وہ بنی لامن کے ماتحت ہو جائیں گے تو وہ اِس قَوم کا بادِشاہ بنا دِیا جائے گا۔",
                "۹": "اور اب، تُو نے اپنے خط میں مُجھے تنقِید کا نِشانہ بنایا ہے، لیکن اِس سے کوئی فرق نہیں پڑتا، مَیں ناراض نہیں ہُوں، بلکہ تیرے دِل کی فیاضی اور دلیری سے خُوش ہوتا ہُوں۔ مَیں، فحورن، اِقتدار کا خواہاں نہیں ہُوں، سِوا اپنے تختِ عدالت کے تاکہ مَیں اپنی اُمّت کے حقُوق اور آزادی کو قائم و دائم رکھ سکُوں۔ میری جان اُس آزادی میں قائم ہے، جِس میں خُدا نے ہمیں آزاد کِیا ہے۔",
                "۱۰": "اور اب، دیکھ، ہم خُون بہانے کی حد تک بدی کا مُقابلہ کریں گے۔ اگر بنی لامن اپنے مُلک میں ٹھہرے رہتے ہیں تو ہم اُن کا خُون نہیں بہائیں گے۔",
                "۱۱": "اگر وہ بغاوت نہیں کرتے اور ہمارے خِلاف تلوار نہیں اُٹھاتے تو ہم اپنے بھائیوں کا خُون نہیں بہائیں گے۔",
                "۱۲": "اگر یہ خُدا کے اِنصاف کا تقاضا ہے، یا اگر وہ ہمیں اَیسا کرنے کا حُکم دے تو ہم اپنے آپ کو غلامی کے جُوئے میں جوتیں گے۔",
                "۱۳": "مگر دیکھ وہ ہمیں اَیسا حُکم نہیں دیتا ہے کہ ہم اپنے آپ کو دُشمنوں کے مَحکُوم بنائیں، بلکہ یہ ہے کہ ہم اُسی پر توکُّل کریں، اور وہ ہمیں چُھڑائے گا۔",
                "۱۴": "پَس، میرے پیارے بھائی، مرونی، آؤ برائی کا مُقابلہ کریں، اور جِن بُرائیوں کو ہم اپنی باتوں سے نہیں روک سکتے، ہاں، مثلاً بغاوتیں اور فسادات، آؤ اُنھیں اپنی تلواروں سے روکیں، تاکہ ہم اپنی آزادی قائم رکھ سکیں، کہ ہم اپنی کلِیسیا کے اعلیٰ اِختیار، اور اپنے خُدا اور اپنے مُخلصی دینے والے کے اِرادہ میں شادمان ہو سکیں۔",
                "۱۵": "پَس، اپنے چند آدمی ساتھ لے کر جلدی میرے پاس آ، اور اپنے باقی ماندہ کو لِحی اور تیعنقم کی کمان میں چھوڑنا؛ اُنھیں اِختیار دینا کہ خُدا کے رُوح کے مُوافق جو کہ آزادی کا رُوح بھی ہے، جو اُن میں بَسا ہے، مُلک کے اُس خِطہ میں جنگی کارروائیوں کی کمان سنبھالیں۔",
                "۱۶": "دیکھ مَیں نے اُنھیں تھوڑی رسد بھیجی ہے، تاکہ جب تک تُو میرے پاس نہیں آ جاتا وہ بُھوک سے نہ مریں۔",
                "۱۷": "تُو اِس طرف پیش قدمی کے لِیے جتنی فَوج اِکٹھی کر سکتا ہے کر، اور ہم اپنے اِیمان کے مُوافِق جو ہم میں ہے، خُدا کی قُدرت سے اُن باغِیوں پر تیزی سے چڑھائی کریں گے۔",
                "۱۸": "اور ہم ضریملہ کے شہر پر قبضہ کر لیں گے، تاکہ لِحی اور تیعنقم کو بھیجنے کے لِیے زیادہ اَناج حاصل کِیا جا سکے؛ ہاں، ہم اُن کے خِلاف خُداوند کی قُدرت میں بڑھیں گے، اور ہم اِس بڑی بدی کو ختم کر دیں گے۔",
                "۱۹": "اور اب، مرونی، مُجھے تیرا خط پا کر بڑی خُوشی ہُوئی ہے، چُوں کہ مَیں اِس بارے میں قدرے فِکر مند تھا کہ ہمیں کیا کرنا چاہیے، آیا ہمارا اپنے بھائیوں کے خِلاف جانا جائز ہو گا۔",
                "۲۰": "بلکہ تُو نے کہا ہے، کہ سِوا اِس کے کہ وہ تَوبہ کر لیں خُداوند نے تُجھے اُن کے خِلاف چڑھائی کرنے کا حُکم دِیا ہے۔",
                "۲۱": "دیکھ تُو خُداوند میں لِحی اور تیعنقم کو مضبُوط کر؛ اُنھیں کہہ کہ مت ڈریں، پَس خُدا اُن کو اور اُن سب لوگوں کو بھی چُھڑائے گا، ہاں، جو اُس آزادی میں قائم ہیں جِس میں خُدا نے اُنھیں آزاد کِیا ہے۔ اور اب مَیں اپنے پیارے بھائی، مرونی کے نام اپنے خط کو بند کرتا ہُوں۔"
            },
            "62": {
                "۱": "اور اب اَیسا ہُوا کہ جب مرونی کو یہ خط مِلا تو اُس کے دِل کو تسلی ہُوئی، اور فحورن کی وفاداری اور جاں ںِثاری سے وہ نہایت خُوش ہُوا کہ اُس نے آزادی اور اپنے مُلک کی جِدوجہد سے غداری نہ کی تھی۔",
                "۲": "بلکہ وہ اُن لوگوں کی بدی کے باعث سخت رںجِیدہ بھی ہُوا، جِنھوں نے فحورن کو تختِ عدالت سے اُتار دِیا تھا، ہاں، مختصراً اُن لوگوں کے سبب سے بھی جِنھوں نے اپنے مُلک اور خُدا کے خِلاف بغاوت کی تھی۔",
                "۳": "اور اَیسا ہُوا کہ مرونی نے فحورن کی مرضی کے مُطابق مُٹھی بھر جنگ جُو مردوں کو اپنے ساتھ لِیا اور باقی ماندہ فَوج کی کمان لِحی اور تیعنقم کو سونپی، اور جدعون کے عِلاقہ کی جانب اپنی پیش قدمی کر دی۔",
                "۴": "اور جِس کسی عِلاقہ میں وہ داخل ہُوا اُس نے آزادی کا جھنڈا بُلند کِیا، اور جدعون کے مُلک کی جانب اپنی ساری پیش قدمی کے دوران میں، جتنی بھی فَوجی قُوت جمع کر سکتا تھا اُس نے کی۔",
                "۵": "اور اَیسا ہُوا کہ ہزاروں اُس کے جھنڈے تلے جمع ہُوئے، اور اپنی آزادی کے دِفاع کے لِیے اپنی تلواریں اُٹھا لیں، تاکہ وہ اَسیری میں نہ آ جائیں۔",
                "۶": "اور یُوں، جب مرونی اپنی ساری پیش قدمی کے دوران میں جِتنے بھی جنگ جُو مرد اِکٹھے کر سکتا تھا کر چُکا، تو وہ جدعون کے عِلاقہ میں آیا؛ اور اپنی فَوجوں کو فحورن کی فَوجوں کے ساتھ مِلایا تو وہ نہایت مضبُوط ہو گئے، حتیٰ کہ پکوس کے آدمیوں سے زیادہ زور آور ہو گئے، جو کہ اُن سرکش لوگوں کا سردار تھا، جِس نے ضریملہ کے عِلاقہ سے حُرِیّت و عہد پسندوں کو نِکالا اور عِلاقہ پر قابض ہو گئے تھے۔",
                "۷": "اور اَیسا ہُوا کہ مرونی اور فحورن اپنی فَوجوں کے ساتھ ضریملہ کے عِلاقہ میں گئے، اور شہر پر دھاوا بول دِیا، اور اُن کا سامنا پکوس کے آدمیوں سے ہُوا، یہاں تک کہ وہ جنگ کرنے پر اُتر آئے۔",
                "۸": "اور دیکھ، پکوس قتل کر دِیا گیا اور اُس کے آدمیوں کو قیدی بنا لِیا گیا، اور فحورن کو اُس کے تختِ عدالت پر بحال کر دِیا گیا۔",
                "۹": "اور پکوس کے آدمیوں، اور اُن شاہ پرستوں نے بھی، جِنھیں پکڑا اور قید خانے میں ڈالا گیا تھا، قانُون کے مُطابق اپنا مُقدمہ بُھگتا؛ اور اُنھیں قانُون کے مُطابق سزاے موت دی گئی، ہاں، پکوس کے اُن آدمیوں اور اُن شاہ پرستوں کو بھی ہلاک کر دِیا گیا، جو اپنے مُلک کے دِفاع کے لِیے ہتھیار نہ اُٹھاتا، بلکہ اِس کے خِلاف لڑتا تھا۔",
                "۱۰": "اور یُوں لازِم ہو گیا کہ اپنے مُلک کی سالمِیت کے لِیے اِس قانُون پر سختی کے ساتھ عمل کِیا جائے؛ ہاں، اور جو کوئی بھی اپنی آزادی کو قائم رکھنے سے اِنکار کرتا، قانُون کے مُطابق فوراً سزاے موت پاتا تھا۔",
                "۱۱": "اور یُوں نِیفی کی اُمّت پر قضات کے عہدِ حُکُومت کا تِیسواں برس ختم ہُوا؛ مرونی اور فحورن نے ضریملہ کے عِلاقہ کے لِیے، اپنی قَوم کے ہاں اَمن و امان بحال کر دِیا تھا، اور اُن سب کو موت کے گھاٹ اُتار دِیا جو آزادی کی جدوجہد کے حق میں نہ تھے۔",
                "۱۲": "اور اَیسا ہُوا کہ نِیفی کی اُمّت پر قضات کے عہدِ حُکُومت کے اِکتیسویں برس کے شُروع میں، مرونی نے فوراً ہیلیمن کو رسد اور چھے ہزار جنگ جُو مردوں کی فَوج بھی بھیجنے کا حُکم دِیا تاکہ مُلک کے اُس خِطے کو محفُوظ رکھنے کے لِیے کُمک بھیجی جائے۔",
                "۱۳": "اور اُس نے یہ بھی حُکم دِیا کہ لِحی اور تیعنقم کی فَوجوں کو کافی مقدار میں خُوراک کے ساتھ ساتھ، چھے ہزار جنگ جُو مردوں کی فَوج بھیجی جائے۔ اور اَیسا ہُوا کہ یہ بنی لامن کے خِلاف مُلک کو مضبُوط کرنے کے لِیے کِیا گیا۔",
                "۱۴": "اور اَیسا ہُوا کہ مرونی اور فحورن نے جنگ جُو مردوں کے بڑے دستہ کو ضریملہ کے مُلک میں چھوڑا، نیِفیہا کے مُلک کی جانب جنگ جُو مردوں کے ایک اور بڑے دستہ کے ساتھ اپنی پیش قدمی کر دی، کیوں کہ اُنھوں نے بنی لامن کو اُس شہر سے باہر نِکالنے کا تہیّہ کِیا ہُوا تھا۔",
                "۱۵": "اور اَیسا ہُوا کہ جب وہ عِلاقہ کی جانب پیش قدمی کر رہے تھے، تو اُنھوں نے بنی لامن جنگ جُو مردوں کا بڑا گروہ پکڑ لِیا اور اُن میں سے بُہتیروں کو قتل کر دِیا، اور اُن کی رسد اور اُن کے جنگی ہتھیار چِھین لِیے۔",
                "۱۶": "اور اَیسا ہُوا کہ اُنھیں پکڑنے کے بعد، اُنھوں نے اُن سے عہد لِیا کہ وہ پھر کبھی بنی نِیفی کے خِلاف اپنے جنگی ہتھیار نہ اُٹھائیں گے۔",
                "۱۷": "اور جب اُنھوں نے یہ عہد باندھ لِیا تو اُنھوں نے اُن کو عمون کی قَوم میں رہنے کے لِیے بھیج دِیا، اور وہ جو قتل نہ کیے گئے، وہ شُمار میں تقریباً چار ہزار تھے۔",
                "۱۸": "اور اَیسا ہُوا کہ جب وہ اُنھیں بھیج چُکے تو اُنھوں نے نِیفیہا کے مُلک کی جانب اپنی پیش قدمی جاری رکھی۔ اور اَیسا ہُوا کہ جب وہ نِیفیہا کے شہر پُہنچ گئے، تو اُنھوں نے نِیفیہا کی ہموار جگہ پر اپنے خیمے لگائے، جو نِیفیہا کے شہر کے نزدیک ہے۔",
                "۱۹": "اب مرونی چاہتا تھا کہ لامنی اُن کے خِلاف ہموار جگہ پر؛ لڑائی کے لِیے آئیں، مگر بنی لامن نے، اُن کی نہایت زیادہ ہمت کو جان کر، اور اُن کی کثرتِ شُمار کو دیکھ کر، اُن کے خِلاف آنے کی جُراَت نہ کی؛ پَس اُس دِن وہ اُن کے خِلاف لڑائی کے لِیے نہ آئے۔",
                "۲۰": "اور جب رات ہُوئی، تو مرونی رات کی تارِیکی میں آگے بڑھا، اور فصِیل کے اُوپر یہ جاسُوسی کرنے کے لِیے چڑھا کہ بنی لامن نے اپنی فَوج کے ساتھ شہر کے کس حِصّہ میں پڑاؤ ڈالا ہے۔",
                "۲۱": "اور اَیسا ہُوا کہ وہ مشرق میں شہر کے پھاٹک کے پاس تھے؛ اور وہ سب سوئے ہُوئے تھے۔ اور اب مرونی اپنی فَوج کے پاس واپس آیا، اور اُنھیں حُکم دِیا کہ جلد از جلد فصِیلوں کے اُوپر سے شہر کی فصِیلوں کے اندرونی حصّوں سے نیچے لٹکانے کے لِیے مضبُوط رسیّاں اور سیڑھیاں تیار کی جائیں۔",
                "۲۲": "اور اَیسا ہُوا کہ مرونی نے اپنے جنگ جُو مردوں کو حُکم دِیا کہ وہ آگے بڑھیں اور فصِیل کے اُوپر آئیں، اور اپنے آپ کو شہر کے اُس حِصّہ میں نیچے اُتاریں، ہاں، یعنی مغرب میں، جہاں بنی لامن نے اپنی فَوج کے ساتھ پڑاؤ نہیں ڈالا تھا۔",
                "۲۳": "اور اَیسا ہُوا کہ وہ سب اپنی مضبُوط رسیّوں اور اپنی سیڑھیوں کے ذریعے سے رات کے وقت شہر میں اُتارے گئے؛ یُوں جب صُبح ہُوئی تو وہ سب شہر کی فصِیلوں کے اندر تھے۔",
                "۲۴": "اور اب، جب لامنی جاگے اور دیکھا کہ مرونی کی فَوجیں فصِیلوں کے اندر ہیں تو وہ نہایت خَوف زدہ ہُوئے، یہاں تک کہ وہ بڑے پھاٹک سے باہر نِکل بھاگے۔",
                "۲۵": "اور اب جب مرونی نے دیکھا کہ وہ اُس کے سامنے سے بھاگ رہے ہیں، تو اُس نے اپنے آدمیوں کو اُن کے خِلاف پیش قدمی کا حُکم دِیا اور بُہتیروں کو قتل کِیا، اور بُہتیروں کو گرفتار کر لِیا، اور اُنھیں قیدی بنا لِیا؛ اور اُن کے باقی ماندہ مرونی کے عِلاقہ کی طرف بھاگ گئے، جو کہ ساحلِ سَمُندر کے قریب سرحدوں پر تھا۔",
                "۲۶": "یُوں مرونی اور فحورن نے ایک بھی جان ضائع کیے بغیر نِیفیہا کے شہر پر قبضہ کر لِیا اور بُہت سے لامنی مارے گئے۔",
                "۲۷": "اب اَیسا ہُوا کہ بُہت سے لامنی قیدی عمون کے لوگوں میں شامِل ہونے اور آزاد لوگ بننے کے خواہش مند ہُوئے۔",
                "۲۸": "اور اَیسا ہُوا کہ جِتنے اَیسا کرنے کے خواہش مند تھے، اُنھیں اُن کی خواہش کے مُطابق بخشا گیا تھا۔",
                "۲۹": "پَس بنی لامن کے سب قیدی عمون کی قَوم میں شامِل ہُوئے، اور سخت محنت کرنے لگے، زمِین کاشت کرتے، ہر قسم کا اَناج اُگاتے، اور ہر قسم کے گَلے، اور ریوڑوں کی دیکھ بھال کرنے لگے؛ اور یُوں بنی نِیفی کو اِس بڑے بوجھ سے چُھٹکارا مِلا، ہاں، یہاں تک کہ اُنھوں نے بنی لامن کے سب قیدیوں کی نِگرانی سے آرام پایا۔",
                "۳۰": "اب اَیسا ہُوا کہ مرونی نے نِیفیہا کے شہر پر قبضہ کرنے کے بعد، بُہتیرے لامنوں کو قیدی بنا لِیا تھا، جِس سے بنی لامن کی فَوجیں نہایت کم ہو گئی تھیں، اور بُہتیرے نِیفیوں کو رہا کرا لِیا جو کہ قیدی بنا لِیے گئے تھے، جِس سے مرونی کی فَوج نہایت زور آور ہو گئی تھی؛ پَس مرونی نِیفیہا کے عِلاقہ سے لِحی کے عِلاقہ کی جانب بڑھا۔",
                "۳۱": "اور اَیسا ہُوا کہ جب بنی لامن نے دیکھا کہ مرونی اُن کے خِلاف آ رہا ہے، تو وہ پھر ڈر گئے اور مرونی کی فَوج کے سامنے سے بھاگ نِکلے۔",
                "۳۲": "اور اَیسا ہُوا کہ مرونی اور اُس کی فَوج نے شہر شہر اُن کا تعاقب کِیا، جب تک کہ اُن کا سامنا لِحی اور تیعنقم سے نہ ہُوا؛ اور لامنی لِحی اور تیعنقم کے سامنے سے بھاگے، یہاں تک کہ ساحلِ سَمُندر کے نزدیک مرونی کے عِلاقہ کی سرحدوں میں آ گئے۔",
                "۳۳": "اور بنی لامن کی ساری فَوجیں اِکٹھی ہُوئیں، یہاں تک کہ مرونی کے عِلاقہ میں وہ سب یکجا ہو گئیں۔ اب بنی لامن کا بادِشاہ عیمرون بھی اُن کے ساتھ تھا۔",
                "۳۴": "اور اَیسا ہُوا کہ مرونی اور لِحی اور تیعنقم نے مرونی کے عِلاقہ کی سرحدوں کے اِردگِرد اپنی فَوجوں کے ساتھ پڑاؤ ڈالا، یہاں تک کہ بنی لامن بِیابان کی سرحدوں میں جنُوب کی جانب سے، اور بِیابان کی سرحدوں میں مشرق کی جانب سے گھیرے میں آ گئے۔",
                "۳۵": "اور یُوں اُنھوں نے رات کے لِیے ڈیرا ڈالا۔ چُوں کہ دیکھ، نِیفی اور لامن طویل پیش قدمی کے سبب سے تھکے ہُوئے تھے؛ پَس اُنھوں نے رات کے وقت کسی بھی تدبیر پر عمل کرنے کا فیصلہ نہ کِیا، تیعنقم کے سِوا؛ کیوں کہ وہ عیمرون سے بے حد خفا تھا، اِتنا زیادہ کہ وہ سمجھتا تھا عیمروں اور اُس کا بھائی عیمالیقیہ بنی لامن اور اُن کے درمیان میں اِس بڑی اور دیرینہ جنگ کے ذمّہ دار تھے، ہاں جِس کی وجہ سے اِس قدر جنگ و جدل اور خُون ریزی ہُوئی، اور قحط پڑا۔",
                "۳۶": "اور اَیسا ہُوا کہ تیعنقم غُصّے میں بنی لامن کے پڑاؤ کی جانب بڑھا، اور شہر کی فصِیلوں سے نیچے اُترا۔ اور وہ رسّی کے ساتھ، جگہ جگہ گیا، یہاں تک کہ اُس نے بادِشاہ کو ڈُھونڈ لِیا؛ اور اُس پر نیزہ پھینکا، جو اُس کے دِل کے قریب اُتر گیا۔ اَلبتہ دیکھ، بادِشاہ نے مرنے سے پہلے اپنے خادموں کو جگا دِیا تھا، اِس طرح اُنھوں نے تیعنقم کا پِیچھا کِیا اور اُس کو قتل کر دِیا۔",
                "۳۷": "اب اَیسا ہُوا کہ جب لِحی اور مرونی کو معلُوم ہُوا کہ تیعنقم وفات پا گیا ہے تو اُنھیں بڑا دُکھ ہُوا؛ پَس دیکھ، وہ آدمی بڑی دلیری کے ساتھ اپنے مُلک کی خاطر لڑا، ہاں، آزادی کا حقیقی مُحب؛ اور اُس نے بُہت زیادہ مُصیبتیں برداشت کی تھیں۔ مگر دیکھ، وہ فَوت ہو گیا، اور اُس راہ چل دِیا جو سارے جہان کا ہے۔",
                "۳۸": "اب اَیسا ہُوا کہ اگلی صُبح مرونی نے پیش قدمی کی، اور بنی لامن پر آ پڑا، یہاں تک کہ اُنھوں نے بڑی قتل و غارت کا بازار گرم کر کے اُن کو ہلاک کِیا؛ اور اُنھیں اِس عِلاقہ سے نِکال باہر کِیا؛ اور وہ فرار ہو گئے، یعنی وہ اُس وقت بنی نِیفی کے خِلاف لڑنے کو پھر واپس نہ آئے۔",
                "۳۹": "اور یُوں نِیفی کی قَوم پر قضات کے عہدِ حُکُومت کا اِکتِیسواں برس ختم ہُوا؛ اور اِس طرح اُنھیں کئی برس جنگوں، خُون ریزیوں، اور قحط، اور مصیبتوں، کا سامنا کرنا پڑا۔",
                "۴۰": "اور بنی نِیفی میں قتل و غارت، اور فسادات، اور تنازعات، اور ہر قِسم کی سِیہ کاری موجُود تھی؛ تو بھی راست بازوں کی خاطر، ہاں، راست بازوں کی دُعاؤں کے سبب سے، وہ بخش دِیے گئے تھے۔",
                "۴۱": "بلکہ دیکھ، بنی لامن اور بنی نِیفی کے درمیان میں جنگ کی اِتنی زیادہ طوالت کے باعث بُہتیروں کے دِل سنگِین ہو گئے تھے، بے حد بڑی طویل جنگ کے باعث؛ اور بُہتیروں کے دِل اپنی صعُوبتوں کے باعث نرم بھی ہو گئے تھے، اِس حد تک کہ اُنھوں نے اپنے آپ کو خُدا کے حُضُور فروتن کِیا، یعنی فروتنی کی گہرائیوں تک۔",
                "۴۲": "اور اَیسا ہُوا کہ مرونی نے مُلک کے اُن خِطوں کو مضبُوط کِیا جو بنی لامن کی نظر میں سب سے زیادہ غیر محفُوظ تھے، جب تک کہ وہ کافی حد تک مضبُوط نہ ہو گئے، پِھر وہ ضریملہ کے شہر واپس آیا؛ اور ہیلیمن بھی اپنی جائے میراث کو لوٹا؛ اور ایک بار پھر بنی نِیفی کے ہاں اَمن و امان قائم ہو گیا تھا۔",
                "۴۳": "اور مرونی نے اپنی فَوجوں کی کمان اپنے بیٹے کے ہاتھ میں سونپ دی، جس کا نام مرونِیہا تھا؛ اور خُود اپنے گھر میں گوشہ نِشین ہو گیا تاکہ وہ اپنی زِندگی کے باقی دِن اِطمِینان سے گُزارے۔",
                "۴۴": "اور فحورن اپنے تختِ عدالت پر جا بیٹھا؛ اور ہیلیمن نے لوگوں میں خُدا کے کلام کی مُنادی کا بِیڑا پِھر سے اُٹھا لِیا پَس بُہت زیادہ جنگوں اور جھگڑوں کے باعث یہ لازِم ہو گیا تھا کہ کلِیسیا میں دوبارہ نظم و ضبط قائم کِیا جائے۔",
                "۴۵": "پَس، ہیلیمن اور اُس کے بھائی آگے بڑھے، اور کئی لوگوں کو اُن کی بدیوں کا اَحساس دِلانے کے لِیے بڑے زور سے خُدا کے کلام کی مَنادی کرنے لگے، جو اُن لوگوں کو اپنے گُناہوں سے تَوبہ کرنے اور خُداوند اپنے خُدا کے پاس آنے کے لِیے بپتِسما پانے کا باعث بنا۔",
                "۴۶": "اور اَیسا ہُوا کہ اُنھوں نے سارے عِلاقہ میں، دوبارہ خُدا کی کلِیسیا کو قائم کِیا۔",
                "۴۷": "ہاں، اور قانُون کے مُتعلق قوائد و ضوابط بنائے گئے۔ اور اُن کے قاضی، اور اُن کے اعلیٰ قاضی چُنے گئے۔",
                "۴۸": "اور بنی نِیفی مُلک میں دوبارہ خُوش حال ہونے، اور پھلنے پُھولنے لگے، اور مُلک میں پھر سے نہایت مضبُوط ہونے لگے۔ اور وہ کثرت سے دولت و اَمارت کو بڑھانے لگے۔",
                "۴۹": "مگر اپنی دولت، یا اپنی قُوت، یا اپنی آسُودگی کے باوجود، نہ وہ اپنی نظروں میں مُتکبُّر تھے؛ نہ وہ خُداوند اپنے خُدا کو یاد کرنے میں کاہل تھے؛ بلکہ اُنھوں نے اپنے آپ کو اُس کے حُضُور نہایت فروتن کِیا۔",
                "۵۰": "ہاں، اُنھوں نے یاد رکھا کہ خُداوند نے اُن کے لِیے کیسے بڑے بڑے کام کِیے تھے، کہ اُس نے اُنھیں موت، اور طوقِ غُلامی، اور قید خانوں، اور ہر طرح کی صعُوبتوں سے رہائی دِلائی تھی، اور اُس نے اُنھیں اُن کے دُشمنوں کے ہاتھوں سے چُھڑایا۔",
                "۵۱": "وہ خُداوند اپنے خُدا سے مُسلسل دُعا میں مشغُول رہے، اِس حد تک کہ خُداوند نے اپنے کلام کے مُوافِق، اُنھیں برکت بخشی، یہاں تک کہ وہ مُلک میں زورآوری اور آسُودگی میں بڑھتے گئے۔",
                "۵۲": "اور اَیسا ہُوا کہ یہ ساری باتیں تمام ہُوئیں۔ اور ہیلیمن نے بنی نِیفی پر قضات کے عہدِ حُکُومت کے پینتِیسویں برس میں وفات پائی۔"
            },
            "63": {
                "۱": "اور اَیسا ہُوا کہ بنی نِیفی پر قضات کے عہدِ حُکُومت کے چھتِیسویں برس کے شُروع میں شِبلون کو اُن مُقدّس نوِشتوں کی اَمانت سونپی گئی، جو ہیلیمن کو ایلما نے سونپی تھی۔",
                "۲": "اور وہ راست آدمی تھا، اور وہ خُدا کے حُضُور راست رو رہا؛ اور وہ اور اُس کا بھائی بھی؛ خُداوند اپنے خُدا کے حُکموں کو ماننے کے لِیے نیکوکاری میں مشغُول رہے۔",
                "۳": "اور اب اَیسا ہُوا کہ مرونی بھی رحلت کر گیا۔ اور یُوں قضات کے عہدِ حُکُومت کا چھتِیسواں برس ختم ہُوا۔",
                "۴": "اور اَیسا ہُوا کہ قضات کے عہدِ حُکُومت کے سینتِیسویں برس میںِ، لوگوں کا بُہت بڑا گروہ، یعنی جِس کی تعداد پانچ ہزار چار سو تھی، اپنے بیوی اور بچّوں سمیت، ضریملہ کے عِلاقہ سے روانہ ہو کر شِمالی عِلاقہ کی جانب گیا۔",
                "۵": "اور اَیسا ہُوا کہ ہاجوتھ، چُوں کہ نہایت مُتجسس شخص تھا، پَس اُس نے فراوانی کے مُلک کی سرحدوں پر، جو کہ ویرانی کے مُلک کے قریب تھا، اپنے لِیے بُہت بڑی کشتی بنائی، اور تنگ خاکنائے کی مدد سے جو شِمالی عِلاقہ جات کی طرف جاتی تھی، اُسے مغربی سَمُندر میں اُتارا۔",
                "۶": "اور دیکھ، بُہتیرے نِیفی جو بُہت سارے سازوسامان اور عورتوں اور بچّوں کے ہم راہ اُس میں داخل ہُوئے اور بحری سفر کِیا، اور اُنھوں نے شِمال کی جانب اپنی راہ لی۔ اور یُوں سینتِیسواں برس ختم ہُوا۔",
                "۷": "اور اڑتِیسویں برس میں، اِس آدمی نے دیگر کشتیاں بنائیں۔ اور پہلی کشتی بھی واپس آئی، اور بُہت زیادہ لوگ اُس میں داخل ہُوئے؛ اور اُنھوں نے بھی کافی سازوسامان اپنے ساتھ لِیا، اور پھر شِمالی عِلاقہ کی طرف چل دِیے۔",
                "۸": "اور اَیسا ہُوا کہ اُن کی بابت پھر کبھی نہ سُنا گیا۔ اور ہم نے سمجھا کہ وہ سَمُندر کی گہرائیوں میں ڈُوب گئے۔ اور اَیسا ہُوا کہ ایک اور کشتی بھی بحری سفر کے لِیے روانہ ہُوئی؛ اور ہم نہیں جانتے کہ وہ کہاں گئی۔",
                "۹": "اور اَیسا ہُوا کہ اِس برس میں بُہتیرے لوگ شِمالی عِلاقہ کی جانب چلے گئے۔ اور یُوں اڑتِیسواں برس ختم ہُوا۔",
                "۱۰": "اور اَیسا ہُوا کہ قضات کے عہدِ حُکُومت کے اُنتالِیسویں برس، شِبلون بھی رحلت کر گیا، اور کوریعنتن کشتی میں شِمالی عِلاقہ جات کی طرف گیا، کہ اُن لوگوں کے لِیے سازوسامان لے جائے جو اُس سرزمین میں گئے تھے۔",
                "۱۱": "پَس شِبلون کے لِیے لازِم ہو گیا تھا کہ اپنی موت سے پہلے، اُن مُقدّس نوِشتوں کو، ہیلیمن کے بیٹے کے حوالے کر دے، جو کہ ہیلیمن کہلاتا تھا، اپنے باپ کے نام پر اُس کو ہیلیمن پُکارا جاتا تھا۔",
                "۱۲": "اب دیکھ، وہ ساری کُندہ کاریاں جو لِکھی گئیں ہیلیمن کو سونپ دی گئیں اور سارے عِلاقہ میں ہر جگہ بنی آدم کے درمیان میں بھیجی گئیں، سِوا اُن خِطوں کے جِن میں ایلما نے حُکم دِیا تھا کہ نہ بھیجی جائیں۔",
                "۱۳": "بہرکیف، اُن نوِشتوں کا تقدُس برقرار رکھا گیا، اور ایک نسل سے دُوسری نسل تک مُنتقل کِیا جاتا تھا؛ پَس، اِس برس کے دوران میں، شِبلون کی موت سے پیشتر، وہ ہیلیمن کے سُپرد کر دِیے گئے تھے۔",
                "۱۴": "اور اِس برس اَیسا بھی ہُوا کہ بعض سرکش لوگ جو بنی لامن کے پاس گئے؛ اور اُنھیں پھر سے بنی نِیفی کے خِلاف غُصّہ دِلایا گیا۔",
                "۱۵": "اور اُسی برس کے دوران میں وہ مرونِیہا کی اُمّت، یعنی مرونِیہا کی فَوج کے خِلاف بڑے لاؤ لشکر سمیت جنگ کرنے کے لِیے بھی آئے، جس میں وہ شِکست کھا کر اور بڑا نُقصان اُٹھا کر دوبارہ اپنے عِلاقوں تک محدُود کر دِیے گئے۔",
                "۱۶": "اور یُوں نِیفی کی اُمّت پر قضات کے عہدِ حُکُومت کا اُنتالِیسواں برس ختم ہُوا۔",
                "۱۷": "اور یُوں ایلما اور اُس کے بیٹے ہیلیمن، اور شِبلون کا بیان بھی، جو اُس کا بیٹا تھا، اِختتام کو پُہنچا۔"
            }
        }
    },
    "hel": {
        "meta": {
            "slug": "hel",
            "name": "ہیلیمن کی کِتاب",
            "chapterWord": "باب"
        },
        "chapters": {
            "1": {
                "intro": "بنی نِیفی کی رُوداد۔ اُن کی جنگیں اور جھگڑے، اور اُن کی بغاوتیں۔ اور مسِیح کی آمد سے قبل، کئی پاک نبِیوں کی نبوتیں بھی، ہیلیمن کے نوِشتوں کے مُطابق، جو ہیلیمن کا بیٹا تھا، اور اُس کے بیٹوں کے نوِشتوں کے مُطابق بھی، یعنی مسِیح کی آمد تک۔ اور بُہت سارے لامنی بھی رُجُوع لائے۔ اُن کے رُجُوع لانے کی سرگُزشت۔ بنی لامن کی راست بازی کا احوال، اور بنی نِیفی کی بدکاریوں اور مکروہات کی داستان، ہیلیمن اور اُس کے بیٹوں کے نوِشتوں کے مُطابق، جو کہ مسِیح کی آمد تک ہے، جو ہیلیمن کی کِتاب کہلاتی ہے، نِیز علاوہ ازِیں۔",
                "۱": "اور اب دیکھ، اَیسا ہُوا کہ نِیفی کی اُمّت پر قضات کے عہدِ حُکُومت کے چالِیسویں برس کے شُروع میں، نِیفی کی قَوم میں سنگِین پریشانی کی اِبتدا ہو گئی۔",
                "۲": "پَس دیکھ، فحورن نے وفات پائی، اور اُس راہ چل دِیا جو سارے جہان کا ہے؛ اِس لِیے بھائیوں کے درمیان میں جو کہ فحورن کے بیٹے تھے اِس بات پر شدِید جھگڑا ہُوا کہ بھائیوں میں سے کس کے پاس تختِ عدالت ہو۔",
                "۳": "اب جِنھوں نے تختِ عدالت کے لِیے جھگڑا کِیا، جو اُمّت میں فساد کا باعث بھی بنے، اُن کے نام یہ ہیں: فحورن، پانسی، اور پاقُمنی۔",
                "۴": "اب یہی فحورن کے سارے بیٹے نہیں ہیں (پَس اُس کے کئی بیٹے تھے)، بلکہ یہ وہ ہیں جِنھوں نے تختِ عدالت کے لِیے جھگڑا کِیا؛ پَس، وہ قَوم کو تین گروہوں میں تقسیم کرنے کا سبب بن گئے تھے۔",
                "۵": "تو بھی، اَیسا ہُوا کہ قَوم کی رائے سے فحورن اعلیٰ قاضی اور بنی نِیفی پر حاکم مُقرّر ہُوا۔",
                "۶": "اور اَیسا ہُوا کہ جب پاقُمنی نے دیکھا کہ وہ تختِ عدالت حاصل نہیں کر سکا تو اُس نے قَوم کی رائے سے اِتفاق کر لِیا۔",
                "۷": "اَلبتہ دیکھ، پانسی، اور لوگوں کا وہ گروہ جو اُسے اپنا حاکم بنانے کا خواہش مند تھا، نہایت خفا ہُوا؛ پَس وہ اُن لوگوں کو چِکنی چُپڑی باتوں میں پُھسلا کر اپنے بھائیوں کے خِلاف بغاوت کے لِیے اُکسانے کو تھا۔",
                "۸": "اور اَیسا ہُوا کہ جُوں ہی وہ اَیسا کرنے کو تھا، دیکھ، اُسے پکڑ لِیا گیا، اور لوگوں کی رائے کے مُطابق اُس پر مقدمہ چلا، اور اُس کو موت کی سزا ہُوئی؛ چُوں کہ اُس نے بغاوت کی سازِش رچائی تھی اور لوگوں کی آزادی کو تباہ و برباد کرنے کا خواہاں تھا۔",
                "۹": "اب جب اُس ٹولے نے جو اُسے اپنا حاکم بنانے کے خواہاں تھا، دیکھا کہ اُس کو موت کی سزا ہو گئی تھی، تو وہ مُشتعل ہُوا، اور دیکھ، اُنھوں نے قیسقمن نامی آدمی کو بھیجا، فحورن کے تختِ عدالت تک، اور جب فحورن تختِ عدالت پر بیٹھا ہُوا تھا، اُس کو قتل کر دِیا گیا۔",
                "۱۰": "اور فحورن کے نوکروں نے اُس کا پِیچھا کِیا؛ مگر دیکھ، قیسقمن کے رفُو چکر ہونے کی رفتار اِس قدر تیز تھی کہ کوئی آدمی اُس کو پکڑ نہ پایا۔",
                "۱۱": "اور جِنھوں نے اُسے بھیجا تھا وہ اُن کے پاس گیا، اور اُن سب نے قَسم کھائی، ہاں، اپنے ہمیشہ کے خَالِق کی قَسم کھائی کہ وہ کسی آدمی کو نہیں بتائیں گے کہ فحورن کو قیسقمن نے قتل کِیا ہے۔",
                "۱۲": "پَس بنی نِیفی قیسقمن کو پہچانتے نہ تھے، چُوں کہ فحورن کو قتل کرتے وقت اُس نے بھیس بدل رکھا تھا۔ اور قیسقمن اور اُس کا ٹولا جِس نے اُس کے ساتھ قَسم اُٹھائی، لوگوں میں اِس طرح گُھل مِل گئے کہ کوئی اُنھیں پہچان نہ پائے؛ مگر جِتنے پکڑے گئے، اُنھیں موت کی سزا ہُوئی۔",
                "۱۳": "اور اب دیکھ، قَوم کی رائے سے، پاقُمنی اپنے بھائی فحورن کی جگہ اعلیٰ قاضی اور لوگوں پر حاکم مُقرّر ہُوا؛ اور وہ ہی اِس کا حق دار تھا۔ اور یہ سب قضات کے عہدِ حُکُومت کے چالِیسویں برس میں ہُوا؛ اور یہ ختم ہُوا۔",
                "۱۴": "اور قضات کے عہدِ حُکُومت کے اِکتالِیسویں برس میں اَیسا ہُوا، کہ بنی لامن نے جنگ جُو مردوں کی بے شُمار فَوج اِکٹھی کر لی، اور اُنھیں شمشِیروں کے ساتھ، اور بُغدوں کے ساتھ، اور کُمانوں کے ساتھ، اور تیروں کے ساتھ، اور خَودوں کے ساتھ، اور سِینہ بندوں کے ساتھ، اور مُختلف طرح کی ڈھالوں کی ہر قسم کے ساتھ مُسلح کِیا۔",
                "۱۵": "اور وہ دوبارہ آئے کہ بنی نِیفی کے خِلاف لڑیں۔ اور کوری عنتمر نامی شخص اُن کی کمان سنبھالے ہُوئے تھا؛ اور وہ ضریملہ کی نسل سے تھا؛ وہ سرکش تھا، اور بنی نِیفی میں سے تھا؛ اور وہ لمبا چَوڑا اور زور آور مرد تھا۔",
                "۱۶": "پَس، بنی لامن کا بادِشاہ، جِس کا نام توبلوت تھا، جو عیمرون کا بیٹا تھا، سوچتا تھا کہ کوری عنتمر زور آور آدمی ہے، جو کہ بنی نِیفی کے مُقابل اپنی قُوت اور اپنی بڑی حِکمت کے باعث کھڑا ہو سکتا ہے، یہاں تک کہ اُس کے بھیجے جانے سے ہی وہ بنی نِیفی پر غلبہ پا لے گا—",
                "۱۷": "پَس اُس نے اُنھیں غُصّہ میں بھڑکایا، اور اپنی فَوجوں کو اِکٹھا کِیا، اور اُس نے کوری عنتمر کو اُن کا سردار مُقرّر کِیا، اور حُکم دِیا کہ وہ بنی نِیفی کے خِلاف جنگ کے لِیے ضریملہ کے علاقہ کی جانب پیش قدمی کریں۔",
                "۱۸": "اور اَیسا ہُوا کہ بے حد حُکُومتی مُشکلات اور بے حد جھگڑوں کے باعث، وہ ضریملہ کے علاقہ میں کافی تعداد میں مُحافظ نہ رکھ پائے؛ پَس اُن کا خیال تھا کہ لامنی اُن کے علاقائی مرکز، بڑے شہر ضریملہ پر حملہ کرنے کی جُراَت نہیں کریں گے۔",
                "۱۹": "بلکہ اَیسا ہُوا کہ کوری عنتمر لا تعداد لشکر کی کمان سنبھالے ہُوا آگے بڑھا، اور شہر کے باشِندوں پر چڑھ آیا، اور اُن کا حملہ آور ہونا اَیسا آناً فاناً تھا کہ بنی نِیفی کو اپنی فَوجیں جمع کرنے کا وقت نہ مِلا۔",
                "۲۰": "پَس کوری عنتمر نے شہر کے پھاٹک پر مُحافظوں کو ہلاک کِیا، اور اپنی ساری فَوج کے ساتھ شہر کے اندر داخل ہو گیا، اور اُنھوں نے ہر اُس شخص کو قتل کِیا جِس نے اُن کے خِلاف سر اُٹھایا، یہاں تک کہ اُنھوں نے سارے شہر پر قبضہ کر لِیا۔",
                "۲۱": "اور اَیسا ہُوا کہ پاقُمنی، جو کہ اعلیٰ قاضی تھا، کوری عنتمر کے سامنے سے بھاگا، حتیٰ کہ شہر کی فصیلوں کی جانب۔ اور اَیسا ہُوا کہ کوری عنتمر نے اُسے دِیوار کے ساتھ دے مارا، اِتنے زور سے کہ وہ مر گیا۔ اور یُوں پاقُمنی کے دِن ختم ہُوئے۔",
                "۲۲": "اور اب جب کوری عنتمر نے دیکھا کہ ضریملہ کا شہر اُس کے قبضہ میں تھا، اور دیکھا کہ بنی نِیفی اُن کے سامنے سے بھاگ گئے، اور قتل کر دِیے گئے، اور پکڑے گئے، اور قید میں ڈالے گئے ہیں، اور یہ کہ اُس نے سارے علاقہ کے مضبُوط ترین مرکز پر قبضہ کر لِیا ہے، تو اُس کے دِل کو اِس قدر حوصلہ مِلا کہ وہ تقریبا سارے مُلک پر چڑھائی کرنے کے لِیے تیار ہو گیا تھا۔",
                "۲۳": "اب وہ ضریملہ کے علاقہ میں نہ رُکا، بلکہ اپنے بڑے لاؤ لشکر کے ساتھ فراوانی کے شہر کی طرف بڑھا؛ کیوں کہ اُس نے یہ تہیہ کر لِیا تھا کہ آگے بڑھے اور شمشِیر کی دھار سے اپنا راستا تراشے، تاکہ وہ سرزمین کے شِمالی حِصّے حاصل کر لے۔",
                "۲۴": "اور، سوچا کہ اُن کی سب سے بڑی قُوت مرکزی علاقہ میں ہے، پَس اُس نے پیش قدمی کی، اور چھوٹے چھوٹے گروہوں کے سِوا اُنھیں پُورے طور پر اِکٹھا ہونے کا موقع نہ دِیا؛ اور یُوں وہ اُن پر ٹُوٹ پڑے اور اُنھیں زمِین پر کاٹ گِرایا۔",
                "۲۵": "بلکہ دیکھ، کوری عنتمر کی مرکزی علاقہ کی طرف اِس پیش قدمی نے مرونِیہا کو اُن پر بڑی برتری دِلا دی، اگرچہ بنی نِیفی کی بُہت بڑی تعداد ہلاک کر دی گئی تھی۔",
                "۲۶": "پَس دیکھ، مرونِیہا کا گُمان تھا کہ بنی لامن اُس مرکزی علاقہ میں آنے کی جُراَت نہیں کریں گے، بلکہ وہ سرحدوں کے آس پاس کے شہروں پر حملہ کریں گے، جیسا کہ وہ اب تک کرتے آئے تھے؛ پَس مرونِیہا نے اپنی مضبُوط فَوجوں کو حُکم دِیا کہ وہ سرحدوں کے ساتھ آس پاس کے علاقوں کو قائم رکھیں۔",
                "۲۷": "بلکہ دیکھ، بنی لامن اُس کی مرضی کے موافق خَوف زدہ نہ تھے، بلکہ اُنھوں نے مرکزی علاقہ میں آ کر دارالحُکُومت پر قبضہ کر لِیا جو کہ ضریملہ کا شہر تھا، اور مُلک کے اہم ترین شہروں میں سے گُزر کر بے شُمار لوگوں، ہرچند، مردوں عورتوں اور بچّوں کو قتل کر رہے تھے، بُہت سے شہروں پر اور بُہت سے مضبُوط قلعوں پر قابض ہو رہے تھے۔",
                "۲۸": "لیکن جب مرونِیہا کو یہ معلُوم ہُوا تو اُس نے فوراً لِحی کو فَوج کے ساتھ اُنھیں راہ میں روکنے کے لِیے بھیجا، اِس سے پہلے کہ وہ فراوانی کے مُلک میں پُہنچتے۔",
                "۲۹": "اور اُس نے اَیسا ہی کِیا؛ اور اُس نے فراوانی کے مُلک میں پہنچنے سے پہلے اُنھیں راہ میں روک لِیا، اور اُن کے ساتھ جنگ لڑی، یہاں تک کہ وہ واپس ضریملہ کے علاقہ کی جانب پَسپا ہونے لگے۔",
                "۳۰": "اور اَیسا ہُوا کہ مرونِیہا نے اُنھیں پَسپا کر کے اُنھیں روکے رکھا، اور اُن کے ساتھ جنگ لڑی، اِس حد تک کہ یہ شدِید خُون ریز لڑائی بن گئی تھی؛ ہاں، بُہتیرے ہلاک ہُوئے، اور ہلاک ہونے والوں کے شُمار میں کوری عنتمر بھی پایا گیا۔",
                "۳۱": "اور اب، دیکھ، بنی لامن کسی طرف بھی پِیچھے نہ ہٹ سکتے تھے، نہ شِمال کی طرف، نہ جنُوب کی جانب، نہ مشرِق، نہ مغرب کی طرف، کیوں کہ بنی نِیفی نے اُنھیں ہر طرف سے گھیرا ہُوا تھا۔",
                "۳۲": "اور یُوں کوری عنتمر نے بنی لامن کو بنی نِیفی کے بیچ میں دھکیل دِیا، یعنی اب وہ بنی نِیفی کے اِختیار میں تھے، اور وہ خُود ہلاک ہو چُکا تھا، اور بنی لامن نے اپنے آپ کو بنی نِیفی کے ہاتھوں میں دے دِیا۔",
                "۳۳": "اور اَیسا ہُوا کہ مرونِیہا نے دوبارہ ضریملہ کے شہر پر قبضہ کر لِیا، اور حُکم دِیا کہ وہ لامنی جو قیدی بنائے گئے تھے سلامتی کے ساتھ اُس علاقہ سے نِکل جائیں۔",
                "۳۴": "اور یُوں قضات کے عہدِ حُکُومت کا اِکتالِیسواں برس ختم ہُوا۔"
            },
            "2": {
                "۱": "اور اَیسا ہُوا قضات کے عہدِ حُکُومت کے بیالِیسویں برس میں، بنی نِیفی اور بنی لامن کے درمیان میں، جب مرونِیہا اَمن قائم کر چُکا تو اُس کے بعد، دیکھو اب کوئی نہ تھا جو تختِ عدالت پر بیٹھتا؛ پَس لوگوں میں دوبارہ اِس بات کے مُتعلق جھگڑا ہونے لگا کہ تختِ عدالت پر کون بیٹھے گا۔",
                "۲": "اور اَیسا ہُوا کہ لوگوں کی رائے سے ہیلیمن، جو کہ ہیلیمن کا بیٹا تھا، تختِ عدالت سنبھالنے کے لِیے مُقرّر کِیا گیا۔",
                "۳": "بلکہ دیکھ، قیسقمن، جِس نے فحورن کو قتل کِیا تھا، ہیلیمن کو بھی ہلاک کرنے کے لِیے گھات لگائے بیٹھا تھا؛ اور اُسے اپنے اُس ٹولے کی معاونت بھی حاصل تھی، جو قَسم اُٹھا چُکا تھا کہ کسی شخص کو اُس کی بدکاری کا عِلم نہ ہونے دیں گے۔",
                "۴": "پَس اُن میں واحد جدیانتن تھا، جو کئی باتوں میں، اور اپنی عیاری و مکاری میں، قتل و غارت اور ڈاکہ زنی میں اِنتہائی شاطِر تھا؛ پَس وہ قیسقمن کے ٹولے کا سردار بن گیا۔",
                "۵": "پَس اُس نے اُنھیں، اور قیسقمن کو پُھسلایا، کہ اگر وہ اُسے تختِ عدالت پر بِٹھائیں تو وہ اُنھیں جو اُس کے ٹولے میں ہیں لوگوں پر اِقتدار اور اِختیار دے گا؛ پَس قیسقمن، ہیلیمن کو نیست و نابُود کرنے کا خواہاں تھا۔",
                "۶": "اور اَیسا ہُوا کہ جب وہ ہیلیمن کو قتل کرنے کے لِیے تختِ عدالت کی طرف بڑھا، تو دیکھو، ہیلیمن کے نوکروں میں سے ایک نوکر، جو رات کو گشت پر تھا، اور بھیس بدل کر اُن کے منصُوبوں کو جان گیا تھا، جو اِس ٹولے نے ہیلیمن کے قتل کے لِیے بنائے تھے—",
                "۷": "اور اَیسا ہُوا کہ وہ قیسقمن سے مِلا، اور اُس کو اِشارہ دِیا؛ پَس قیسقمن نے اپنی خواہش کا مقصد بتایا، کہ وہ چاہتا ہے کہ وہ اُس کو تختِ عدالت کی طرف لے جائے تاکہ وہ ہیلیمن کو قتل کر دے۔",
                "۸": "اور جب ہیلیمن کا نوکر قیسقمن کے دِل کی ساری بات جان گیا، اور یہ کہ کیسے اُس کا اِرادہ قتل کرنا تھا، اور یہ کہ اُن سب کا مقصد بھی، جو اُس کے ٹولے سے تعلُق رکھتے تھے، قتل کرنا، اور لُوٹ مار کرنا، اور اِقتدار حاصل کرنا تھا (اور یہ اُن کا خُفیہ منصُوبہ تھا اور اُن کی سازش تھی) ہیلیمن کے نوکر نے قیسقمن سے کہا: آؤ تختِ عدالت کی طرف چلیں۔",
                "۹": "اب اِس بات نے قیسقمن کو نہایت خُوش کِیا پَس اُس نے سوچا کہ اب وہ اپنا منصُوبہ پُورا کرے گا؛ بلکہ دیکھو، جب وہ تختِ عدالت کی طرف جا رہے تھے، تو ہیلیمن کے نوکر نے قیسقمن کو خنجر مارا یعنی خنجر دِل میں اُتار دِیا، اور وہ بغیر چِلّائے نیچے گِر گیا۔ اور وہ دوڑا اور ہیلیمن کو وہ سب کُچھ بتایا جو اُس نے دیکھا، اور سُنا، اور کِیا تھا۔",
                "۱۰": "اور اَیسا ہُوا کہ ہیلیمن نے لُٹیروں کے اِس ٹولے اور خُفیہ قاتِلوں کو پکڑنے کے لِیے آدمی بھیجے، تاکہ اُن کو قانُون کے مُطابق موت کی سزا دی جائے۔",
                "۱۱": "بلکہ دیکھو، جب جدیانتن کو معلُوم ہُوا کہ قیسقمن واپس نہیں لوٹا تو اُس کو شک ہُوا کہ کہیں وہ مارا نہ گیا ہو؛ پَس اُس نے اپنے ٹولے کو حُکم دِیا کہ اُس کے پِیچھے پِیچھے آئیں۔ اور وہ مُلک کے خُفیہ راستے کے ذریعے سے بیابان میں فرار ہو گئے؛ اور یُوں جب ہیلیمن نے اُن کو پکڑنے کے لِیے آدمی بھیجے تو وہ کہیں نہ مِلے۔",
                "۱۲": "اور اِس جدیانتن کی بابت بعد میں مزید بتایا جائے گا۔ اور یُوں نِیفی کے لوگوں پر قضات کے عہدِ حُکُومت کا بیالیسواں برس ختم ہُوا۔",
                "۱۳": "اور دیکھو، اِس کِتاب کے آخِر میں تُم جان لو گے کہ یہی جدیانتن زوال کا سبب بنا، ہاں، بلکہ بنی نِیفی کی غالباً مُکمل بربادی کا سبب بنا۔",
                "۱۴": "دیکھو میرا مطلب ہیلیمن کی کِتاب کے اِختتام سے نہیں، بلکہ میرا مطلب نِیفی کی کِتاب کے اِختتام سے ہے، جِس سے کہ مَیں نے وہ سارے اَحوال لِیے جو کہ مَیں نے لِکھے ہیں۔"
            },
            "3": {
                "۱": "اور اب اَیسا ہُوا کہ قضات کے عہدِ حُکُومت کے تینتالِیسویں برس میں، نِیفی کی قَوم میں کوئی جھگڑا نہ تھا سِوا کلِیسیا میں تھوڑا تکبُّر، جِس کے باعث لوگوں میں معمولی اِختلافِ رائے ہُوا، مگر اِن معاملات کو تینتالِیسویں برس کے اِختتام تک سُلجھا لِیا گیا۔",
                "۲": "اور چوالِیسویں برس میں لوگوں میں کوئی فساد برپا نہ ہُوا؛ نہ پینتالِیسویں برس میں کوئی بڑا جھگڑا رُو نما ہُوا۔",
                "۳": "اور اَیسا ہُوا کہ چھیالِیسویں برس میں، ہاں، بڑے فسادات اور بڑی بغاوتیں برپا ہُوئیں؛ جِس میں بڑی تعداد ضریملہ کے علاقہ سے نِکل کر شِمالی عِلاقہ جات کی میراث لینے کے لِیے روانہ ہو گئی۔",
                "۴": "اور اُنھوں نے طویل سفر طے کِیا، یہاں تک کہ وہ بڑے پانیوں اور بُہت سے دریاؤں کے پاس آ گئے۔",
                "۵": "ہاں، اور حتیٰ کہ وہ مُلک کے سب خِطوں میں پھیل گئے، ہر اُس خِطہ میں بھی جو وِیران نہ تھے نِیز درختوں کے بغیر تھے، کئی باشندوں کی وجہ سے جو پہلے سے اُس مُلک کے وارِث تھے۔",
                "۶": "اور اب اُس مُلک کا کوئی خِطہ وِیران نہ تھا، سوا درختوں کے؛ مگر لوگوں کی بڑی بربادی کے باعث جو مُلک میں پہلے آباد تھے، یہ سرزمین ویرانہ کہلاتی تھی۔",
                "۷": "اور چُوں کہ اُس مُلک میں درخت بُہت کم پائے جاتے تھے، تو بھی جو لوگ وہاں گئے وہ سیمنٹ کے کام میں نہایت ماہر ہو گئے، پَس جِن مکانوں میں وہ رہتے اُنھیں وہ سیمنٹ سے تعمیر کرتے تھے۔",
                "۸": "اور اَیسا ہُوا کہ وہ بڑھے اور پھلے پُھولے اور جنُوبی عِلاقوں سے شِمالی عِلاقوں کی طرف بڑھے، اور جنُوبی سَمُندر سے شِمالی سَمُندر تک اور مغربی سَمُندر سے مشرِقی سَمُندر تک پھیل گئے، یہاں تک کہ کُل رُویِ زمِین پر پھیلنے لگے۔",
                "۹": "اور شِمالی عِلاقوں کے لوگ خیموں، اور سیمنٹ کے مکانوں میں رہتے تھے، اور اُنھوں نے چاہا کہ زمین پر جو بھی درخت اُگتا ہے اُس کو بڑھنا چاہیے، تاکہ وقت آنے پر لکڑی سے اپنے مکانوں، ہاں، اپنے شہروں، اور اپنی ہَیکلوں، اور اپنے عِبادت خانوں، اور اپنی مُقدس گاہوں، اور اپنی ہر طرح کی عمارتوں کی تعمیر کر سکیں۔",
                "۱۰": "اور اَیسا ہُوا شِمالی سرزمین میں لکڑی بہت کم ہوتی، پَس اُنھوں نے بُہت ساری لکڑی کشتیوں کے ذریعے بھیجی۔",
                "۱۱": "اور یُوں اُنھوں نے شِمالی عِلاقہ جات کے لوگوں کو کئی شہر لکڑی اور سیمنٹ دونوں سے تعمیر کرنے کے قابل بنایا۔",
                "۱۲": "اور اَیسا ہُوا کہ عمون کے بھی بُہتیرے لوگ، جو پَیدایشی طور پر لامن تھے، اِس عِلاقہ میں چلے گئے۔",
                "۱۳": "اور اب اِس قَوم کے حالات و مُعاملات کی بابت اِسی قَوم کے بُہتیرے لوگوں نے بُہت سارے احوال لِکھے ہیں، جو اُن کے حوالے سے بڑے مُفصل اور جامع ہیں۔",
                "۱۴": "مگر دیکھو، اِس قَوم کے حالات و مُعاملات، ہاں، بنی لامن اور بنی نِیفی کی سرگُزشت، اور اُن کی جنگیں، اور اُن کے فسادات، اور اُن کی بغاوتیں، اور اُن کی مُنادی، اور اُن کی نبوّتیں، اور اُن کی بحری تجارت، اور اُن کا کشتیاں تعمیر کرنا، اور اُن کا ہَیکلیں، اور عِبادت گاہیں، اور مُقدّس مقامات تعمیر کرنا، اور اُن کی راست بازی، اور اُن کی بدکاری، اور اُن کے قِتال، اور اُن کی چوریاں، اور اُن کی لُوٹ مار، اور اُن کی ہر قسم کی مکروہات، اور حرام کاریوں کا سَواں حِصّہ بھی اِس کِتاب میں نہیں لِکھا جا سکتا۔",
                "۱۵": "مگر دیکھو، بُہت سی کِتابیں اور ہر قسم کے کئی احوال ہیں، اور یہ زیادہ تر بنی نِیفی نے قلم بند کِیے ہیں۔",
                "۱۶": "اور اُنھیں بنی نِیفی کی ایک نسل سے دُوسری کو سونپ دِیا جاتا، اُس وقت تک جب تک وہ خطاؤں میں نہ گِرے اور ہلاک ہُوئے، لُوٹ لِیے گئے، اور باہر نِکالے گئے، اور بھگا دیے، اور قتل کر دیے، اور رُویِ زمین پر پراگندہ کیے گئے، اور بنی لامن کے ساتھ گھُل مِل گئے جب تک کہ وہ مزید نِیفی نہ کہلائے، اور بدکار، اور وحشی، اور خُون خوار بن گئے، ہاں، حتیٰ کہ لامنی بن گئے۔",
                "۱۷": "اور اب مَیں پھر اپنی رُوداد کی طرف آتا ہُوں؛ پَس، بنی نِیفی کے درمیان میں وہی ہُوا جو مَیں نے کہا تھا شدِید فسادات اور ہنگامیں، اور جنگیں، اور بغاوتیں۔",
                "۱۸": "قضات کے عہدِ حُکُومت کا چھیالِیسواں برس ختم ہُوا۔",
                "۱۹": "اور اَیسا ہُوا کہ مُلک میں شدِید فساد برپا رہا، ہاں، حتیٰ کہ سینتالِیسویں اور اَڑتالِیسویں برس میں بھی۔",
                "۲۰": "اِس کے باوجُود ہیلیمن نے تختِ عدالت کو اِنصاف اور مساوات سے سنبھالے رکھا؛ ہاں، اُس نے آئین، اور اِنصاف اور خُدا کے حُکموں کو ملحُوظِ خاطِر رکھا؛ اور اُس نے مُسلسل وہی کِیا جو خُدا کی دانِست میں راست تھا؛ اور وہ اپنے باپ کے نقشِ قدم پر چلا، یہاں تک کہ وہ مُلک میں خُوش حال ہُوا۔",
                "۲۱": "اور اَیسا ہُوا کہ اُس کے دو بیٹے تھے۔ اُس نے سب سے بڑے کا نام نِیفی، اور سب سے چھوٹے، کا نام لِحی رکھا۔ اور وہ خُداوند میں بڑھنے لگے۔",
                "۲۲": "اور اَیسا ہُوا کہ بنی نِیفی پر قضات کے عہدِ حُکُومت کے اَڑتالِیسویں برس کے آخِر میں، نِیفی کی اُمّت میں، جنگیں اور جھگڑے کسی حد تک ختم ہونے لگے۔",
                "۲۳": "اور اَیسا ہُوا کہ قضات کے عہدِ حُکُومت کے اُنچاسویں برس میں سارے علاقہ میں مُسلسل امن قائم رہا، جدیانتن ڈاکو کی خُفیہ سازِشوں کے سِوا جو اُس نے مُلک کے گُنجان آباد عِلاقوں میں پھیلا رکھی تھیں، جن کا عِلم اُس وقت کے اُن حُکُومتی سربراہوں کو نہ تھا؛ اِس لِیے وہ مُلک سے ختم نہ کی گئیں۔",
                "۲۴": "اور اَیسا ہُوا کہ اِسی برس میں کلِیسیا میں خُوش حالی نہایت کثرت سے تھی، یہاں تک کہ اَیسے ہزاروں تھے جو کلِیسیا میں شامِل ہُوئے اور تَوبہ کر کے بپتِسما پایا۔",
                "۲۵": "اور کلِیسیا کی خُوش حالی بڑی کثیر تھی، اور وہ برکتیں جو لوگوں پر اُنڈیلی گئیں بے شُمار تھیں، یعنی کہ اعلیٰ کاہن اور مُعلم بھی بے حد حیران تھے۔",
                "۲۶": "اور اَیسا ہُوا کہ خُدا کی کلِیسیا میں، بُہتیری جانوں، ہاں، ہزارہا کے اِکٹھا ہونے اور بپتِسما پانے سے کارِ خُداوند نے فروغ پایا۔",
                "۲۷": "یُوں ہم دیکھتے ہیں کہ خُداوند اُن سب پر رحم کرتا ہے، جو خُلوصِ دِل سے، اُس کا پاک نام پُکارتے ہیں۔",
                "۲۸": "ہاں، یُوں ہم دیکھتے ہیں کہ آسمان کا دروازہ سب کے لِیے کُھلا ہے، یعنی اُن کے لِیے جو یِسُوع مسِیح کے نام پر اِیمان لاتے ہیں جو خُدا کا بیٹا ہے۔",
                "۲۹": "ہاں، ہم دیکھتے ہیں کہ جو کوئی بھی، خُدا کے کلام کو تھامے رکھے گا، جو کہ زِندہ اور مؤثر ہے، جو اِبلِیس کی ساری مکاری اور فریب اور پھندوں کو کاٹ ڈالے گا، اور مسِیح کے بندوں کی تنگ اور سُکڑے راستے پر راہ نُمائی کرے گا، تاکہ اُس دائمی عذاب کی جھِیل کو عبُور کریں جو شریروں کو نِگلنے کے واسطے تیار کی گئی ہے—",
                "۳۰": "اور اُن کی جانوں کو پُہنچائے گا، ہاں، اُن کی لافانی جانوں کو آسمان کی بادِشاہی میں خُدا کے داہنے ہاتھ، ابرہام، اور اِضحاق، اور یعقُوب، اور ہمارے سب مُقدّس آباواَجداد کے ساتھ بیٹھنے کے واسطے، تاکہ پھر کبھی دُور نہ ہوں۔",
                "۳۱": "اور اِس برس کے دوران میں ضریملہ کے مُلک، اور اِرد گِرد کے سارے علاقوں میں مُسلسل شادمانی رہی، یعنی اُس سارے مُلک میں جِس پر بنی نِیفی کا قبضہ تھا۔",
                "۳۲": "اور اَیسا ہُوا اُنچاسویں برس کے باقی ماندہ حِصّہ میں اَمن اور نہایت شادمانی رہی؛ ہاں، اور قضات کے عہدِ حُکُومت کے پچاسویں برس میں بھی مُسلسل امن اور شادمانی رہی۔",
                "۳۳": "اور قضات کے عہدِ حُکُومت کے اِکیاونویں برس میں بھی اَمن رہا، سِوا اِس کے کہ کلِیسیا میں تکبُّر سرایت کرنے لگا تھا—خُدا کی کلِیسیا میں نہیں، بلکہ اُن لوگوں کے دِلوں میں جو خُدا کی کلِیسیا سے وابستگی کا دعویٰ کرتے تھے—",
                "۳۴": "اور وہ مُتکبُّر ہُوئے، اِس حد تک کہ وہ اپنے ہی بھائیوں پر ظلم و سِتم ڈھانے لگے۔ اب یہ بُہت بڑی بُرائی تھی، جِس سے زیادہ تر فروتن لوگوں کو بڑی مُصیبتیں برداشت کرنا پڑیں، اور بُہت سی صعُوبتوں میں سے گُزرنا پڑا۔",
                "۳۵": "اِس کے باوجُود وہ اکثر روزہ رکھتے اور دُعا کرتے، اور اپنی فروتنی میں مضبُوط سے مضبُوط تر ہونے لگے، اور اپنی جانوں کے لِیے خُوشی اور تسلّی پانے کے لِیے، مسِیح پر اِیمان میں قوی سے قوی تر ہونے لگے، ہاں، اُنھوں نے اپنے دِلوں کو اِس قدر پاکیزہ اور پاک صاف کر لِیا، اَیسی پاکیزگی جو خُدا کی حُضُوری میں اپنے دِلوں کو رُجُوع لانے کے باعث مِلتی ہے۔",
                "۳۶": "اور اَیسا ہُوا کہ باون واں برس بھی امن کے ساتھ ختم ہو گیا، سوا اِس کے کہ لوگوں کے دِلوں میں بُہت زیادہ تکبُّر آ گیا تھا؛ اور یہ مُلک میں اُن کی بُہت زیادہ دولت و امارت اور خُوش حالی کے سبب سے تھا، اور یہ روز بہ روز اُن میں بڑھتا گیا۔",
                "۳۷": "اور اَیسا ہُوا کہ ترِپن ویں برس میں، ہیلیمن رحلت کر گیا، اور اُس کا بڑا بیٹا نِیفی، اُس کی جگہ حُکُومت کرنے لگا۔ اور اَیسا ہُوا کہ اِنصاف اور مساوات سے تختِ عدالت اُس کو سونپ دِیا گیا؛ ہاں، وہ خُدا کے حُکم مانتا رہا، اور اپنے باپ کے نقشِ قدم پر چلتا رہا۔"
            },
            "4": {
                "۱": "اور اَیسا ہُوا کہ چوّن ویں برس میں کلِیسیا میں بڑی بغاوتیں برپا ہُوئیں، اور لوگوں میں فسادات بھی بھڑک اُٹھے، یہاں تک کہ بڑی شدِید خُون ریزی ہُوئی۔",
                "۲": "اور باغی ٹولے کو قتل کِیا اور مُلک بدر کر دِیا گیا، اور وہ بنی لامن کے بادِشاہ کے پاس چلے گئے۔",
                "۳": "اور اَیسا ہُوا کہ اُنھوں نے بنی نِیفی کے خِلاف جنگ کرنے کے لِیے بنی لامن کو اُبھارنے کے لِیے بُہتیرے جتن کِیے؛ اَلبتہ دیکھو، بنی لامن نہایت خَوف زدہ تھے، اِس قدر کہ اُنھوں نے اُن باغیوں کی باتوں پر کان نہ لگائے۔",
                "۴": "بلکہ اَیسا ہُوا قضات کے عہدِ حُکُومت کے چھپن ویں برس میں، بنی نِیفی کے بعض غدار بنی لامن کے پاس چلے گئے؛ اور وہ اُن دیگر باغیوں کے ساتھ بنی نِیفی کے خِلاف اُنھیں بھڑکانے میں کامیاب ہُوئے؛ اور وہ اُس پُورے برس کے دوران میں جنگ کی تیاری کرتے رہے۔",
                "۵": "اور ستاون ویں برس میں وہ بنی نِیفی کے خِلاف لڑائی کے لِیے چڑھ دوڑے، اور اُنھوں نے موت کا بازار گرم کر دِیا؛ ہاں، یہاں تک کہ قضات کے عہدِ حُکُومت کے اٹھاون ویں برس میں وہ ضریملہ کے مُلک پر قبضہ کرنے میں کامیاب ہُوئے؛ ہاں، اور سب عِلاقوں پر بھی، یہاں تک کہ اُس خِطہ پر بھی جو فراوانی کے عِلاقہ کے قریب تھا۔",
                "۶": "اور بنی نِیفی اور مرونِیہا کی فَوجوں کو فراوانی کے مُلک کے اندر تک پسپا ہونے پر مجبُور کر دِیا؛",
                "۷": "اور وہاں پر اُنھوں نے مغربی سمُندر سے لے کر، بلکہ مشرق تک بنی لامن کے خِلاف قلعہ بندی کی تھی؛ وہ سرحد جہاں اُنھوں نے قلعہ بندی کی اور اپنے شِمالی مُلک کے دِفاع کے لِیے اپنی فَوجوں کا پڑاؤ ڈالا، یہ بنی نِیفی سے ایک دِن کی مسافت پر تھا۔",
                "۸": "اور یُوں بنی نِیفی کے اُن غداروں نے بنی لامن کی بے شُمار فَوج کی مدد سے، بنی نِیفی کی ساری مُملکتوں پر قبضہ کر لِیا جو جنُوبی مُلک میں تھیں۔ اور یہ سارا ماجرا قضات کے عہدِ حُکُومت کے اٹھاون ویں اور اُنسٹھ ویں برس میں انجام پایا۔",
                "۹": "اور اَیسا ہُوا کہ قضات کے عہدِ حُکُومت کے ساٹھ ویں برس میں، مرونِیہا مُلک کے بُہت سے خِطوں کو اپنی فَوجوں کے ساتھ دوبارہ لینے میں کامیاب ہُوا؛ ہاں، اُنھوں نے دوبارہ کئی شہر فتح کر لِیے جو بنی لامن کے ہاتھوں میں چلے گئے تھے۔",
                "۱۰": "اور قضات کے عہدِ حُکُومت کے اِکسٹھ ویں برس میں اَیسا ہُوا کہ وہ اپنی ملکیت کا نِصف حِصّہ دوبارہ حاصل کرنے میں کامیاب ہُوئے۔",
                "۱۱": "اب بنی نِیفی کا اَیسا بُہت زیادہ نقصان، اور اُن کے درمیان میں ہونے والی بڑی شدِید قتل و غارت، نہ برپا ہُوئی ہوتی، کاش اُن کی بدکاریاں اور اُن کی مکروہات نہ ہوتیں جو اُن کے ہاں تھیں؛ ہاں، یہ اُن میں بھی تھیں جو خُدا کی کلِیسیا سے وابستگی کا دعویٰ کرتے تھے۔",
                "۱۲": "اور یہ اُن کے دِلوں کے تکبُّر کے باعث تھا، بلکہ اُن کی بُہت زیادہ مال و دولت کے باعث، ہاں، یہ مسکِینوں پر اُن کے ظالمانہ تسلط، اپنی روٹی بُھوکوں کو نہ کِھلانے، اپنے کپڑے ننگوں کو نہ دینے، اور اپنے حلیم بھائیوں کو طمانچے مارنے، مُقدّس چیزوں پر ٹھٹھا کرنے، نبُوّت اور مُکاشفہ کی رُوح کا اِنکار کرنے، قتل و غارت، لُوٹ مار، جُھوٹ، چوری، زِنا کاری، بڑے بڑے جھگڑوں میں پڑنے، اور نِیفی کے مُلک میں غداری کرنے کے بعد بنی لامن کے پاس چلے جانے کے باعث تھا—",
                "۱۳": "اور اپنی اِس بڑی بدکاری، اور اپنی طاقت پر گھمنڈ کرنے کے سبب سے، وہ اپنی ہی نظر میں طاقت ور تھے؛ پَس وہ خُوش حال نہ ہُوئے، بلکہ وہ مُصیبت زدہ اور مارے ہُوئے اور بنی لامن کے سامنے شِکست خُوردہ ہُوئے تھے، یہاں تک کہ وہ تقریباً اپنی ساری مُملکتوں کی ملکیت کھو چُکے تھے۔",
                "۱۴": "مگر دیکھو، اُن کی سِیہ کاریوں کے سبب سے مرونِیہا نے اُس قَوم میں بُہت سی باتوں کی مُنادی کی تھی، اور نِیفی اور لِحی نے بھی، جو ہیلیمن کے بیٹے تھے، اُس اُمّت میں بُہت ساری باتوں کی مُنادی کی تھی، ہاں، اُنھوں نے اُن کی بدیوں کی بابت اُن پر بُہت ساری باتوں کی نبُوّت کی تھی، اور یہ کہ اگر وہ اپنے گُناہوں سے تَوبہ نہِیں کریں گے، تو اُن کا انجام کیا ہوگا۔",
                "۱۵": "اور اَیسا ہُوا کہ اُنھوں نے تَوبہ کی، اور جِتنی زیادہ وہ تَوبہ کرتے، اُتنے زیادہ وہ خُوش حال ہونے لگے۔",
                "۱۶": "پَس جب مرونِیہا نے دیکھا کہ اُنھوں نے تَوبہ کر لی ہے تو جُراَت کر کے وہ اُن کی راہ نُمائی کرتا ہُوا کُوچہ بہ کُوچہ اور شہر بہ شہر گیا، یہاں تک کہ اُنھوں نے اپنی جائداد کا نِصف اور اپنے سارے عِلاقوں کا نِصف دوبارہ فتح کر لِیا۔",
                "۱۷": "اور یُوں قضات کے عہدِ حُکُومت کے اِکسٹھ ویں برس کا اِختتام ہُوا۔",
                "۱۸": "اور قضات کے عہدِ حُکُومت کے باسٹھ ویں برس میں، اَیسا ہُوا کہ مرونِیہا، بنی لامن سے مزید مُملکتوں کو بازیاب نہ کرا سکا۔",
                "۱۹": "پَس اُنھوں نے اپنی باقی ماندہ مُملکتوں کو فتح کرنے کے منصُوبے ترک کر دیے، پَس بنی لامن شُمار میں اتنے زیادہ تھے کہ بنی نِیفی کے لِیے اُن پر مزید اِقتدار قائم رکھنا مُمکن نہ رہا تھا؛ پَس مرونِیہا نے اپنی ساری فَوجوں کو اُن عِلاقوں کے دِفاع کے لِیے تعُینات کِیا، جِنھیں اُس نے دوبارہ فتح کر لیا تھا۔",
                "۲۰": "اور اَیسا ہُوا کہ بنی لامن کی کِثیر تعداد کے باعث نِیفی بڑے خَوف زدہ تھے، کہیں اَیسا نہ ہو کہ وہ مغلُوب کیے جائیں، اور روندے جائیں، اور قتل کیے جائیں، اور نیست و نابُود کر دیے جائیں گے۔",
                "۲۱": "ہاں، اب وہ ایلما کی نبُوّتوں اور مضایاہ کی باتوں کو یاد کرنے لگے؛ اور اُنھوں نے جانا کہ وہ بڑے سرکش لوگ رہے تھے، اور وہ خُدا کے حُکموں کو ہیچ سمجھتے رہے تھے؛",
                "۲۲": "اور یہ کہ اُنھوں نے مضایاہ کے قوانین کو بدلا اور اپنے پاؤں تلے روند دیا تھا، یعنی جِس کا خُداوند نے اُس کو حُکم دِیا تھا کہ لوگوں کو دے؛ اور اُنھوں نے دیکھا کہ اُن کے قوانین بِگڑ چُکے ہیں، اور یہ کہ وہ لوگ بدکار بن گئے ہیں، اِس قدر کہ وہ بنی لامن کی مانِند بدکار ہو گئے تھے۔",
                "۲۳": "اور اُن کی بدی کے سبب سے کلِیسیا بھٹکنے لگی تھی؛ اور وہ نبُوّت کی رُوح اور مُکاشفہ کی رُوح میں بے اعتقاد ہونے لگے؛ اور خُدا کی سزاؤں نے اُن کے چہروں پر ٹِکٹِکی باندھ رکھی تھی۔",
                "۲۴": "اور اُنھوں نے دیکھا کہ وہ اپنے بھائیوں، بنی لامن کی طرح کم زور ہو گئے ہیں، اور یہ کہ خُداوند کا رُوح مزید اُن کی حِفاظت نہ کرتا تھا؛ ہاں، بلکہ وہ اُن سے دُور ہو گیا تھا، پَس خُداوند کا رُوح ناپاک ہَیکلوں میں قیام نہیں کرتا—",
                "۲۵": "پَس خُداوند نے اپنی مُعجزانہ اور لاثانی قُدرت سے اُن کی حِفاظت کرنا چھوڑ دِیا تھا، چُوں کہ وہ بے اعتقادی اور ہول ناک بدکاری کی حالت میں گِر چُکے تھے؛ اور اُنھوں نے دیکھا کہ بنی لامن کی تعداد اُن سے کہیں زیادہ تھی، اور اگر وہ خُداوند اپنے خُدا کے ساتھ جُڑے نہیں رہتے تو اُن کا ہلاک ہونا ناگُزِیر ہو جاتا ہے۔",
                "۲۶": "پَس دیکھو، اُنھوں نے دیکھا کہ بنی لامن کی طاقت اُن کی طاقت کے ہم پلہ تھی، یعنی آدمی کے برابر آدمی۔ اور یُوں وہ اِس بڑی خطا کے مُرتکب ہو گئے تھے؛ ہاں، یُوں زیادہ برس نہ گُزرے تھے کہ وہ اپنی خطا کے سبب سے کم زور ہو گئے تھے۔"
            },
            "5": {
                "۱": "اور اَیسا ہُوا کہ دیکھو، اُسی برس نِیفی نے تختِ عدالت صِیضورام نامی آدمی کے سُپرد کر دِیا۔",
                "۲": "چُوں کہ اُن کے قوانین اور اُن کی حُکُومتیں لوگوں کی رائے سے قائم ہوتی تھیں، اور جِنھوں نے بدی کو چُنا اُن کی تعداد نیکی کو چُننے والوں سے بے حد زیادہ تھی، پَس وہ اب تباہی کے لِیے پک رہے تھے، چُوں کہ قوانین بِگاڑ دِیے تھے۔",
                "۳": "ہاں، اور یہی سب کُچھ نہ تھا؛ وہ سرکش لوگ تھے، اِس قدر کہ، سوا اُن کی تباہی کے، قانُون اور اِنصاف سے اُن پر حُکُومت نہ کی جا سکتی تھی۔",
                "۴": "اور اَیسا ہُوا کہ نِیفی اُن کی بدی کے سبب سے ہِمّت ہار چُکا تھا؛ اور اُس نے تختِ عدالت چھوڑ دِیا، اور اپنے باقی تمام ایّام خُدا کے کلام کی مُنادی کرنے میں گُزارے، اور اُس کے بھائی لِحی نے بھی اپنے باقی ماندہ تمام ایّام خُدا کے کلام کی مُنادی میں گُزارے۔",
                "۵": "پِس اُنھوں نے وہ باتیں یاد رکھیں جو اُن کے باپ ہیلیمن نے اُن کو بتائی تھیں۔ اور وہ باتیں یہ ہیں جو اُس نے فرمائیں:",
                "۶": "میرے بیٹو، دیکھو، مَیں چاہتا ہُوں کہ تُم خُدا کے حُکموں کو ماننا یاد رکھو؛ اور مَیں چاہتا ہُوں کہ تُم لوگوں پر اِن باتوں کا اِعلان کرو۔ دیکھو، مَیں نے تُمھیں اپنے باپ دادا کے نام دِیے ہیں جو یروشلِیم کی سرزمین سے آئے؛ اور مَیں نے یہ اِس لِیے کِیا کہ جب تُم اپنے نام یاد کرو تو وہ تُمھیں یاد آئیں؛ اور جب تُم اُنھیں یاد کرو تو تُم اُن کے اَعمال کو یاد کرو؛ اور جب تُم اُن کے اَعمال کو یاد کرو، تو تُم جان سکو، کہ وہ کس طرح بتانے اور لِکھے جانے کے موافِق نیک تھے۔",
                "۷": "پَس، میرے بیٹو، مَیں چاہتا ہُوں کہ تُم وہ کرو جو راست ہے، تاکہ تُمھارے مُتعلق بھی بتایا اور لِکھا جائے، یعنی جَیسے اُن کی بابت بتایا اور لِکھا گیا ہے۔",
                "۸": "اور اب میرے بیٹو، دیکھو مَیں تُم سے قدرے زیادہ کی آرزُو کرتا ہُوں، میری تمنا یہ ہے کہ تُم ایسے کام نہ کرنا کہ تُم شیخی بِگھارو، بلکہ اَیسے کام کرنا جِن سے تُم آسمان پر خزانہ جمع کر سکو، ہاں، جو کہ اَبَدی ہے، اور جو ماند نہیں پڑتا؛ ہاں، تاکہ تُم اَبَدی زِندگی کا بیش قیمت اِنعام پاؤ، ہمارا خیال ہے کہ اِسی کے باعث یہ ہمارے باپ دادا کو بخشا گیا تھا۔",
                "۹": "یاد رکھو، یاد رکھو اَے میرے بیٹو، وہ باتیں، جو بِنیامِین بادِشاہ نے اپنے لوگوں کو بتائی تھیں؛ ہاں، یاد رکھو کہ کوئی بھی دُوسرا راستا یا وسِیلہ نہیں جِس سے اِنسان بچایا جا سکے، یہ فقط یِسُوع مسِیح کے کَفارہ بخش خُون کے وسِیلہ سے ہے، جو کہ آئے گا؛ ہاں، یاد رکھو کہ وہ دُنیا کی مُخلصی کے لِیے آتا ہے۔",
                "۱۰": "اور اُن باتوں کو بھی یاد رکھو جو امیولک نے امونیہا شہر میں زِیضروم کو بتائی تھیں؛ پَس اُس نے اُس سے کہا کہ یقِیناً خُداوند اپنے لوگوں کو مُخلصی بخشنے آئے گا، مگر اُن کے گُناہوں میں اُنھیں مُخلصی بخشنے نہیں، بلکہ اُن کے گُناہوں سے اُنھیں مُخلصی بخشنے آئے گا۔",
                "۱۱": "اور اُس کو باپ کی طرف سے اِختیار بخشا گیا ہے کہ تَوبہ کے سبب سے اُنھیں اُن کے گُناہوں سے مُخلصی بخشے؛ پَس اُس نے اپنے فرِشتوں کو بھیجا ہے کہ اُن کی جانوں کی نجات کے واسطے، تَوبہ کی شرائط کی خُوش خبری کا اِعلان کریں، جِس سے مُخلصی بخشنے والے کی قُدرت نازِل ہوتی ہے۔",
                "۱۲": "اور اب، میرے بیٹو، یاد رکھو، یاد رکھو، لازِم ہے کہ تُمھاری نِیّو کی بُنیاد مُخلصی بخشنے والے کی چٹان پر رکھی جائے؛ یعنی اِبنِ خُدا، جو مسِیح ہے؛ تاکہ جب اِبلِیس وحشت ناک طُوفانی ہَوائیں بھیجے، ہاں، بگُولوں میں اپنے نیزے، ہاں، جب اُس کے سب اولے برسیں گے اور خَوف ناک طُوفان تُم سے ٹکرائیں گے، تو تُم پر بدحالی کی خلِیج اور دائمی پژمُردگی غالِب نہ آئے گے، چُوں کہ تُمھاری نِیّو کی بُنیاد اُس چٹان پر رکھی گئی ہے، جو مُحَکم بُنیاد ہے، جِس پر اگر اِنسان نِیّو رکھیں تو وہ گِر نہیں سکتے۔",
                "۱۳": "اور اَیسا ہُوا کہ یہ وہ باتیں تھیں جو ہیلیمن نے اپنے بیٹوں کو سِکھائیں؛ ہاں، اُس نے اُنھیں بُہت ساری باتیں سِکھائیں جو لِکھی نہیں گئی ہیں، اور بُہت ساری باتیں ہیں جو لِکھی بھی گئی ہیں۔",
                "۱۴": "اور اُنھوں نے اُس کی باتیں یاد رکھیں؛ اور پَس وہ خُدا کے حُکموں پر عمل کرتے ہُوئے آگے بڑھے، تاکہ فراوانی کے شہر سے شُروع کر کے، نِیفی کی ساری قَوم میں خُدا کے کلام کی تعلِیم دیں؛",
                "۱۵": "اور وہاں سے جد کے شہر تک؛ اور جد کے شہر سے میولک کے شہر تک؛",
                "۱۶": "اور حتیٰ کہ ایک شہر سے دُوسرے شہر تک، جب تک کہ وہ نِیفی کی ساری قَوم میں نہ پُہنچ گئے، جو شِمالی علاقہ میں تھی؛ اور وہاں سے ضریملہ کے مُلک میں بنی لامن کے پاس گئے۔",
                "۱۷": "اور اَیسا ہُوا کہ اُنھوں نے بڑی قُدرت اور جوش کے ساتھ مُنادی کی، یہاں تک کہ اُنھوں نے اُن کئی غداروں کو شرمندہ کِیا، جو بنی نِیفی کے پاس سے چلے گئے تھے، اِس قدر کہ وہ آگے آئے اور اپنے گُناہوں کا اِعتراف کِیا اور تَوبہ کر کے بپتِسما پایا اور فوراً اپنی اُن خطاؤں کی تلافی پانے کے لِیے جو اُن سے سرزد ہُوئی تھیں، بنی نِیفی کے پاس واپس آئے۔",
                "۱۸": "اور اَیسا ہُوا کہ نِیفی اور لِحی نے بنی لامن میں بڑی قُدرت اور اِختیار کے ساتھ مُنادی کی، پَس اُنھیں قُدرت اور اِختیار بخشا گیا تھا تاکہ کلام کریں، اور اُنھیں یہ بھی عطا کِیا گیا تھا، کہ اُنھیں کیا کلام کرنا تھا—",
                "۱۹": "پَس اُنھوں نے اُن کو یقِین دِلانے کے واسطے کلام کِیا، تو بنی لامن کی حیرانی حد سے زیادہ تھی، اِس حد تک کہ ضریملہ کے مُلک اور گِرد و نواح میں آٹھ ہزار لامنوں نے تَوبہ کے لِیے بپتِسما لِیا، اور اُنھیں یقِین دِلایا گیا کہ اُن کے باپ دادا کے رسم و رواج بدکاری والے تھے۔",
                "۲۰": "اور اَیسا ہُوا کہ نِیفی اور لِحی وہاں سے روانہ ہُوئے کہ نِیفی کے مُلک میں جائیں۔",
                "۲۱": "اور اَیسا ہُوا کہ بنی لامن کے سِپاہیوں نے اُنھیں پکڑا اور قید خانہ میں ڈال دِیا، ہاں، یعنی اُسی قید خانہ میں جِس میں عمون اور اُس کے بھائیوں کو لِمحی کے نوکروں نے ڈالا تھا۔",
                "۲۲": "اور اُنھیں کئی دِنوں تک کھانا دِیے بغیر قید خانہ میں رکھنے کے بعد، دیکھو، وہ اُن کو قید خانہ میں لینے گئے تاکہ اُنھیں قتل کریں۔",
                "۲۳": "اور اَیسا ہُوا کہ نِیفی اور لِحی گویا چاروں طرف سے آگ میں گِھرے ہُوئے تھے، یعنی اِس قدر کہ اُنھیں اِس ڈر سے اُن پر ہاتھ ڈالنے کی جُراَت نہ ہُوئی کہ کہیں وہ نہ جل جائیں۔ بہرکیف نِیفی اور لِحی بھسم نہ ہُوئے؛ اور وہ گویا آگ کے درمیان میں کھڑے تھے اور جلتے نہ تھے۔",
                "۲۴": "اور جب نِیفی اور لِحی نے دیکھا کہ وہ آگ کے ستُون میں گِھرے ہُوئے تھے، اور یہ کہ اِس نے اُنھیں بھسم نہیں کِیا تھا، تو اُن کے دِلوں نے ہِمّت پکڑی۔",
                "۲۵": "پَس اُنھوں نے دیکھا کہ نہ بنی لامن نے اُن پر ہاتھ ڈالنے کی جُراَت کی؛ نہ اُن کے نزدیک آنے کی ہِمّت دِکھائی، بلکہ وہ حیرت کے باعث یُوں کھڑے تھے جَیسے گُونگے ہو گئے ہوں۔",
                "۲۶": "اور اَیسا ہُوا کہ نِیفی اور لِحی سامنے کھڑے ہُوئے اور یہ کہہ کر اُن سے کلام کرنے لگے: ڈرو مت، پَس دیکھو، یہ خُدا ہے جِس نے تُمھیں یہ حیرت انگیز ماجرا دِکھایا ہے، جِس میں تُمھیں یہ بتایا گیا ہے کہ ہمیں قتل کرنے کے لِیے تُم ہم پر ہاتھ نہیں ڈال سکتے۔",
                "۲۷": "اور دیکھو، جب وہ یہ باتیں کہہ چُکے، تو زمِین پر بڑی شِدت سے بھونچال آیا، اور قید خانہ کی دیواریں ایسے لرز گئیں گویا زمِین پر گِرنے کو ہیں؛ لیکن دیکھو، وہ نہ گریں۔ اور دیکھو، جو قید خانہ میں تھے، وہ بنی لامن اور بنی نِیفی کے باغی تھے۔",
                "۲۸": "اور اَیسا ہُوا کہ اُن پر تارِیکی کا بادِل چھا گیا، اور اُن پر بڑا شدِید اور سنگِین خَوف طاری ہو گیا تھا۔",
                "۲۹": "اور اَیسا ہُوا گویا کہ تارِیکی کے اُن بادلوں کے اُوپر سے، ایک آواز یہ کہتے ہُوئے سُنائی دی: تُم تَوبہ کرو، تُم تَوبہ کرو، اور میرے اُن خادموں کو ہلاک کرنے کی کوشِش نہ کرو جِنھیں مَیں نے تُمھارے پاس خُوشی کی بشارت کا اِعلان کرنے کے لِیے بھیجا ہے۔",
                "۳۰": "اور اَیسا ہُوا کہ جب اُنھوں نے یہ آواز سُنی اور دیکھا کہ یہ نہ کسی گرج کی آواز تھی، نہ کسی بڑے کُہرام کی آواز تھی، بلکہ دیکھو، یہ دھیمی، بالکُل نرم آواز تھی گویا جَیسے کوئی سرگوشی ہو، اور یہ رُوح تک سرایت کر گئی تھی—",
                "۳۱": "اور آواز کی نرمی کے باوجود، دیکھو زمِین بڑی شِدت سے لرزی، اور قید خانہ کی دِیواریں بڑے زور سے کانپ اُٹھیں، گویا زمِین پر گِرنے کو ہُوں؛ اور دیکھو تارِیکی کا بادِل، جو اُن پر چھا گیا تھا ماند نہ پڑا—",
                "۳۲": "اور دیکھو یہ کہتے ہُوئے، پھر آواز آئی: تُم تَوبہ کرو، تُم تَوبہ کرو، کیوں کہ آسمان کی بادِشاہی نزدیک ہے؛ اور میرے خادِموں کو ہلاک کرنے کی مزید کوشِش نہ کرو۔ اور اَیسا ہُوا کہ زمِین پھر لرزی، اور دِیواریں کانپیں۔",
                "۳۳": "اور تِیسری بار پھر آواز سُنائی دی، اور اُن سے حیرت انگیز باتیں کیں جو اِنسان بیان نہیں کر سکتا؛ اور دِیواریں پھر کانپیں، اور زمِین یُوں لرزی گویا یہ ریزہ ریزہ ہونے کو تھی۔",
                "۳۴": "اور اَیسا ہُوا کہ بنی لامن تارِیکی کے بادِل کے باعث جو اُن پر چھا گیا تھا بھاگ نہ پائے تھے؛ ہاں، وہ اُس خَوف کے باعث جو اُن پر چھایا ہُوا تھا بےحِس و حرکت تھے۔",
                "۳۵": "اب اُن کے درمیان میں ایک شخص تھا، جو پَیدایشی طور پر نِیفی تھا، اور جو کبھی خُدا کی کلِیسیا سے وابستہ تھا، مگر اُن سے بغاوت کر چُکا تھا۔",
                "۳۶": "اور اَیسا ہُوا کہ وہ مُڑا، اور دیکھو، اُس نے تارِیکی کے بادِل میں سے نِیفی اور لِحی کے چہروں کو دیکھا؛ اور دیکھو، اُن پر بڑا نُور تھا، یعنی فرِشتوں کے چہروں کی مانِند۔ اور اُس نے دیکھا کہ اُنھوں نے اپنی آنکھیں آسمان کی طرف اُٹھائی ہُوئی تھیں؛ اور وہ یُوں کھڑے تھے گویا باتیں کر رہے ہوں یعنی اپنی بُلند آواز کے ساتھ کسی ہستی کے ساتھ کلام کر رہے ہوں جِسے وہ دیکھ رہے تھے۔",
                "۳۷": "اور اَیسا ہُوا کہ یہ آدمی ہجُوم کی جانب چِلّایا، تاکہ وہ بھی مُڑیں اور دیکھیں۔ اور دیکھو، اُنھیں قُوت بخشی گئی کہ وہ مُڑے اور اُنھوں نے دیکھا؛ اور اُنھوں نے نِیفی اور لِحی کے چہروں کو دیکھا۔",
                "۳۸": "اور اُنھوں نے اُس آدمی سے کہا: دیکھو، اِن سب باتوں کا کیا مطلب ہے، اور وہ کون ہے جِس سے یہ آدمی باتیں کرتے ہیں؟",
                "۳۹": "اب اِس آدمی کا نام عمینداب تھا۔ اور عمینداب نے اُن سے کہا: وہ خُدا کے فرِشتوں سے باتیں کرتے ہیں۔",
                "۴۰": "اور اَیسا ہُوا کہ بنی لامن نے اُس سے کہا: ہمیں کیا کرنا ہو گا کہ یہ تارِیک بادِل، جو ہمارے اُوپر چھایا ہُوا ہے چھٹ جائے؟",
                "۴۱": "اور عمینداب نے اُن سے کہا: لازِم ہے کہ تُم تَوبہ کرو، اور تب تک اِس آواز سے فریاد کرتے رہو، جب تک تُم مسِیح پر اِیمان نہیں لے آتے، جِس کی بابت ایلما، اور امیولک، اور زیضروم نے تُمھیں تعلِیم دی ہے؛ اور جب تُم اَیسا کرو گے، تو یہ تارِیک بادِل جو تُم پر چھایا ہُوا ہے چھٹ جائے گا۔",
                "۴۲": "اور اَیسا ہُوا کہ وہ سب اُس آواز سے فریاد کرنے لگے جِس نے زمِین کو لرزا دِیا تھا؛ ہاں، یعنی وہ تب تک فریاد کرتے رہے جب تک تارِیکی کا بادِل چھٹ نہ گیا۔",
                "۴۳": "اور اَیسا ہُوا کہ جب اُنھوں نے اپنی آنکھیں اِرد گِرد دوڑائیں، اور دیکھا کہ تارِیکی کا بادِل جو اُن پر چھایا ہُوا تھا وہ چھٹ گیا تھا، دیکھو، اُنھوں نے دیکھا کہ وہ، ہاں، ہر ایک جان، آگ کے ستُون کے حِصار میں آ گئی تھی۔",
                "۴۴": "اور نِیفی اور لِحی اُن کے درمیان میں تھے؛ ہاں وہ محصُور ہو گئے تھے؛ ہاں، وہ اَیسے تھے گویا جلتی ہُوئی آگ کے عین درمیان میں ہوں، تو بھی نہ اِس نے اُنھیں کوئی ضرر پُہنچایا، نہ اِس نے قید خانہ کی دِیواروں کو پکڑا؛ اور وہ اَیسی خُوشی سے بھر گئے جو ناقابلِ بیان ہے اور کامِل جلال سے معمُور ہو گئے۔",
                "۴۵": "اور دیکھو، خُدا کا پاک رُوح آسمان سے اُترا، اور اُن کے دِلوں میں سرایت کر گیا، اور وہ اَیسے تھے جَیسے گویا آگ سے بھر گئے ہوں، اور وہ حیرت خیز باتیں بیان کر سکتے تھے۔",
                "۴۶": "اور اَیسا ہُوا کہ اُنھیں آواز سُنائی دی، ہاں، دِل کش آواز، گویا کسی سرگوشی کی مانِند، فرمایا:",
                "۴۷": "سلامتی، تُم پر سلامتی ہو، میرے محبُوب پر تُمھارے اِیمان کے وسِیلہ سے جو بِنائے عالم سے موجُود تھا۔",
                "۴۸": "اور اب جب اُنھوں نے یہ آواز سُنی تو اُنھوں نے یہ دیکھنے کے لِیے اپنی آنکھیں اُوپر اُٹھائیں کہ یہ آواز کہاں سے آئی؛ اور دیکھو، اُنھوں نے آسمان کو کُھلتے دیکھا؛ اور فرِشتے آسمان سے نیچے اُترے اور اُن کی خِدمت کرنے لگے۔",
                "۴۹": "اور وہاں قریباً تین سَو جانیں تھیں، جِنھوں نے یہ باتیں دیکھیں؛ اور سُنیں؛ اور اُنھیں حُکم دِیا گیا کہ وہ آگے بڑھیں اور نہ مُتعجُّب ہوں، نہ شک کریں۔",
                "۵۰": "اور اَیسا ہُوا کہ وہ آگے بڑھے اور لوگوں کو تعلِیم دینے لگے، سارے عِلاقوں میں سب باتوں کی مُنادی کرتے رہے تھے جو اُنھوں نے سُنِیں اور دیکھیں، پَس ثبوتوں اور شہادتوں کی کِبریائی کے سبب سے بنی لامن کے بیشتر حِصّہ نے یقِین کر لِیا تھا۔",
                "۵۱": "اور جِتنوں نے یقِین کِیا اُنھوں نے اپنے جنگ کے ہتھیاروں، اور اپنی نفرت اور اپنے باپ دادا کی روایتوں کو بھی ترک کِیا۔",
                "۵۲": "اور اَیسا ہُوا کہ اُنھوں نے مقبُوضہ عِلاقوں کو بنی نِیفی کے حوالے کر دِیا۔"
            },
            "6": {
                "۱": "اور اَیسا ہُوا کہ جب قضات کے عہدِ حُکُومت کے باسٹھویں برس کا اِختتام ہُوا، تو یہ سب باتیں ہو چُکی تھیں اور بنی لامن کا بیشتر حِصّہ، راست باز اُمّت بن گیا تھا، یہاں تک کہ اُن کی ثابت قدمی اور اُن کے مُستحکم اِیمان کی بدولت، اُن کی راست بازی بنی نِیفی سے بھی بڑھ گئی تھی۔",
                "۲": "پَس دیکھو بُہتیرے نِیفی سخت دل، اور نافرمان ہو گئے، اور نہایت بدکار ہو چُکے تھے، یہاں تک کہ اُنھوں نے خُدا کے کلام نِیز ساری مُنادی اور نبُوّت کو جو اُن میں کی گئی، رد کر دِیا تھا۔",
                "۳": "اِس کے باوجُود کلِیسیا کے لوگ بنی لامن کے اِیمان لانے کی وجہ سے بڑے خُوش تھے، ہاں، خُدا کی کلِیسیا کے سبب سے جو اُن کے درمیان میں قائم کی گئی تھی۔ اور اُنھوں نے ایک دُوسرے کے ساتھ رفاقت رکھی، اور ایک دُوسرے میں شادمان ہُوئے اور بڑی خُوشی پائی۔",
                "۴": "اور اَیسا ہُوا کہ بنی لامن میں سے کئی ضریملہ کے مُلک میں آئے، اور نِیفی کے لوگوں کو اپنے رُجُوع لانے کی بابت بتایا، اور اُنھیں اِیمان اور تَوبہ کی نصِیحت کی۔",
                "۵": "ہاں، اور بُہتیروں نے نہایت زیادہ قُوت اور اِختیار کے ساتھ مُنادی کی، جِس سے اُن میں سے بُہتیروں کو عجز و اِنکساری کی اتھاہ گہرائیوں تک لایا گیا، تاکہ خُدا اور بَرہ کے فروتن پیروکار بنیں۔",
                "۶": "اور اَیسا ہُوا کہ کئی لامنی شِمالی عِلاقہ میں گئے؛ اور نِیفی اور لِحی بھی، لوگوں میں مُنادی کرنے کے لِیے، شِمالی مُلک میں گئے۔ اور یُوں تریسٹھواں برس ختم ہُوا۔",
                "۷": "اور دیکھو، سارے مُلک میں اِس قدر امن و امان تھا، کہ بنی نِیفی کے لوگ، بنی نِیفی یا بنی لامن کے درمیان میں، جہاں چاہتے، مُلک کے کسی بھی حِصّہ میں جاتے تھے۔",
                "۸": "اور اَیسا ہُوا کہ لامنی بھی بنی نِیفی یا بنی لامن کے درمیان میں، جہاں چاہتے، مُلک کے کسی بھی حِصّہ میں جاتے تھے؛ وہ ایک دُوسرے کے ساتھ اپنی منشا کے مُطابق، آزادانہ طور پر میل جول رکھتے تھے، خرید و فروخت کرتے، اور نفع کماتے تھے۔",
                "۹": "اور اَیسا ہُوا کہ بنی نِیفی اور بنی لامن دونوں بے حد امِیر ہو گئے تھے؛ اور اُن کے پاس سونے، اور چاندی، اور ہر قِسم کی قیمتی دھاتوں کی بُہتات کثرت سے تھی، جنُوبی مُلک کے ساتھ ساتھ شِمالی مُلک میں بھی۔",
                "۱۰": "اب جنُوبی سرزمین لِحی کہلاتی تھی، اور شِمالی سرزمین میولک کہلاتی تھی، جو کہ صدقیاہ کے بیٹے کے نام پر تھی؛ پَس خُداوند میولک کو شِمال کے مُلک میں، اور لِحی کو جنُوب کے مُلک میں لایا تھا۔",
                "۱۱": "اور دیکھو، اِن دونوں مُلکوں میں ہر طرح کا سونا، اور چاندی، اور ہر قسم کی بیش قیمت کچ دھات موجُود تھی؛ اور ماہر دست کار بھی تھے، جو ہر قِسم کی کچ دھات کا کام کرتے تھے اور اِسے خالص بناتے تھے؛ اور یُوں وہ امِیر ہو گئے تھے۔",
                "۱۲": "اور اُنھوں نے شِمال اور جنُوب، دونوں میں کثرت سے اَناج اُگایا؛ اور شِمال اور جنُوب دونوں میں، وہ نہایت خُوش حال ہُوئے۔ اور وہ پھلے پُھولے اور مُلک میں بُہت زیادہ مضبُوط ہُوئے۔ اور اُنھوں نے بُہت سے گلّے اور ریوڑ، ہاں، بُہت سے فربہ بچھڑے پالے۔",
                "۱۳": "دیکھو اُن کی عورتیں محنت و مُشقت کرتیں اور کاتتیں، اور ہر طرح کے عُمدہ بنُے ہُوئے، کتانی کپڑے، اور اپنی برہنگی کو ڈھانپنے کے لِیے، ہر قِسم کے کپڑے بناتی تھیں۔ اور یُوں چونسٹھواں برس اَمن و سلامتی میں گُزر گیا۔",
                "۱۴": "اور پینسٹھویں برس میں بھی اُنھیں بڑی شادمانی اور اَمن و سلامتی رہی، ہاں، آیندہ ہونے والی باتوں کی بابت بُہت سی مُنادی اور کئی نبُوّتیں کی گئیں۔ اور یُوں پینسٹھواں برس گُزر گیا۔",
                "۱۵": "اور دیکھو قضات کے عہدِ حُکُومت کے چھیاسٹھویں برس میں، دیکھو، صِیضورام کو اُس وقت کسی نامعلُوم ہاتھ نے قتل کر دِیا جب وہ تختِ عدالت پر بیٹھا تھا۔ اور اَیسا ہُوا کہ اُسی برس، اُس کا بیٹا بھی، جو لوگوں کی رائے سے اُس کی جگہ مُقرّر ہُوا تھا، قتل کر دِیا گیا۔ اور یُوں چھیاسٹھواں برس ختم ہُوا۔",
                "۱۶": "اور سڑسٹھویں برس کے شُروع میں لوگ پھر نہایت بدکار ہونے لگے۔",
                "۱۷": "پَس دیکھو، خُداوند نے بڑے عرصہ سے اُنھیں دُنیاوی مال و دولت سے مالا مال کر رکھا تھا کہ نہ جنگ و جدل، نہ قتل و غارت کے لِیے غُصّہ میں اُنھیں بھڑکایا گیا تھا؛ پَس اب اُنھوں نے اپنا دِل مال و دولت پر لگانا شُروع کر دِیا؛ ہاں، اُنھیں ایک دُوسرے سے سبقت لے جانے کی خاطر زیادہ نفع بٹورنے کی لت لگ گئی تھی؛ پَس اُنھوں نے لُوٹ مار، اور ڈاکا زنی، اور خُفِیہ قتال کا تانا بانا شُروع کر دِیا، تاکہ وہ زیادہ نفع اُٹھا سکیں۔",
                "۱۸": "اور اب دیکھو، قیسقمن اور جدیانتن نے اُن قاتِلوں اور ڈاکووں کا ٹولا بنا لِیا تھا۔ اور اب اَیسا ہو چُکا تھا کہ اُن کی تعداد بے شُمار تھی، یہاں تک کے نِیفیوں میں بھی جدیانتن کا ٹولا تھا۔ مگر دیکھو، بنی لامن کے زیادہ تر بدکار ٹولے میں وہ اِنتہائی بے شُمار تھے۔ اور وہ جدیانتن کے ڈاکو اور قاتِل کہلاتے تھے۔",
                "۱۹": "اور یہ وہ تھے جِنھوں نے اعلیٰ قاضی صِیضورام، اور اُس کے بیٹے کا خُون کِیا تھا، جب وہ تختِ عدالت پر براجمان تھے؛ اور دیکھو، اُن کا سُراغ نہ مِلا۔",
                "۲۰": "اور اب اَیسا ہُوا کہ جب بنی لامن کو اپنے ہاں ڈاکووں کا عِلم ہُوا تو وہ نہایت رنجِیدہ ہُوئے؛ اور رُویِ زِمین سے اُنھیں مِٹانے کے لِیے اُنھوں نے ہر وہ حربہ اِستعمال کِیا جو اُن کے بس میں تھا۔",
                "۲۱": "مگر دیکھو، شیطان نے بنی نِیفی کی اکثریت کے دِلوں کو اِس قدر اُبھارا، کہ وہ اُن ڈاکووں کے ٹولوں سے مِل گئے، اور اُن کے عہُود اور اُن کی قَسموں میں شامِل ہُوئے کہ کسی بھی قِسم کے مُشکل حالات کا اُنھیں سامنا کرنا پڑے، تو وہ ایک دُوسرے کو بچائیں گے اور حِفاظت کریں گے، تاکہ اُنھیں اُن کے قتل و غارت، اور اُن کی لُوٹ مار، اور اُن کی چوریوں کی سزا نہ مِلے۔",
                "۲۲": "اور اَیسا ہُوا کہ اُن کے اپنے نِشان تھے، ہاں، اُن کے خُفیہ نِشان، اور اُن کے خُفیہ کلمے؛ اور یہ اِس لِیے تھا تاکہ وہ عہد میں داخل ہونے والے بھائی کی پہچان رکھیں، تاکہ اُن کا یہ بھائی کوئی بھی بُرائی کرے تو وہ اپنے ہی ہم پیشہ سے زخم نہ کھائیں، نہ اُن سے جو اُن کے ٹولے سے تعلُق رکھتے تھے، جِنھوں نے یہ عہد باندھا ہُوا تھا۔",
                "۲۳": "اور یُوں وہ قتل و غارت، اور لُوٹ مار، اور چوری، اور حرام کاری اور اپنے مُلک اور اپنے مُلک کے قوانین کے خِلاف اور اپنے خُدا کی شرِیعت کے خِلاف ہر طرح کی بدکاری کرتے تھے۔",
                "۲۴": "اور اُن میں سے جو کوئی بھی اُن کے ٹولے سے تعلُق رکھتا اگر اُن کی بدی، اور اُن کی مکروہات، دُنیا پر ظاہر کر دیتا، اُس پر اُن کے مُلک کے آئین کے مُطابق نہیں، بلکہ اُن کی بدکاری کے قانُون کے مُطابق مقدمہ چلایا جاتا، جو جدیانتن اور قیسقمن نے بنایا تھا۔",
                "۲۵": "اب دیکھو، یہ وہ خُفیہ قَسمیں اور عہُود ہیں جِن کا ایلما نے اپنے بیٹے کو حُکم دِیا تھا کہ اِنھیں دُنیا میں نہ پھیلایا جائے، کہیں اَیسا نہ ہو کہ وہ لوگوں میں تباہی برپا کرنے کا سبب بنیں۔",
                "۲۶": "اب دیکھو وہ خُفیہ قَسمیں اور عہُود جدیانتن کو اُن نوِشتوں سے نہیں مِلے تھے جو ہیلیمن کے سپرد کِیے گئے تھے، بلکہ دیکھو، اُسی نے اُنھیں جدیانتن کے دِل میں ڈالا جِس نے ہمارے پہلے والدین کو ممنُوعہ پھل کھانے کے لِیے بہکایا—",
                "۲۷": "ہاں اُسی نے قائن کے ساتھ سازباز کی تھی، کہ اگر وہ اپنے بھائی ہابل کو قتل کر دے تو دُنیا کو اِس کا عِلم نہیں ہو گا۔ اور اُس نے اُس وقت سے ہمیشہ قائن اور اُس کے پیروکاروں کے ساتھ سازباز کی تھی۔",
                "۲۸": "اور یہ وہ ہی ہے جِس نے لوگوں کے دِلوں میں ڈالا کہ اِتنا اُونچا بُرج بنائیں کہ وہ آسمان پر پُہنچ جائیں گے۔ اور یہ وہ ہی تھا جِس نے اُن لوگوں کو گُم راہ کِیا جو اُس بُرج سے اِس مُلک میں آئے، جِنھوں نے رُویِ زمِین پر تارِیکی کے کرتُوت اور مکروہات کو پھیلایا، یہاں تک کہ وہ لوگوں کو مُکمل تباہی اور دائمی جہنم میں گھسِیٹ لے گیا۔",
                "۲۹": "ہاں، یہ وہ ہی ہے جِس نے جدیانتن کے دِل میں تارِیکی کے کرتُوت ڈالے، اور خُفیہ قتل و غارت جاری رکھی، اور جِس نے نسلِ اِنسانی کی اِبتدا سے لے کر اِس موجُودہ وقت تک اِنھیں آگے بڑھایا ہے۔",
                "۳۰": "اور دیکھو، یہ وہ ہی ہے جو ساری بدی کا بانی ہے۔ اور دیکھو، وہ اپنے تارِیکی کے کرتُوت اور خُفیہ قتل و غارت جاری رکھتا ہے، اور جَیسے جَیسے وہ بنی آدم کے دِلوں پر غلبہ پاتا ہے، وہ اپنی سازشوں، اور اپنی قَسموں، اور اپنے حلفوں، اور اپنی بدیوں کے ہیبت ناک منصُوبہ کو، نسل در نسل مُنتقِل کرتا ہے۔",
                "۳۱": "اور اب دیکھو، اُس نے بنی نِیفی کے دِلوں پر شدِید غلبہ پا لِیا تھا، ہاں، اِس قدر کہ وہ نہایت بدکار ہو گئے تھے؛ ہاں، اُن کی اکثریت نے راست بازی کی راہ ترک کر دی تھی، اور خُدا کے حُکموں کو اپنے پاؤں تلے روندتے تھے، اور اپنی ہی راہوں پر چل نِکلے، اور اپنے واسطے اپنے سونے اور اپنی چاندی کے بُت تراش لِیے۔",
                "۳۲": "اور اَیسا ہُوا کہ یہ سب بدیاں اُن میں اِن چند برسوں کی مُدت میں نہ بڑھیں تھیں، کہ جِتنی زیادہ نِیفی کی اُمّت پر قضات کے عہدِ حُکُومت کے سڑسٹھویں برس میں بڑھ گئی تھیں۔",
                "۳۳": "اور اڑسٹھویں برس میں بھی وہ اپنی سِیہ کاریوں میں بڑھ گئے تھے، جو کہ راست لوگوں کے واسطے بڑے غم اور نوحہ کا سبب بنا۔",
                "۳۴": "اور یُوں ہم دیکھتے ہیں کہ بنی نِیفی بے اعتقادی میں بھٹکنے لگے، اور بدکاری اور مکروہات میں بڑھنے لگے، جب کہ بنی لامن اپنے خُدا کے عِرفان میں نہایت بڑھنے لگے؛ ہاں، وہ اُس کے آئین اور حُکموں کو ماننے لگے، اور اُس کے حُضُور سچّائی اور راستی میں چلنے لگے۔",
                "۳۵": "اور یُوں ہم دیکھتے ہیں کہ خُداوند کا رُوح اُن کی بدکاریوں اور اُن کے دِلوں کی سنگِینی کے باعث بنی نِیفی سے پِیچھے ہٹنے لگا۔",
                "۳۶": "اور یُوں ہم دیکھتے ہیں کہ خُداوند نے بنی لامن پر اپنا رُوح اُنڈیلنا شُروع کر دِیا، چُوں کہ اُس کے کلام پر اِیمان لانے کے لِیے تیار اور لائق تھے۔",
                "۳۷": "اور اَیسا ہُوا کہ بنی لامن نے جدیانتن کے ڈاکووں کے ٹولے کو ڈُھونڈ نِکالا؛ اور اُن میں سے زیادہ بدکار ٹولے میں خُدا کے کلام کی مُنادی کی تھی، یہاں تک کہ یہ ٹولا بنی لامن کے درمیان میں سے بالکل مِٹا دِیا گیا تھا۔",
                "۳۸": "اور اَیسا ہُوا کہ اِس کے برعکس، بنی نِیفی نے اُن میں سے سب سے زیادہ بدکار ٹولے کو بڑھاوا دِیا اور مضبُوط بنایا، جب تک کہ وہ بنی نِیفی کے سارے مُلک میں نہ پھیل گئے، اور راست بازوں کی اکثریت کو اُس وقت تک ورغلایا، جب تک اُنھوں نے اُن کے کاموں اور لُوٹ مار کا یقِین نہ کر لِیا، اور خُفیہ قتل اور سازشوں میں شامِل نہ ہوگئے۔",
                "۳۹": "اور یُوں اُنھوں نے حُکُومت کا پُورا نظم و نسق سنبھالا، یہاں تک کہ اُنھوں نے مُحتاجوں اور مِسکینوں، اور خُدا کے ماننے والے فروتنوں کو اپنے پَیروں تلے روندا، اور مارا پِیٹا، اور کُچلا، اور اُن سے مُنہ پھیرا۔",
                "۴۰": "اور یُوں ہم دیکھتے ہیں کہ وہ بھیانک حالت میں تھے، اور اَبَدی تباہی و بربادی کے لِیے پک گئے تھے۔",
                "۴۱": "اور اَیسا ہُوا کہ یُوں بنی نِیفی پر قضات کے عہدِ حُکُومت کا اڑسٹھواں برس ختم ہُوا۔"
            },
            "7": {
                "intro": "ہیلیمن کے بیٹے نِیفی کی نبُوّت—خُدا بنی نِیفی کو دھمکاتا ہے کہ وہ اپنے قہر میں اُنھیں سزا دے کر بالکل فنا کر دے گا، سِوا اِس کے کہ وہ اپنی بدی سے تَوبہ کر لیں۔ خُدا بنی نِیفی کو وبا سے ہلاک کرتا ہے؛ وہ تَوبہ کرتے اور اُس کی طرف رُجُوع لاتے ہیں۔ سموئیل، لامنی، بنی نِیفی میں نبُوّت کرتا ہے۔",
                "۱": "دیکھو، اب اَیسا ہُوا کہ بنی نِیفی پر قضات کے عہدِ حُکُومت کے اُنھترویں برس میں ہیلیمن کا بیٹا نِیفی شِمالی سرزمین سے ضریملہ کے علاقہ میں واپس آیا۔",
                "۲": "پَس وہ اُن لوگوں کے درمیان میں رہا جو شِمالی علاقہ میں تھے، اور اُس نے اُن میں خُدا کے کلام کی مُنادی کی، اور اُن میں کئی باتوں کی نبُوّت بھی فرمائی؛",
                "۳": "اور اُنھوں نے اُس کی ساری باتوں کو اِس حد تک رَد کر دِیا تھا، کہ اب وہ اُن میں نہیں رہ سکتا تھا، بلکہ وہ پھر سے اپنی پَیدایش کے وطن میں لَوٹ آیا۔",
                "۴": "اور جب اُس نے لوگوں کی ہیبت ناک بدکارانہ حالت دیکھی، اور جدیانتن ڈاکوؤں کو تختِ عدالت پر بیٹھے دیکھا—جِنھوں نے ناجائز حربوں سے مُلک پر اِقتدار اور اِختیار حاصل کر لِیا؛ خُدا کے حُکموں کو اُنھوں نے رَد کِیا، اور جو کہ اُس کی نظر میں کسی صُورت بھی واجب نہ تھا؛ بنی آدم کو اِنصاف فراہم نہ کِیا گیا؛",
                "۵": "وہ راست بازوں کو اُن کی راست بازی کے سبب سے ملامت کرتے تھے؛ مُجرموں اور بدکاروں کو اُن کے پیسوں کے عِوض سزا نہ دیتے تھے؛ اور مزید یہ کہ حُکم رانی کی خاطِر، حُکُومت کے سربراہی عُہدوں پر فائز رہتے، تاکہ اپنی من مانیوں کے مُطابق، مال بٹورتے اور دُنیاوی شان و شوکت حاصل کرتے تھے، اور، اِس سے بھی بڑھ کر، وہ اپنی اپنی حِرص اور ہوس کے موافق، باآسانی زِنا کاری، چوری، اور قتل و غارت کے مُرتکب ہوتے تھے—",
                "۶": "اب بنی نِیفی پر یہ بڑی بدی، چند برسوں میں نہیں آئی تھی؛ اور جب نِیفی نے اِس کو دیکھا، تو اُس کا دِل غم سے بھر گیا؛ اور وہ اپنی جانکنی میں چِلّایا:",
                "۷": "کاش، مَیں اپنے ایّام اُن ایّام میں جی پاتا، جب میرا باپ نِیفی پہلے پہل یروشلِیم کے مُلک سے آیا تھا، تاکہ مَیں اُس کے ساتھ موعودہ سرزمین میں شادمانی پاتا؛ تب اُس کی اُمّت آسانی سے تربِیّت پذِیر تھی، خُدا کے حُکموں کو ماننے میں ثابت قدم، اور بدی کرنے میں سُست؛ اور خُداوند کے کلام پر کان لگانے میں تیز تھی—",
                "۸": "ہاں، اگر میرے ایّام اُن ایّام میں ہوتے، تب میرے بھائیوں کی راست بازی میں میری جان خُوش ہوتی۔",
                "۹": "اَلبتہ دیکھو، میرا مُقدّر ہے کہ یہی میرے ایّام ہیں، اور کہ میری جان میرے بھائیوں کی بدیوں کے سبب سے غم زدہ ہوگی۔",
                "۱۰": "اور دیکھو، اب اَیسا ہُوا کہ یہ اُس بُرج کے اُوپر ہُوا، جو نِیفی کے باغ میں تھا، جو اُس بڑی شاہراہ کے پاس تھا جو اُس بڑے بازار کی طرف جاتی تھی، جو ضریملہ شہر میں تھا؛ پَس نِیفی اُس بُرج پر سجدہ ریز ہُوا، جو اُس کے باغ میں تھا، وہ بُرج جو باغ کے اُس پھاٹک کے بھی نزدیک تھا، جو بڑی شاہراہ کی طرف جاتا تھا۔",
                "۱۱": "اور اَیسا ہُوا کہ بعض آدمی وہاں سے گُزر رہے تھے اور اُنھوں نے نِیفی کو دیکھا جو بُرج پر خُدا کے حُضُور اپنی جان اُنڈیل رہا تھا؛ اور وہ بھاگے اور جو کُچھ اُنھوں نے دیکھا لوگوں کو بتایا، اور لوگ لشکروں کی صُورت میں اُس کے پاس آئے تاکہ وہ اُمّت کی بدی پر اُس کے بڑے شدِید دُکھ کا سبب جان سکیں۔",
                "۱۲": "اور اب، جب نِیفی اُٹھا تو اُس نے لوگوں کے لشکر دیکھے جو وہاں پر جمع ہو گئے تھے۔",
                "۱۳": "اور اَیسا ہُوا کہ اُس نے اپنا مُنہ کھولا اور اُن سے کہا: دیکھو، تُم اپنے تئیں یہاں کیوں جمع ہُوئے ہو؟ اِس لِیے کہ مَیں تُمھیں تُمھاری بدیاں بتاؤں؟",
                "۱۴": "ہاں، مَیں اپنے بُرج پر اِس لیے آیا ہُوں تاکہ مَیں اپنے دِل کے بے پناہ دُکھ کے باعث، اپنی جان اپنے خُدا کے حُضُور اُنڈیلوں، جِس کا سبب تُمھاری بدیاں ہیں!",
                "۱۵": "اور میرے ماتم اور نوحہ گری کے باعث تُم اِکٹھے ہُوئے ہو، اور تعجُّب کرتے ہو؛ ہاں، تُمھیں تعجُّب کرنا ضرُور ہے؛ ہاں، تُمھیں تعجُّب کرنا چاہیے، کیوں کہ تُم دے دِیے گئے ہو کہ اِبلِیس نے تُمھارے دِلوں پر بُری طرح غلبہ پا لِیا ہے۔",
                "۱۶": "ہاں، تُم کیسے اُس کے فریب میں آگئے جو تُمھاری جانوں کو اَبدی بدحالی اور نہ ختم ہونے والے عذاب میں پھینک دینے کی کوشِشوں میں لگا رہتا ہے؟",
                "۱۷": "آہ، تُم تَوبہ کرو، تُم تَوبہ کرو! کیوں تُم مرنا چاہتے ہو؟ تُم رُجُوع لاؤ، تُم خُداوند اپنے خُدا کی طرف رُجُوع لاؤ۔ اُس نے تُمھیں کیوں چھوڑ دِیا ہے؟",
                "۱۸": "اَیسا اِس لیے ہُوا ہے کہ تُم نے اپنے دِلوں کو سخت کر لِیا ہے؛ ہاں، تُم اچھے چرواہے کی آواز پر کان نہیں لگاتے؛ ہاں، تُم نے اپنے خِلاف اُس کا غُصّہ بھڑکایا ہے۔",
                "۱۹": "اور دیکھو، سِوا اِس کے کہ تُم تَوبہ کرو تُمھیں اِکٹھا کرنے کی بجائے، دیکھو، وہ تُمھیں پراگندہ کر دے گا تاکہ تُم کُتّوں اور جنگلی درنِدوں کی خوراک بنو۔",
                "۲۰": "آہ، تُم نے کیسے اپنے خُدا کو اُسی دِن فراموش کر دِیا، جس دِن اُس نے تُمھیں رہائی بخشی؟",
                "۲۱": "بلکہ دیکھو، یہ مال بٹورنے کے لیے ہے، آدمیوں سے بڑائی کرانے کے لیے ہے، ہاں، اور تاکہ تُم سونا اور چاندی حاصل کرو۔ اور تُم نے اپنے دِلوں کو دولت، اور دُنیا کی بے کار چیزوں پر لگا لِیا ہے، جِس کی خاطِر تُم خُون اور لُوٹ مار، اور چوری کے مُرتکب ہوتے ہو، اور اپنے ہمسائے کے خِلاف جُھوٹی گواہی دیتے ہو، اور ہر طرح کی بدی کا اِرتکاب کرتے ہو۔",
                "۲۲": "اور اِس سبب سے تُم پر آفت آئے گی، سِوا اِس کے کہ تُم تَوبہ کرو۔ پَس اگر تُم تَوبہ نہیں کرو گے، تو دیکھو، یہ بڑا شہر، اور اِرد گِرد کے وہ تمام بڑے شہر، جو عِلاقے ہماری ملکیت میں ہیں، لے لیے جائیں گے تاکہ اُن میں تُمھارے لیے کوئی جگہ نہ رہے؛ پَس دیکھو، اپنے دُشمنوں کے مُقابل کھڑے رہنے کے لیے خُداوند تُمھیں قُوت نہیں بخشے گا، جَیسا کہ وہ اب تک کرتا آیا ہے۔",
                "۲۳": "پَس دیکھو، خُداوند یُوں فرماتا ہے: مَیں بدکاروں پر اپنی قُدرت، کسی ایک کی نِسبت دُوسرے پر، ظاہر نہیں کرُوں گا، فقط اُن پر جو اپنے گُناہوں سے تَوبہ کرتے، اور میری باتوں پر کان لگاتے ہیں۔ پَس اب، میرے بھائیو، مَیں چاہتا ہُوں کہ تُم یہ دیکھ لو، کہ تُمھاری نِسبت بنی لامن کے لیے بہتر ہو گا، سِوا اِس کے کہ تُم تَوبہ کر لو۔",
                "۲۴": "پَس دیکھو، وہ تُم سے زیادہ راست باز ہیں، چُوں کہ اُنھوں نے اُس عِلمِ جلِیل کے خِلاف گُناہ نہیں کِیا جو تُم نے پایا ہے؛ پَس خُداوند اُن پر رحیم ہو گا؛ ہاں، وہ اُن کی عُمر دراز کرے گا اور اُن کی اَولاد کو بڑھائے گا، جب کہ تُم باِلکل نیست و نابُود کر دِیے جاؤ گے، سِوا اِس کے کہ تُم تَوبہ کرو۔",
                "۲۵": "ہاں، تُم پر اُس بڑی مکرُوہ کے سبب سے افسوس جو کہ تُمھارے درمیان میں آ گئی ہے؛ اور تُمھارا اُس کے ساتھ اِلحاق ہو گیا ہے، ہاں، اُس خُفیہ ٹولے کے ساتھ جِس کو جدیانتن نے قائم کِیا تھا!",
                "۲۶": "ہاں، تُم پر آفت آئے گی، اِس تکبُّر کے باعث جِسے تُم نے اپنے دِلوں میں داخل ہونے دِیا، جِس نے تُمھاری نہایت امیری کے باعث تُمھیں نیکی سے بُہت زیادہ دُور کر کے مُتکبر بنا دِیا ہے!",
                "۲۷": "ہاں، تُم پر تُمھاری بدکاری اور مکرُوہات کے سبب سے اَفسوس!",
                "۲۸": "اور سِوا اِس کے کہ تُم تَوبہ کر لو تُم ہلاک کِیے جاؤ گے؛ ہاں، یعنی تُمھاری مُملکتیں تُم سے چِھین لی جائیں گی، اور تُم رُویِ زمین پر سے نیست و نابُود کر دِیے جاؤ گے۔",
                "۲۹": "اب دیکھو، مَیں یہ نہیں کہتا، کہ یہ باتیں میرے سبب سے ہوں گی، کیوں کہ یہ میری طرف سے نہیں ہے کہ مَیں اِن باتوں کو جانتا ہُوں؛ بلکہ دیکھو، مَیں جانتا ہُوں کہ یہ باتیں سچّ ہیں، اِس لیے کہ خُداوند خُدا نے مُجھ پر یہ آشکارا کی ہیں، پَس مَیں گواہی دیتا ہُوں کہ یہ رُونما ہوں گی۔"
            },
            "8": {
                "۱": "اور اب اَیسا ہُوا کہ جب نِیفی یہ کلام کر چُکا، تو دیکھو، وہاں پر آدمی تھے جو قاضی تھے، جِن کا تعلُق جدیانتن کے خُفیہ ٹولے سے بھی تھا، اور وہ خفا ہُوئے، اور اُنھوں نے لوگوں سے بُلند آواز میں اُس کے خِلاف چِلا کر کہا: تُم اِس شخص کو پکڑ کر کیوں نہیں لاتے، تاکہ جو جُرم اُس نے کِیا ہے، اُس کے مُطابق اِسے سزا دی جائے؟",
                "۲": "تُم اِس آدمی کو کیوں دیکھتے ہو، اور اِسے ہماری قَوم اور ہمارے قانُون کے خِلاف لعن طعن کرتے سُنتے ہو؟",
                "۳": "پَس دیکھو، نِیفی نے اُن کے قانُون کی خرابی کے بارے میں اُنھیں کہہ دِیا تھا؛ ہاں، نِیفی نے اُن سے بُہت ساری باتیں کہیں جو لِکھی نہیں جا سکتیں؛ اور اُس نے خُدا کے حُکموں کے خِلاف کوئی بات نہ کی۔",
                "۴": "اور وہ قاضی اُس سے خفا تھے کیوں کہ اُس نے اُن کے تارِیک خُفیہ کاموں کی بابت اُنھیں صاف صاف کہہ دِیا تھا؛ تو بھی، اُنھیں اُس پر اپنے ہاتھ ڈالنے کی جُراَت نہ ہُوئی، کیوں کہ وہ لوگوں سے ڈرتے تھے کہ کہیں وہ اُن کے خِلاف آواز نہ اُٹھائیں۔",
                "۵": "پَس وہ لوگوں سے، یہ کہہ کر چِلّائے: تُم کیوں اِس آدمی کو ہمارے خِلاف لعن طعن کرنے دیتے ہو؟ پَس دیکھو، وہ اِن تمام لوگوں کو، حتیٰ کہ تباہی کے لیے سزاوار ٹھہراتا ہے؛ ہاں، اور یہ بھی کہ ہمارے بڑے بڑے شہر ہم سے لے لیے جائیں گے، اور ہمارے لیے اُن میں کوئی جگہ نہ رہے گی۔",
                "۶": "اور اب ہم جانتے ہیں کہ یہ نامُمکن ہے، کیوں کہ دیکھو، ہم زور آور، اور ہمارے شہر بڑے ہیں، پَس ہمارے دُشمن ہم پر غالِب نہیں آ سکتے۔",
                "۷": "اور اَیسا ہُوا کہ یُوں اُنھوں نے نِیفی کے خِلاف لوگوں کو غُصّہ میں اُبھارا، اور اُن میں جھگڑے برپا کِیے؛ پَس اُن میں سے بعض چِلّا کر کہنے لگے: اِس شخص کو اکیلا چھوڑ دو، پَس یہ نیک آدمی ہے، اور وہ باتیں جو یہ کہتا ہے، درحقیقت ہوں گی، سِوا اِس کے کہ ہم تَوبہ کر لیں۔",
                "۸": "ہاں، دیکھو، وہ ساری سزائیں ہم پر نازل ہوں گی جِن کی اِس نے ہمیں گواہی دی ہے؛ پَس ہم جانتے ہیں کہ ہماری بدیوں کی بابت اُس نے بالکل دُرست گواہی دی ہے۔ اور دیکھو ہماری بدیاں بُہت زیادہ ہیں، اور جیسا کہ وہ ہماری بدیوں کو جانتا ہے، وہ اُن سب باتوں کو بھی جانتا ہے جو ہم پر گُزریں گی۔",
                "۹": "ہاں، اور دیکھو، اگر وہ نبی نہ ہوتا تو اُن باتوں کی بابت گواہی نہ دے سکتا۔",
                "۱۰": "اور اَیسا ہُوا کہ وہ لوگ جو نِیفی کو ہلاک کرنے کے خواہاں تھے اپنے خَوف کے باعث مجبُور تھے، کہ اُنھوں نے اُس پر اپنے ہاتھ نہ ڈالے؛ پَس اُس نے دیکھا کہ اُس نے بعض لوگوں کی نِگاہ میں مقبُولیت پا لی ہے، تو وہ دوبارہ اُن سے کلام کرنے لگا، یہاں تک کہ باقی ماندہ خَوف زدہ ہُوئے۔",
                "۱۱": "پَس وہ اُن سے مزید یہ کہتے ہُوئے کلام کرنے پر مجبُور ہو گیا: دیکھو، میرے بھائیو، کیا تُم نے پڑھا نہیں ہے کہ خُداوند نے ایک شخص یعنی مُوسیٰ کو بحرِ قُلزم کے پانیوں پر عصا مارنے کی قُدرت بخشی، اور وہ اِدھر اُدھر دو حِصّوں میں بٹ گئے، اِس قدر کہ اِسرائِیلی جو ہمارے باپ دادا تھے، خُشک زمِین پر سے چل کر آئے، اور پانی مِصریوں کی فَوج پر چڑھ آیا اور اُنھیں نِگل گیا؟",
                "۱۲": "اور اب دیکھو، اگر خُدا نے اُس شخص کو اَیسی بڑی قُدرت بخشی تھی، تو پھر تُم آپس میں یہ تکرار کیوں کرتے، اور کہتے ہو کہ اُس نے مُجھے قُدرت نہیں بخشی جِس سے مَیں اُن سزاؤں کے بارے جان سکُوں جو تُم پر نازِل ہوں گی سِوا اِس کے کہ تُم تَوبہ کر لو؟",
                "۱۳": "البتہ، دیکھو، تُم نہ صرف میری باتوں کا اِنکار کرتے ہو، بلکہ تُم اُن سب باتوں کا بھی اِنکار کرتے ہو جو ہمارے باپ دادا نے فرمائی ہیں، اور اُن باتوں کا بھی جو اُس آدمی، مُوسیٰ نے فرمائی تھیں، جِسے اِتنی زیادہ قُدرت بخشی گئی تھی، ہاں، وہ کلام جو اُس نے ممسُوح کی آمد کی بابت کِیا تھا۔",
                "۱۴": "ہاں، کیا اُس نے گواہی نہیں دی تھی کہ خُدا کا بیٹا آئے گا؟ اور جِس طرح اُس نے پِیتل کا سانپ بیابان میں بُلند کیا، یعنی اُسی طرح آنے والا اُوپر اُٹھایا جائے گا۔",
                "۱۵": "اور جِتنوں نے اُس سانپ پر نظر ڈالی زندہ رہے، یعنی جِتنے بھی پشیمان رُوح کے ساتھ اِیمان لا کر، خُدا کے بیٹے کی جانب دیکھیں گے، زِندہ رہیں گے، یعنی وہ زِندگی پائیں گے جو کہ اَبَدی ہے۔",
                "۱۶": "اور اب دیکھو، فقط مُوسیٰ نے ہی نہیں، بلکہ تمام پاک نبیّوں نے بھی، اُس کے ایّام یعنی ابرہام کے زمانہ تک اِن باتوں کی گواہی دی۔",
                "۱۷": "ہاں، اور دیکھو، ابرہام نے اُس کی آمد کو دیکھا، اور خُوشی سے معمُور اور شادمان ہُوا۔",
                "۱۸": "ہاں، اور دیکھو مَیں تُم سے کہتا ہُوں، کہ ابرہام نہ صرف اِن باتوں کے بارے میں جانتا تھا، بلکہ ابرہام کے ایّام سے پیشتر بھی بُہت سے تھے، جو خُدا کے طریق کے موافق بُلائے گئے تھے؛ ہاں، یعنی اُس کے بیٹے کے طریق کے موافق؛ اور یہ اِس لیے کہ اُس کی آمد سے کئی ہزار سال پہلے، لوگوں پر یہ ظاہر کِیا جائے، تاکہ وہ بھی مُخلصی پائیں۔",
                "۱۹": "اور اب مَیں چاہتا ہُوں کہ تُم جان لو، کہ ابرہام کے ایّام سے لے کر بُہت سے نبی آئے، جِنھوں نے اِن باتوں کی گواہی دی تھی؛ ہاں، دیکھو، ذینوس نبی نے دلیری سے گواہی دی؛ جِس کے سبب سے وہ قتل کِیا گیا۔",
                "۲۰": "اور دیکھو ذینوق نے بھی، اور عزیاس نے بھی، اور یسعیاہ، اور یرمیاہ نے بھی، (یرمیاہ وہی نبی تھا جِس نے یروشلِیم کی تباہی کی گواہی دی تھی) اور اب ہم جانتے ہیں کہ یروشلِیم یرمیاہ کے کلام کے موافق تباہ کِیا گیا۔ آہ، تو پھر اُس کی نبُوّت کے مطابق خُدا کا بیٹا کیوں نہیں آئے گا؟",
                "۲۱": "اور کیا تُم اب بھی تکرار کرو گے کہ یروشلِیم تباہ ہُوا تھا؟ کیا تُم کہو گے کہ میولک کے علاوہ، صدقیاہ کے سب بیٹے قتل نہیں کیے گئے؟ ہاں، کیا تُم نہیں دیکھتے کہ صدقیاہ کی اَولاد ہمارے ساتھ ہے، اور وہ یروشلِیم کی سرزمین سے نِکال دِیے گئے تھے؟ بلکہ دیکھو یہی سب کُچھ نہیں ہے—",
                "۲۲": "ہمارے باپ لِحی کو یروشلِیم سے نِکال دِیا گیا تھا کیوں کہ اُس نے اِن باتوں کی گواہی دی تھی۔ نِیفی نے بھی اِن باتوں کی گواہی تھی، اور قریباً ہمارے سب باپ دادا نے بھی، یعنی اِس موجُودہ زمانہ تک؛ ہاں، اُنھوں نے مسِیح کی آمد کی بابت گواہی دی ہے اور مُنتظر رہے ہیں، اور اُس کے یوم سے شادمان ہُوئے جو آنے کو ہے۔",
                "۲۳": "اور دیکھو، وہ خُدا ہے، اور وہ اُن کے ساتھ ہے، اور اُس نے خُود کو اُن پر ظاہر کِیا، تاکہ وہ اُس کے وسِیلہ سے مُخلصی پائیں؛ اور اُنھوں نے اُس کی تمجید، اُس سبب سے کی جو آنے کو ہے۔",
                "۲۴": "اور اب، کیوں کہ تُم اِن باتوں کو جانتے ہو اور اِن سے انکار نہیں کر سکتے، سوا اِس کے کہ تُم جُھوٹ کہو گے، پَس اَیسا کر کے تُم نے گُناہ کِیا ہے، کیوں کہ تُم نے اِن سب باتوں کو ردّ کِیا ہے، باوجود اِس کے کہ تُم نے کئی ثبوت پائے؛ ہاں، یعنی تُم نے تمام چیزیں پائیں، دونوں آسمان میں، اور تمام چیزیں جو زمین میں ہیں، اُن کی گواہی پائی ہے کہ یہ سچّ ہیں۔",
                "۲۵": "بلکہ دیکھو، تُم نے سچّائی کو ردّ کِیا ہے، اور اپنے پاک خُدا کے خِلاف بغاوت کی ہے؛ اور حتیٰ کہ اِس وقت، آسمان پر اپنے لیے خزانے جمع کرنے کی بجائے، جہاں پر کوئی شَے خراب نہیں کرتی، اور جہاں پر کوئی ناپاک چِیز نہیں آ سکتی، تُم آپ اپنے تئیں یومِ عدالت کے لیے قہر کا ڈھیر جمع کر رہے ہو۔",
                "۲۶": "ہاں، یعنی اِس وقت تُم اپنی قتل و غارت، اور اپنی حرام کاری، اور بدکاری، کے سبب سے اَبدی تباہی کے لیے پک رہے ہو؛ ہاں، اور سِوا اِس کے کہ تُم تَوبہ کر لو یہ تُم پر جلد نازِل ہونے کو ہے۔",
                "۲۷": "ہاں، دیکھو اب یہ یعنی تُمھارے دروازوں پر ہے؛ ہاں، تُم تختِ عدالت کی طرف جاؤ، اور تلاش کرو؛ اور دیکھو، تُمھارا قاضی قتل کر دِیا گیا ہے، وہ اپنے خُون میں لت پت پڑا ہے؛ اور اُس کے بھائی نے اُسے قتل کِیا ہے۔ جو تختِ عدالت پر بیٹھنے کا خواہاں ہے۔",
                "۲۸": "اور دیکھو، وہ دونوں تُمھارے خُفیہ ٹولے سے مُنسلک ہیں، جس کا بانی جدیانتن اور وہ اِبلیس ہے، جو لوگوں کی جانوں کی تباہی کا خواہاں ہے۔"
            },
            "9": {
                "۱": "دیکھو، اب اَیسا ہُوا کہ جب نِیفی یہ باتیں کہہ چُکا تو اُن میں سے بعض آدمی جو اُن کے درمیان میں تھے تختِ عدالت کی طرف بھاگے؛ ہاں، یعنی پانچ آدمی تھے جو وہاں گئے، اور جاتے ہُوئے، آپس میں وہ کہنے لگے:",
                "۲": "دیکھو، اب ہم درحقیقت یہ جان لیں گے کہ آیا یہ آدمی نبی ہے اور گویا اِس کو خُدا نے ہم پر اَیسی حیرت انگیز باتوں کی نبُوّت کرنے کا حُکم دِیا ہے۔ دیکھو، ہمیں یقِین نہیں کہ اِس کو یہ حُکم مِلا ہے؛ ہاں، ہم نہیں مانتے کہ وہ نبی ہے؛ اِس کے باوجود اگر یہ بات جو اُس نے اعلیٰ قاضی کے بارے میں کہی ہے، سچّ ثابت ہوئی کہ وہ مر گیا ہے، تب ہم مانیں گے کہ دُوسری باتیں جو اُس نے کہی ہیں، وہ بھی سچّ ہیں۔",
                "۳": "اور اَیسا ہُوا کہ وہ اپنی پُوری قُوت سے بھاگے، اور تختِ عدالت تک پُہنچے، اندر آئے؛ اور دیکھو، اعلیٰ قاضی زمین پر گِرا ہُوا تھا، اور اپنے ہی خون میں لت پَت پڑا ہُوا تھا۔",
                "۴": "اور اب دیکھو، جب اُنھوں نے یہ دیکھا تو وہ اِس قدر حیرت زدہ ہُوئے کہ زمِین پر گِر پڑے؛ چُوں کہ اُنھوں نے اُن باتوں پر یقِین نہ کِیا تھا، جو نِیفی نے اعلیٰ قاضی کی بابت کہی تھیں۔",
                "۵": "مگر اب، جب اُنھوں نے دیکھا تو یقِین کیا اور اُن پر خَوف چھا گیا کہ کہیں وہ سب سزائیں جو نِیفی نے بیان کیں لوگوں پر نازِل ہوں، پَس وہ لرزاں ہُوئے، اور زمِین پر گِر پڑے۔",
                "۶": "اب، قاضی کے بھائی نے بھیس بدل کر اُس کو خنجر سے مار ڈالا—جُوں ہی قاضی قتل ہو گیا تو وہ فرار ہوگیا، خادِم دوڑے اور لوگوں کو چِیخ چِیخ کر بتایا کہ اُن کے ہاں قتل ہُوا ہے؛",
                "۷": "اور دیکھو لوگ تختِ عدالت کی جگہ پر جمع ہُوئے—اور دیکھو، وہ اُن پانچ آدمیوں کو، جو زمِین پر گِرے ہُوئے تھے، دیکھ کر حیران ہُوئے۔",
                "۸": "اور اب دیکھو، لوگ اُس ہجُوم کے بارے میں کُچھ نہ جانتے تھے جو نِیفی کے باغ میں جمع ہُوا تھا؛ پَس اُنھوں نے آپس میں بات کی: یہ وہی آدمی ہیں، جِنھوں نے قاضی کو قتل کِیا اور خُدا نے اُنھیں ہلاک کر دِیا تاکہ وہ ہم سے بھاگ نہ سکیں۔",
                "۹": "اور اَیسا ہُوا کہ اُنھوں نے اُن کو پکڑا، اور باندھا اور اُنھیں قید خانہ میں ڈال دِیا۔ اور فرمان بھیجا کہ قاضی قتل ہو گیا ہے، اور کہ قاتِلوں کو پکڑ لِیا اور قید خانہ میں ڈال دِیا گیا ہے۔",
                "۱۰": "اور اَیسا ہُوا کہ لوگ اگلے دِن، عظیم اعلیٰ قاضی کی تدفِین پر ماتم کرنے اور روزہ رکھنے کے لیے جمع ہُوئے، جِس کو قتل کر دِیا گیا تھا۔",
                "۱۱": "اور یُوں وہ قاضی بھی جو نِیفی کے باغ میں تھے، اور جِنھوں نے اُس کی باتیں سُنیں، وہ بھی تدفِین پر اِکٹھے ہُوئے تھے۔",
                "۱۲": "اور اَیسا ہُوا کہ اُنھوں نے لوگوں کے درمیان میں یہ کہتے ہُوئے دریافت کِیا: وہ پانچ کہاں ہیں جو اعلیٰ قاضی کے بارے میں دریافت کرنے کے لیے بھیجے گئے تھے کہ آیا وہ مر گیا ہے؟ اور اُنھوں نے جواب دِیا اور کہا: اِن پانچ کے مُتعلق جِن کو تُم کہتے ہو کہ تُم نے بھیجا تھا، ہم نہیں جانتے؛ لیکن وہاں پر پانچ آدمی جو کہ قاتِل ہیں، جِنھیں ہم نے قید خانہ میں ڈال دِیا ہے۔",
                "۱۳": "اور اَیسا ہُوا کہ قضات نے تقاضا کِیا کہ اُنھیں لایا جائے؛ اور وہ لائے گئے، اور دیکھو یہ وہی پانچ تھے جِنھیں بھیجا گیا تھا؛ اور دیکھو قضات نے اُن سے معاملے کی بابت دریافت کِیا اور اُنھوں نے سب کُچھ جو اُنھوں نے کِیا تھا، یہ کہتے ہُوئے بیان کِیا:",
                "۱۴": "ہم دوڑے اور تختِ عدالت کی جگہ پر آئے، اور جب ہم نے سارا ماجرا اُسی طرح دیکھا جِس طرح نِیفی نے گواہی دی تھی، تو ہمیں اِس قدر حیرانی ہُوئی کہ ہم زمِین پر گِر پڑے؛ اور جب ہم ہوش میں آئے، تو دیکھو اُنھوں نے ہمیں قید خانہ میں ڈال دِیا تھا۔",
                "۱۵": "اب، جہاں تک اِس شخص کے قتل کا تعلُق ہے، ہم نہیں جانتے کہ یہ کس نے کِیا ہے؛ اور ہم صِرف اِتنا جانتے ہیں، ہم بھاگے اور تیرے مطلُوب کے موافق یہاں آ گئے، اور دیکھو، وہ نِیفی کے کہنے کے موافِق، مرا ہُوا تھا۔",
                "۱۶": "اور اب اَیسا ہُوا کہ قاضیوں نے لوگوں کے سامنے اِس مُعاملہ پر بڑی جِرح کی تھی، اور نِیفی کے خِلاف چِلّا چِلّا کر یہ کہا: دیکھو، ہم جانتے ہیں کہ یہ نِیفی قاضی کو قتل کرنے کے لیے ضرُور کسی سے مِلا ہو گا، تاکہ وہ ہم پر یہ ظاہر کرے، اور پھر ہمیں اپنے اِیمان میں تبدیل کرے، تاکہ اپنے آپ کو بڑا آدمی، خُدا کا برگُزیدہ، اور نبی بنا سکے۔",
                "۱۷": "اور اب دیکھو، ہم اُس شخص کو بے نقاب کریں گے، اور وہ اپنی خطا کا اِعتراف کرے گا اور ہمیں اِس قاضی کے اَصلّی قاتِل کے بارے میں بھی بتائے گا۔",
                "۱۸": "اور اَیسا ہُوا کہ تِدفین کے روز وہ پانچ رِہا کر دِیے گئے۔ تو بھی، اُنھوں نے اُن باتوں کے سبب سے قضات کی سرزنش کی، جو اُنھوں نے نِیفی کے خِلاف کہی تھیں، اور یکے بعد دیگرے اُن کے ساتھ اِتنی تکرار کی، کہ اُنھوں نے اُن کو شرمِندہ کر دِیا۔",
                "۱۹": "تو بھی، اُنھوں نے حُکم دِیا کہ نِیفی کو پکڑا اور قید کِیا جائے اور ہجُوم کے سامنے لایا جائے، اور وہ مُختلف طریقوں سے اُس کی تفتِیش کرنے لگے تاکہ وہ اپنی باتوں کا اِنکار کرے، تاکہ وہ اُس پر سزاے موت صادر کریں—",
                "۲۰": "اُس کو کہنے لگے: تُو ملوّث ہے؛ کون ہے وہ آدمی جِس نے یہ قتل کِیا ہے؟ اب ہمیں بتا، اور اپنا جرم قبُول کر؛ کہا، دیکھ یہاں رُوپے پڑے ہیں؛ اور ہم تیری جان بھی بخش دیں گے اگر تُو ہمیں بتا دے، اور وہ معاہدہ جو تُو نے اُس کے ساتھ کِیا ہے تسلیم کر لے۔",
                "۲۱": "مگر نِیفی نے اُن سے کہا: اے احمقو، تُم جو دِل کے نامختُون ہو، تُم اندھے ہو، اور تُم سرکش لوگ ہو، کیا تُم جانتے ہو کہ خُداوند تُمھارا خُدا کب تک تُمھیں گُناہ کی راہوں پر جانے دے گا؟",
                "۲۲": "کاش تُم واوَیلا کرنا اور ماتم کرنا شُروع کر دیتے، چُوں کہ بڑی تباہی اِس وقت تُمھاری مُنتظر ہے، سِوا اِس کے کہ تُم تَوبہ کرو۔",
                "۲۳": "دیکھو تُم کہتے ہو کہ اپنے اعلیٰ قاضی زِیضرام کے قتل کے لیے، مَیں کسی آدمی کے ساتھ ملوث ہُوں۔ مگر دیکھو، مَیں تُم سے کہتا ہُوں، یہ سب اِس لیے ہے کہ تُم میری گواہی کے باعث اِس بات کی بابت جان سکو؛ ہاں، یعنی تُمھارے لیے یہ گواہی ہو کہ مَیں اُن بدیوں اور مکرُوہات کو جانتا تھا جو تُمھارے درمیان میں ہیں۔",
                "۲۴": "اور چُوں کہ مَیں نے اَیسا کِیا ہے، تُم کہتے ہو کہ مَیں کسی آدمی سے مِلا ہُوا ہُوں تاکہ وہ اِس فعل کو انجام دے؛ ہاں، تُم میرے ساتھ خفا ہُوئے ہو چُوں کہ مَیں نے یہ نِشان دِکھایا ہے، اور میری زِندگی تباہ کرنے کے خواہاں ہوگئے ہو۔",
                "۲۵": "اور اب دیکھو، مَیں تُمھیں ایک اور نِشان دِکھاؤں گا، اور دیکھو کہ اگر اِس میں بھی تُم مُجھے تباہ کرنے کے خواہاں ہو۔",
                "۲۶": "دیکھو، مَیں تُم سے کہتا ہُوں: سیعنتم کے گھر جاؤ، جو زیضرام کا بھائی ہے، اور اُس سے کہو—",
                "۲۷": "کیا نِیفی، جو دِکھاوے کا نبی ہے، وہ اِس اُمّت کی بابت بڑی بدی کی نبُوّت کرتا ہے، جو تیرے ساتھ ملوث ہے، جِس کی بدولت تُو نے زِیضرام کو قتل کِیا ہے، جو کہ تیرا بھائی ہے؟",
                "۲۸": "اور دیکھو، وہ تُم سے کہے گا نہیں۔",
                "۲۹": "اور تُم اُس سے پُوچھنا: کیا تُو نے اپنے بھائی کو قتل کِیا ہے؟",
                "۳۰": "اور اُس پر خَوف چھا جائے گا، اور کُچھ نہ کہہ پائے گا۔ اور دیکھو، وہ تُمھارے سامنے اِنکار کرے گا؛ اور ظاہر کرے گا گویا وہ خُود حیران ہے؛ تو بھی، وہ تُم سے کہے گا کہ وہ بے گُناہ ہے۔",
                "۳۱": "بلکہ دیکھو، تُم اُس کی جانچ پڑتال کرنا، تو تُم اُس کے چوغہ کے کِناروں پر خُون دیکھو گے۔",
                "۳۲": "اور جب تُم یہ دیکھ لو گے، تو تُم کہنا: یہ خُون کہاں سے آیا؟ کیا ہم نہیں جانتے کہ یہ تیرے بھائی کا خُون ہے؟",
                "۳۳": "اور تب وہ کانپنے لگے گا، اور زرد پڑ جائے گا، یعنی اِس طرح جَیسے موت اُس پر آ پڑی ہو۔",
                "۳۴": "اور تب تُم کہنا: اِس خَوف اور اِس زردی کے باعث جو تیرے چہرے پر چھا گئی ہے، دیکھ، ہم جانتے ہیں کہ تُو مُجرم ہے۔",
                "۳۵": "اور تب اور زیادہ خَوف اُس پر چھا جائے گا؛ اور پھر وہ تُمھارے سامنے اِعتراف کرے گا، کہ اُس نے یہ قتل کِیا ہے اور مزید اِنکار نہ کرنے پائے گا۔",
                "۳۶": "اور پھر وہ تُمھیں بتائے گا، کہ مَیں، نِیفی، اِس مُعاملہ کی بابت کُچھ نہیں جانتا فقط وہ جو خُدا کی قُدرت سے مُجھے بتایا گیا۔ اور تب تُم جانو گے کہ مَیں صادق اِنسان ہُوں، اور یہ کہ خُدا کی طرف سے تُمھارے پاس بھیجا گیا ہُوں۔",
                "۳۷": "اور اَیسا ہُوا کہ وہ گئے اور اُسی طرح کِیا جَیسا نِیفی نے اُن سے کہا تھا۔ اور دیکھو، وہ باتیں جو اُس نے کہیں سچّی تھیں؛ پَس اُس نے کلام کے موافِق اِنکار کِیا؛ اور کلام کے موافِق ہی اُس نے اِعتراف بھی کِیا۔",
                "۳۸": "اور اُس نے اپنا جُرم قبُول کر لِیا کہ وہ ہی اَصل قاتِل تھا، اِس طرح اُن پانچوں آدمیوں، اور نِیفی کو بھی آزاد کر دِیا گیا۔",
                "۳۹": "اور نِیفیوں میں سے بعض تھے جِنھوں نے نِیفی کی باتوں کا یقِین کِیا؛ اور بعض ایسے بھی تھے، جِنھوں نے پانچ کی گواہی کے باعث یقِین کِیا، پَس وہ رُجُوع لے آئے تھے، جب وہ قید خانہ میں تھے۔",
                "۴۰": "اور اب لوگوں میں بعض تھے، جو کہتے تھے کہ نِیفی نبی تھا۔",
                "۴۱": "اور دِیگر جو کہتے تھے: دیکھو، وہ دیوتا ہے، کیوں کہ اگر وہ دیوتا نہ ہوتا تو یہ سب باتیں جان نہ سکتا تھا۔ پَس دیکھو، اُس نے ہمیں ہمارے دِلوں کے خیال بتائے ہیں، اور ہمیں یہ باتیں بھی بتائی ہیں؛ اور حتیٰ کہ ہمارے اعلیٰ قاضی کے اَصلّی قاتِل کا بھی پردہ چاک کر دِیا ہے۔"
            },
            "10": {
                "۱": "اور اَیسا ہُوا کہ جب وہ لوگوں کے درمیان میں کھڑا تھا تو اُن میں تفرقات نے سر اُٹھایا، اِس قدر کہ وہ اِدھر اُدھر گروہوں میں بٹ گئے، اور نِیفی کو اکیلا چھوڑ کر، اپنی اپنی راہوں پر ہو لیے۔",
                "۲": "اور اَیسا ہُوا کہ اُن باتوں پر غور کرتے ہُوئے جو خُداوند نے اُس پر ظاہر کیں، نِیفی نے اپنے گھر کی راہ لی۔",
                "۳": "اور اَیسا ہُوا کہ جب وہ یُوں غور کر رہا تھا—اور وہ نِیفی کی قَوم کی بدکاریوں، اُن کے تارِیک خُفیہ کاموں، اور اُن کی قتل و غارت، اور اُن کی لُوٹ مار، اور ہر طرح کی بدیوں کے باعث، بُہت زیادہ غمگین ہُوا—اور اَیسا ہُوا کہ جب وہ یُوں اپنے دِل میں غور کر رہا تھا، تو دیکھو، اُس تک آواز آئی، فرمایا:",
                "۴": "نِیفی، جِن کاموں کو تُو نے انجام دِیا اُن کے واسطے تُو مُبارک ٹھہرا ہے؛ پَس مَیں نے دیکھا ہے کہ تُو نے کِس مُستعِدی سے کلام کی مُنادی کی ہے، جو مَیں نے تُجھے، اِس اُمّت کے لیے دِیا ہے۔ اور تُو نے اُن سے خَوف نہ کھایا، اور اپنی زِندگی کی پروا نہ کی، بلکہ میری مرضی پُوری کرنے، اور میرے حُکموں کو ماننے کا خواہاں رہا ہے۔",
                "۵": "اور اب، چُوں کہ تُو نے یہ کام مُستعِدی سے انجام دِیا ہے، دیکھ، مَیں تُجھے ہمیشہ کے لیے برکت دُوں گا؛ اور میں تُجھے کلام میں، اور کام میں، اور اِیمان میں اور اَعمال میں مضبُوط بناؤں گا؛ ہاں، یعنی تیرے ساتھ سب کُچھ تیرے کلام کے مُوافق ہو گا، پَس تُو اَیسا کُچھ نہ مانگنا جو میری مرضی کے خِلاف ہے۔",
                "۶": "دیکھ، تُو نِیفی ہے، اور مَیں خُدا ہُوں۔ دیکھ، مَیں اپنے فرشتوں کی موجُودگی میں تیرے سامنے اِعلان کرتا ہُوں، کہ تُجھے اِس اُمّت پر اِختیار ہوگا، اور اِس قَوم کی بدیوں کے موافِق، دُنیا کو قحط، اور وَبا، اور تباہی کے ساتھ مارے گا۔",
                "۷": "دیکھ، مَیں تُجھے اِختیار دیتا ہُوں، کہ جو کُچھ تُو زمِین پر سربمُہر کرے گا آسمان پر بھی سربمُہر کِیا جائے گا؛ اور جو کُچھ تُو زمِین پر کھولے گا آسمان پر کھولا جائے گا؛ اور یُوں اِس اُمّت کے درمیان میں تُجھے اِختیار ہو گا۔",
                "۸": "اور یُوں، اگر تُو اِس ہَیکل کو کہے کہ اِس کے دو ٹُکڑے ہو جائیں، تو اَیسا ہی ہو گا۔",
                "۹": "اور اگر تُو اِس پہاڑ سے کہے، تُو پست اور ہموار ہو جا، تو اَیسا ہی ہو گا۔",
                "۱۰": "اور دیکھ، اگر تُو کہے کہ خُدا اِس اُمّت کو ہلاک کرے گا، تو اَیسا ہی ہو گا۔",
                "۱۱": "اور اب دیکھ، مَیں تُجھے حُکم دیتا ہُوں کہ تُو جا اور اِس اُمّت میں فرمان جاری کر، کہ خُداوند خُدا جو قادرِ مُطلق ہے، یُوں فرماتا ہے: سِوا اِس کے کہ تُم تَوبہ کرو تُم ہلاک کِیے جاؤ گے، یعنی نیست و نابُود کر دِیے جاؤ گے۔",
                "۱۲": "اور دیکھ اب اَیسا ہُوا کہ جب خُداوند نے نِیفی سے یہ باتیں کہیں، تو وہ رُک گیا اور اپنے گھر نہ گیا بلکہ اُن ہجُوموں کی طرف واپس لوٹا جو اُس رُویِ زمِین پر اِدھر اُدھر بِکھرے ہُوئے تھے، اور اُن کو خُداوند کا وہ کلام بیان کرنے لگا، جو اُن کی تباہی کی بابت اُن سے کہا جا چُکا تھا، اگر اُنھوں نے تَوبہ نہ کی۔",
                "۱۳": "اب دیکھو، اُس بڑے مُعجزہ کے باوجُود جو نِیفی نے اعلیٰ قاضی کی موت کے بارے میں اُنھیں بتا کر کِیا تھا، اُنھوں نے اپنے دِلوں کو سخت کِیا اور خُداوند کی باتوں پر کان نہ لگایا۔",
                "۱۴": "پَس نِیفی نے خُداوند کے کلام کا اِعلان اُن میں یہ کہہ کر کِیا: خُداوند یُوں فرماتا ہے، سِوا اِس کے کہ تُم تَوبہ کرو، تُم مارے جاؤ گے یعنی ہلاکت کی حد تک۔",
                "۱۵": "اور اَیسا ہُوا کہ جب نِیفی اُن کے ساتھ اِس کلام کی مُنادی کر چُکا، دیکھو، پھر بھی اُنھوں نے اپنے دِلوں کو سنگِین کِیے رکھا اور اُس کے کلام پر کان نہ لگایا؛ پَس اُنھوں نے اُس کے خِلاف لعن طعن کِیا، اور اُس پر ہاتھ ڈالنے کے خواہاں ہُوئے تاکہ وہ اُسے قید خانہ میں ڈالیں۔",
                "۱۶": "لیکن دیکھو، خُدا کی قُدرت اُس کے ساتھ تھی، اور وہ اُسے قید خانہ میں ڈالنے کے لیے پکڑ نہ سکے، کیوں کہ اُس کو رُوح کے وسِیلہ سے وہاں سے اُٹھایا، اور اُن کے درمیان سے دُور لے جایا گیا۔",
                "۱۷": "اور اَیسا ہُوا کہ یُوں وہ رُوح میں آگے بڑھتا گیا، ایک ہجُوم سے دُوسرے ہجُوم میں، خُدا کے کلام کی مُنادی کرتا گیا، یعنی جب تک کہ وہ سب کے ہاں اِس کی مُنادی نہ کر چُکا، یعنی سب لوگوں کے درمیان میں اِسے بھیج نہ چُکا۔",
                "۱۸": "اور اَیسا ہُوا کہ اُنھوں نے اُس کی باتوں پر کان نہ لگایا؛ اور وہاں جھگڑے ہونے لگے، اِس قدر کہ وہ ایک دُوسرے کے خِلاف بٹ گئے اور ایک دُوسرے کو تلوار سے ہلاک کرنے لگے۔",
                "۱۹": "اور یُوں نِیفی کی اُمّت پر قضات کے عہدِ حُکُومت کا اِکھترواں برس ختم ہُوا۔"
            },
            "11": {
                "۱": "اور اب قضات کے عہدِ حُکُومت کے بَہترویں برس میں اَیسا ہُوا کہ فسادات بڑھ گئے، اِس قدر کہ سارے مُلک میں نِیفی کی ساری قَوم میں جنگیں پھُوٹ پڑیں۔",
                "۲": "اور ڈاکوؤں کا یہ خُفیہ ٹولا تھا جِس نے تباہی و بربادی اور بدکاری کا اَیسا گھناؤنا فعل جاری رکھا ہُوا تھا۔ اور یہ جنگ سارا سال جاری رہی اور یہ تہترویں برس میں بھی جاری رہی۔",
                "۳": "اور اَیسا ہُوا کہ اُس برس نِیفی نے خُداوند کے حُضُور فریاد کی، یہ کہہ کر:",
                "۴": "اے خُداوند، اِن لوگوں کو تلوار سے ہلاک نہ ہونے دے؛ بلکہ اِس کی بجائے اے خُداوند، اُنھیں خُداوند اپنے خُدا کی یاد دِلانے کے لیے، مُلک میں قحط پڑ نے دے، اور تب شاید وہ تَوبہ کر لیں اور تیری طرف لَوٹ آئیں۔",
                "۵": "اور نِیفی کے کلام کے موافِق، وَیسا ہی ہُوا۔ اور نِیفی کی ساری قَوم پر، اُس مُلک میں بڑا قحط پڑا۔ اور یُوں چوہترویں برس میں بھی مُسلسل قحط رہا، اور تلوار سے تباہی و بربادی کا فعل رُک گیا، مگر قحط سے شدِید ہو گیا۔",
                "۶": "اور ہلاکت کی یہ تباہ کاری پچھترویں برس میں بھی مُسلسل جاری رہی۔ پَس زمِین اِس قدر ملعُون ٹھہرائی گئی کہ وہ بنجر ہو گئی تھی اور اناج کے موسم میں اِس میں اناج نہ اُگا؛ اور حتیٰ کہ بنی نِیفی کے ساتھ ساتھ بنی لامن کے ہاں بھی، ساری زمِین تباہ و برباد ہو گئی، پَس مُلک کے زیادہ بدکار علاقوں میں ہزاروں ہلاک ہُوئے، اور مارے گئے۔",
                "۷": "اور اَیسا ہُوا کہ لوگوں نے دیکھا کہ قحط کے باعث وہ ہلاک ہونے کو تھے، تو اُنھوں نے خُداوند اپنے خُدا کو یاد کرنا شُروع کر دِیا؛ اور اُنھوں نے نِیفی کے کلام کو بھی یاد کرنا شُروع کر دِیا۔",
                "۸": "اور لوگ اپنے اعلیٰ قاضیوں اور راہ نُماؤں سے مِنّت کرنے لگے، تاکہ وہ نِیفی سے کہیں: دیکھ، ہم جانتے ہیں تُو مردِ خُدا ہے، اِس لیے خُداوند اپنے خُدا کو پُکار تاکہ وہ ہمارے اُوپر سے اِس قحط کو ٹال دے، کہیں اَیسا نہ ہو کہ وہ سب باتیں جو تُو نے ہماری تباہی و بربادی کے بارے کہیں، پُوری نہ ہو جائیں۔",
                "۹": "اور اَیسا ہُوا کہ اُن قاضیوں نے نِیفی سے بات کی تھی اُنھی باتوں کے موافِق جو وہ چاہتے تھے۔ اور اَیسا ہُوا کہ جب نِیفی نے دیکھا کہ لوگوں نے تَوبہ کر لی تھی اور اپنے آپ کو ٹاٹ اوڑھ کر فروتن کِیا تھا، اُس نے دوبارہ خُداوند سے فریاد کی، یہ کہہ کر:",
                "۱۰": "اے خُداوند، دیکھ یہ قَوم تَوبہ کرتی ہے؛ اور اُنھوں نے اپنے درمیان سے جدیانتن کے ٹولے کا صفایا کر دِیا ہے، اِتنا کہ وہ نابُود ہو گئے ہیں، اور اُنھوں نے اپنے خُفیہ منصُوبے زمِین میں دفن کر دِیے ہیں۔",
                "۱۱": "اب، اے خُداوند، اُن کی اِس حلیمی کے باعث تُو اپنا غُصّہ ٹال دے، اور اپنے غُصّہ کو اُن بدکار آدمیوں کی تباہی سے رفع کر جِنھیں تُو نے پہلے ہلاک کر دِیا ہے۔",
                "۱۲": "اے خُداوند، کیا تُو اپنے غُصّہ کو، ہاں، اپنے قہرِ شدِید کو ٹال دے گا، اور اِس مُلک سے اِس قحط کو روک دے۔",
                "۱۳": "اے خُداوند، کیا تُو میری بات پر کان لگائے گا، اور حُکم دے تاکہ میرے کلام کے موافق ہو، اور رُویِ زمِین پر مِینہ برسا، تاکہ وہ اپنے موسم کے موافق پھل، اور اناج کے موسم میں اناج اُگائے۔",
                "۱۴": "اے خُداوند، تُو نے میری فریاد سُنی جب مَیں نے کہا، قحط ہو تاکہ تلوار کی وبا رُک جائے؛ اور مَیں جانتا ہُوں، کہ تُو اِس وقت بھی، میری فریاد پر کان لگائے گا، پَس تُو ہی فرماتا ہے: کہ اگر یہ اُمّت تَوبہ کرے تو میں اِنھیں بخش دُوں گا۔",
                "۱۵": "ہاں، اے خُداوند، اور تُو دیکھتا ہے کہ اُنھوں نے قحط اور وَبا، اور اُس تباہی و بربادی کے باعث جو اُن پر آئی تَوبہ کی ہے۔",
                "۱۶": "اور اب، اے خُداوند، کیا تُو اپنا قہر ٹال دے گا، اور پھر سے آزمائے گا کہ آیا وہ تیری خِدمت کرتے ہیں؟ اور اگر اَیسا ہُوا، تو اے خُداوند، جیسا تُو نے کہا ہے اُس کے موافق، اُنھیں برکت بخش دے۔",
                "۱۷": "اور اَیسا ہُوا کہ چھہترویں برس میں خُداوند نے لوگوں سے اپنا غُصّہ دُور کِیا، اور حُکم دِیا کہ زمِین پر مِینہ برسے، اِس قدر کہ یہ اپنے پھل کے موسم میں پھل لائی۔ اور اَیسا ہُوا کہ اِس نے اناج کے موسم میں اپنا اناج پَیدا کیا۔",
                "۱۸": "اور دیکھو، لوگ شادمان ہُوئے اور خُداوند کی تمجید کی، اور کُل رُویِ زمِین شادمانی سے معمُور ہُوئی؛ اور وہ نِیفی کو پھر ہلاک کرنے کے خواہاں نہ ہُوئے، بلکہ اُنھوں نے اُس کو عظیم نبی اور مرِد خُدا جانا، جِس کو خُدا نے بڑی قُدرت اور اِختیار بخشا تھا۔",
                "۱۹": "اور دیکھو، اُس کا بھائی، لِحی، راست بازی کی باتوں کی بابت ذرّہ برابر بھی پِیچھے نہ تھا۔",
                "۲۰": "اور یُوں اَیسا ہُوا کہ نِیفی کی اُمّت پھر سے مُلک میں خُوش حال ہونے لگی، اور اپنے وِیران علاقوں کی تعمیر کرنے لگی، اور پھلنے پُھولنے اور بڑھنے لگی، یہاں تک کہ وہ شِمالی اور جنُوبی دونوں جانب مغربی سَمُندر سے مشرقی سَمُندر تک مُلک کے سارے عِلاقوں میں پھیل گئی۔",
                "۲۱": "اور اَیسا ہُوا کہ چھہترواں برس امن و سلامتی سے ختم ہُوا۔ اور ستترواں برس امن کے ساتھ شُروع ہُوا؛ اور کلِیسیا ساری رُویِ زمِین پر پھیل گئی؛ اور بنی نِیفی اور بنی لامن، دونوں کی اکثریت کلِیسیا سے وابستہ ہو گئی تھی اور اُنھوں نے مُلک میں بے حد امن پایا اور یُوں ستترواں برس ختم ہُوا۔",
                "۲۲": "اور اُنھیں اَٹھتہرویں برس میں بھی امن و امان حاصل رہا، بعض جھگڑوں کے سِوا جِن کا تعلُق تعلِیم کے اُن نکات سے تھا جو نبِیوں نے قائم کِیے تھے۔",
                "۲۳": "اور اُناسیویں برس میں وہاں شدید عداوت بڑھنے لگی۔ مگر اَیسا ہُوا کہ نِیفی اور لِحی، اور اُن کے کئی دیگر بھائی جو تعلِیم کے حقیقی نکات کی بابت جانتے تھے، چُوں کہ وہ روزانہ مُکاشفے پاتے تھے، پَس اُنھوں نے لوگوں میں مُنادی کی، اِس قدر کہ اُنھوں نے اُن کی عداوت کو اُسی برس میں ختم کر دِیا۔",
                "۲۴": "اور اَیسا ہُوا کہ نِیفی کی اُمّت پر قضات کے عہدِ حُکُومت کے اَسیویں برس میں، نِیفی کی اُمّت میں غداروں کی ایک مخصُوص تعداد تھی، جو چند برس پہلے لامنوں سے مِل گئے تھے، اور اپنے تئیں لامنوں کا نام اپنا لِیا تھا، اور لامنوں کی حقیقی نسل سے ایک مخصُوص تعداد بھی، اُنھوں نے یعنی اُن غداروں نے اُنھیں غُصّہ میں اُبھارا، پَس اُنھوں نے اپنے بھائیوں کے ساتھ جنگ شُروع کر دی۔",
                "۲۵": "اور وہ قتل اور لُوٹ مار کرتے؛ اور پھر واپس پہاڑوں، اور بیابانوں اور کمین گاہوں میں خُود کو چُھپاتے تاکہ پکڑے نہ جائیں، روزانہ اُن کی تعداد میں اضافہ ہوتا جاتا تھا، جَیسے جَیسے غدار اُن کے پاس آتے جاتے تھے۔",
                "۲۶": "اور یُوں وقت گُزرنے کے ساتھ ساتھ، ہاں، بلکہ چند برسوں میں، وہ ڈاکوؤں کا نہایت بڑا گروہ بن گئے؛ اور اُنھوں نے جدیانتن کے تمام خُفیہ منصُوبوں کو پا لِیا؛ اور یُوں وہ جدیانتن کے ڈاکو بن گئے۔",
                "۲۷": "اور اب دیکھو اِن ڈاکوؤں نے بڑی تباہی و بربادی مچائی، ہاں، یعنی نِیفی کی قَوم میں بڑی شدِید بربادی پھیل گئی، اور بنی لامن کے لوگوں میں بھی۔",
                "۲۸": "اور اَیسا ہُوا کہ اِس تباہ کاری کو روکنا لازِم ہو گیا تھا؛ پَس اُنھوں نے ڈاکوؤں کے اِس ٹولے کو تلاش کرنے، اور اُنھیں ہلاک کرنے کے لیے جنگ جُو مردوں کی فَوج بِیابان میں اور پہاڑوں پر بھیجی۔",
                "۲۹": "لیکن دیکھو، اَیسا ہُوا کہ اُسی برس اُنھیں پسپا کر دِیا گیا یعنی اپنے مُلکوں کی جانب بھگا دِیا گیا۔ اور یُوں نِیفی کے لوگوں پر قضات کے عہدِ حُکُومت کا اَسِیواں برس ختم ہُوا۔",
                "۳۰": "اور اَیسا ہُوا کہ اِکیاسیویں برس کے شُروع میں اُنھوں نے ڈاکوؤں کے اِس ٹولے کے خِلاف دوبارہ چڑھائی کی، اور بُہتیروں کو ہلاک کر دِیا؛ اور اُنھیں بھی بڑی ہلاکتوں کا سامنا کرنا پڑا۔",
                "۳۱": "اور ڈاکوؤں کی بُہت بڑی تعداد کے باعث، جو کہ پہاڑوں اور بیابانوں میں چُھپی ہُوئی تھی، اُنھیں پہاڑوں اور بیابانوں میں سے اپنے اپنے مُلکوں میں پسپا ہونا پڑا۔",
                "۳۲": "اور اَیسا ہُوا کہ یُوں اِس برس کا اِختتام ہُوا۔ اور ڈاکو اب بھی بڑھتے اور زور آور ہوتے گئے، یہاں تک کہ اُنھوں نے بنی نِیفی، اور بنی لامن کی ساری فَوجوں کا بھی مُقابلہ کِیا؛ اور مُلک کے سارے عِلاقوں میں لوگوں کو نہایت خَوف زدہ کر دِیا تھا۔",
                "۳۳": "ہاں، پَس وہ مُلک کے کئی حصّوں پر چڑھ آئے، اور اُن پر بڑی تباہی لائے؛ ہاں، بُہتیروں کو ہلاک کِیا، اور دیگر کو بیابان میں اسِیر بنا کر لے گئے، ہاں، اور خاص طور پر اُن کی عورتوں اور اُن کے بچّوں کو۔",
                "۳۴": "اب اِس بڑی بُرائی نے، جو کہ لوگوں پر اُن کی بدیوں کے سبب سے نازل ہُوئی تھی، اُس نے اُنھیں پھر خُداوند اپنے خُدا کی یاد دِلائی۔",
                "۳۵": "اور یُوں قضات کے عہدِ حُکُومت کا اِکیاسیواں برس ختم ہُوا۔",
                "۳۶": "اور بیاسیویں برس میں وہ پھر خُداوند اپنے خُدا کو بُھولنے لگے۔ اور تراسیویں برس میں وہ بدی میں بُہت زیادہ بڑھنے لگے۔ اور چوراسیویں برس میں بھی اُنھوں نے اپنی روِشوں کو بہتر نہ بنایا۔",
                "۳۷": "اور اَیسا ہُوا کہ پچاسِیویں برس میں وہ اپنے تکبُّر، اور اپنی بدکاری میں پُختہ سے پُختہ تر ہوتے گئے؛ اور یُوں وہ دوبارہ تباہی کے لیے پکنے لگے تھے۔",
                "۳۸": "اور یُوں پچاسِیواں برس ختم ہُوا۔"
            },
            "12": {
                "۱": "اور یُوں ہم دیکھ سکتے ہیں کہ بنی آدم کے دِل کتنے باطل، اور بے ثبات ہیں؛ ہاں، ہم یہ دیکھ سکتے ہیں کہ جو اُس پر توکُّل کرتے ہیں، خُداوند اپنی بڑی بے اِنتہا فضِیلت کے باعث اُنھیں برکت دیتا، اور خُوش حال کرتا ہے۔",
                "۲": "ہاں، اور ہم دیکھ سکتے ہیں، جب وہ اپنے لوگوں کو خُوش حال کرتا ہے، ہاں، اُن کے کھیتوں میں، اُن کے گلّوں، اور اُن کے ریوڑوں، اور سونے میں، اور چاندی میں، اور ہر طرح کی قِیمتی چِیزوں کی ہر قسم اور کاری گری میں اِضافہ کرتا ہے؛ وہ اُن کی جانوں کو بخشتا اور اُنھیں دُشمنوں کے ہاتھوں سے چُھڑاتا؛ اُن کے دُشمنوں کے دِلوں کو نرم کرتا ہے تاکہ وہ اُن کے خِلاف جنگ کا اِعلان نہ کریں؛ ہاں، اور مختصراً وہ اپنے لوگوں کی بھلائی اور خُوشی کے لیے ہر کام کرتا ہے؛ ہاں، پِھر وہ وقت آتا ہے جب وہ اپنے دِلوں کو سخت کرتے، اور خُداوند اپنے خُدا کو بُھول جاتے ہیں، اور قُدوس کو پاؤں تلے روند ڈالتے ہیں—ہاں، اور یہ وہ اپنی آرام طلبی اور اپنی بُہت زیادہ خُوش حالی کی وجہ سے کرتے ہیں۔",
                "۳": "اور یُوں ہم دیکھتے ہیں کہ جب تک خُداوند اپنے لوگوں کو بُہت زیادہ مُصِیبتوں سے تنبِیہ کرتا، ہاں، جب تک وہ اُنھیں موت اور دہشت اور قحط اور ہر طرح کی وَبا سے سزا نہیں دیتا، وہ اُس کو یاد نہیں کریں گے۔",
                "۴": "آہ بنی آدم کتنے احمق، اور کتنے بے سُود، اور کتنے بُرے، اور اِبلِیسی، اور بدی کرنے میں کتنے جلد باز، اور نیکی کرنے میں کتنے سُست ہیں؛ ہاں، اِبلِیس کی آواز پر کان لگانے میں، اور دُنیا کی باطل چیزوں میں اپنا دِل لگانے میں کتنے تیز ہیں!",
                "۵": "ہاں، کتنی جلدی تکبُّر میں بُلند ہوتے ہیں، ہاں، شیخی بِگھارنے، اور ہر طرح کی سِیہ کاریوں کے مُرتکب ہونے میں، کتنے تیز؛ اور خُداوند اپنے خُدا کو یاد کرنے، اور اُس کی مشاورتوں پر کان لگانے میں کتنے سُست ہیں، ہاں، حِکمت کی راہوں پر چلنے میں کتنے سُست ہیں!",
                "۶": "دیکھو، وہ نہیں چاہتے کہ خُداوند اُن کا خُدا، جِس نے اُنھیں خلق کِیا ہے، اُن کا فرمان روا اور حُکم ران ہو؛ اِس کے باوجود وہ اُن پر اپنی بڑی فضِیلت اور اپنی رحمت بھیجتا ہے، وہ اُس کی مشورت کو ناچِیز جانتے ہیں، اور وہ نہیں چاہتے کہ وہ اُن کا راہ نُما ہو۔",
                "۷": "آہ بنی آدم کی بے ثباتی کیسی بڑی ہے؛ ہاں، یعنی وہ زمِین کی خاک سے بھی کم تر ہے۔",
                "۸": "پَس دیکھو، ہمارے قائم اور دائم خُدا کے حُکم سے، خاک اِدھر اُدھر، بِکھر کر ذرّوں میں بٹ جاتی ہے۔",
                "۹": "ہاں، دیکھو اُس کی آواز سے ٹِیلے اور پہاڑ کانپتے اور لرزتے ہیں۔",
                "۱۰": "اور اُس کی آواز کی قُدرت سے وہ ریزہ ریزہ ہوتے ہیں، اور، ہاں یعنی کسی وادی کی مانند، ہموار بن جاتے ہیں۔",
                "۱۱": "ہاں، اُس کی آواز کی قُدرت سے ساری زمِین لرزنے لگتی ہے؛",
                "۱۲": "ہاں، اُس کی آواز کی قُدرت سے، بُنیادوں کے پتھر، یعنی بالکل وسط تک ہِل جاتے ہیں۔",
                "۱۳": "ہاں، اور اگر وہ زمِین سے کہے—گُھوم جا—تو وہ گُھوم جاتی ہے۔",
                "۱۴": "ہاں، اگر وہ زمِین سے کہے—تُو پِیچھے لَوٹ جا، تاکہ اِس سے دِن کئی پہر طویل ہو—تو اَیسا ہو جاتا ہے؛",
                "۱۵": "اور یُوں، اُس کے کلام کے موافق زمِین پِیچھے لَوٹ جاتی ہے، اور اِنسان کو یہی لگتا ہے کہ سُورج ساکن کھڑا ہے؛ ہاں، اور دیکھو، یہ اَیسا ہی ہے؛ پَس درحقیقت زمِین ہی ہے جو حرکت کرتی ہے نہ کہ سُورج۔",
                "۱۶": "اور یہ بھی، دیکھو، اگر وہ بڑے گہرے پانیوں سے کہے—تُم خشک ہو جاؤ—تو اَیسا ہو جاتا ہے۔",
                "۱۷": "دیکھو، اگر وہ اِس پہاڑ سے کہے—تو اُٹھ اور آ اور اُس شہر پر جا گِر، تاکہ یہ دفن ہو جائے—تو دیکھو اَیسا ہو جاتا ہے۔",
                "۱۸": "اور دیکھو، اگر کوئی آدمی زمِین میں خزانہ چُھپاتا ہے، اور خُداوند کہے—یہ اُس کی بدی کے باعث جِس نے اِسے چُھپایا، ملعُون ٹھہرے—تو دیکھو، یہ ملعُون ٹھہرایا جائے گا۔",
                "۱۹": "اور اگر خُداوند کہے—تُو ملعُون ٹھہرے، تاکہ کوئی آدمی تُجھے اِس وقت سے اور ہمیشہ تک نہ پا سکے گا—تو دیکھو، کوئی آدمی اِسے تب سے ہمیشہ تک نہ پا سکے گا۔",
                "۲۰": "اور دیکھو، اگر خُداوند کسی آدمی سے کہے—تُمھاری بدیوں کے سبب سے تُم ہمیشہ کے لیے ملعُون ٹھہرائے گئے—تو اَیسا ہو جائے گا۔",
                "۲۱": "اور اگر خُداوند کہے—تُم اپنی بدیوں کے باعث میری حُضُوری سے کاٹ ڈالے جاؤ گے—تو وہ اَیسا ہی کرنے کا سبب پَیدا کرے گا۔",
                "۲۲": "اور اُس پر اَفسوس جِس کو وہ یہ کہے گا، پَس یہ اُس کے ساتھ ہو گا جو سِیہ کاری کا مُرتکب ہو گا، اور وہ بچایا نہیں جا سکتا؛ پَس، اِس واسطے، تاکہ اِنسان نجات پائیں، تَوبہ کی مُنادی کی گئی ہے۔",
                "۲۳": "پَس مُبارک ہیں وہ جو تَوبہ کریں گے اور خُداوند اپنے خُدا کی آواز پر کان لگائیں گے؛ پَس یہ وہی ہیں جو بچائے جائیں گے۔",
                "۲۴": "اور خُدا، اپنی بڑی قُدوسِیّت میں سے بخشے، تاکہ اِنسان تَوبہ کریں اور نیک کاموں کی طرف لائے جائیں، تاکہ اُنھیں اُن کے کاموں کے موافِق، فضل پر فضل تک بحال کِیا جائے۔",
                "۲۵": "اور مَیں چاہتا ہُوں کہ سب اِنسان بچائے جائیں۔ مگر ہم پڑھتے ہیں کہ اُس عظیم اور آخِری دِن بعض اَیسے ہیں، جو نِکال دِیے جائیں گے، ہاں، جو خُداوند کی حُضُوری سے خارج کر دِیے جائیں گے؛",
                "۲۶": "ہاں، جِنھیں نہ ختم ہونے والی بدحالی میں بھیج دِیا جائے گا، کلام پُورا ہوگا جو کہتا ہے: وہ جِنھوں نے نیک کام کِیے دائمی زِندگی پائیں گے؛ اور جِنھوں نے بُرائی کی ہے، دائمی سزا پائیں گے۔ اور یہ اَیسا ہی ہے۔ آمین۔"
            },
            "13": {
                "intro": "سموئیل، لامنی، کی نبُوّت بنی نِیفی کے واسطے۔",
                "۱": "اور اب چھیاسِیویں برس میں اَیسا ہُوا کہ بنی نِیفی اب تک بدکاری میں ٹھہرے ہُوئے تھے، ہاں، بڑی شدِید بدکاری میں، جب کہ بنی لامن مُوسیٰ کی شریعت کے مُطابق، خُدا کے حُکموں کی سختی سے پابندی کر رہے تھے۔",
                "۲": "اور اَیسا ہُوا کہ اِس برس سموئیل نامی، ایک لامنی، ضریملہ کے علاقہ میں آیا اور لوگوں میں مُنادی کرنے لگا۔ اور اَیسا ہُوا کہ اُس نے کئی دِن، لوگوں میں تَوبہ کی مُنادی کی، اور اُنھوں نے اُسے باہر نِکال دِیا، اور وہ اپنے مُلک واپس جانے والا ہی تھا۔",
                "۳": "تو دیکھو، نواے خُداوندی اُس تک پُہنچی، کہ وہ دوبارہ واپس جائے، اور جو باتیں اُس کے دِل میں آئیں اُس کی لوگوں میں نبُوّت کرے۔",
                "۴": "اور اَیسا ہُوا کہ اُنھوں نے اُس کو شہر میں داخل نہ ہونے دِیا؛ چُناں چہ وہ گیا اور اُس کی دِیوار پر چڑھ گیا، اور اپنا ہاتھ آگے بڑھایا، اور بڑی آواز سے پُکار کر لوگوں سے اُن باتوں کی نبُوّت کرنے لگا جو خُداوند نے اُس کے دِل میں ڈالیں تھیں۔",
                "۵": "اور اُس نے اُن سے کہا: دیکھو، مَیں، سموئیل، لامنی ہُوں، خُداوند کی وہ باتیں کہتا ہُوں جو اُس نے میرے دِل میں ڈالی ہیں؛ اور دیکھو، اُس نے میرے دِل میں یہ کلام ڈالا ہے کہ اِن لوگوں سے کہوں کہ شمشِیرِ عدل اِس قَوم پر لٹکتی ہے؛ اور چار سَو برس نہ گُزریں گے کہ فقط شمشِیرِ عدل اِس قَوم پر اپنا وار کرے گی۔",
                "۶": "ہاں، بڑی بھاری تباہی اِس قَوم کی مُنتظر ہے، اور یقِیناً اِس قَوم پر آنے والی ہے، اور کوئی چیز اِس قَوم کو بچا نہ سکے گی، سِوا اِس کے کہ یہ تَوبہ کریں اور خُداوند یِسُوع مسِیح پر اِیمان لائیں جو درحقیقت دُنیا میں آئے گا، اور وہ بُہت سارے دُکھ برداشت کرے گا اور اپنے لوگوں کی خاطر قُربان کِیا جائے گا۔",
                "۷": "اور دیکھو، خُداوند کے فرِشتہ نے مُجھے یہ خبر سُنائی، اور وہ میری جان کے لیے خُوشی کی بشارت لایا۔ اور دیکھو، اِسی کی مُنادی کرنے کے لیے مُجھے تُمھارے پاس بھیجا گیا تاکہ تُم یہ خُوش خبری پاؤ؛ مگر دیکھو، تُم مُجھے قبُول نہیں کرتے۔",
                "۸": "پَس، خُداوند یُوں فرماتا ہے: بنی نِیفی کے لوگوں کی سخت دِلی کے باعث، مَیں اپنا کلام اُن سے لے لُوں گا، اور مَیں اپنا رُوح اُن سے ہٹا لُوں گا، اور اُنھیں مزید برداشت نہیں کرُوں گا، اور مَیں اُن کے بھائیوں کے دِل اُن کے خِلاف کرُوں گا، سِوا اِس کے کہ وہ تَوبہ کریں۔",
                "۹": "اور چار سَو برس نہ گُزریں گے کہ مَیں اُن میں ہلاکت برپا کرُوں گا؛ ہاں، مَیں اُنھیں تلوار سے اور قحط سے اور وَبا سے سزا دُوں گا۔",
                "۱۰": "ہاں، میں اپنے قہرِ شدِید میں اُن پر عذاب نازِل کرُوں گا، اور تُمھارے دُشمنوں کی چَوتھی نسل میں سے، بعض تُمھاری مکمل تباہی دیکھنے کے لیے زِندہ رہیں گے؛ اور یقِیناً اَیسا ہی ہو گا، سِوا اِس کے کہ تُم تَوبہ کر لو، خُداوند فرماتا ہے؛ اور اُسی چَوتھی نسل میں سے تُم پر تباہی برپا کریں گے۔",
                "۱۱": "اَلبتہ اگر تُم تَوبہ کرو اور خُداوند اپنے خُدا کی طرف واپس آؤ تو مَیں اپنا غضب موڑ لُوں گا، خُداوند فرماتا ہے؛ ہاں، خُداوند یُوں فرماتا ہے، مُبارک ہیں وہ جو تَوبہ کرتے اور میری طرف رُجُوع لاتے ہیں، لیکن اَفسوس اُس پر جو تَوبہ نہیں کرتا۔",
                "۱۲": "ہاں، ضریملہ کے اِس عظیم اُلشان شہر پر اَفسوس؛ پَس دیکھو، یہ اُن لوگوں کے سبب سے بچایا گیا ہے جو راست باز ہیں؛ ہاں، اَفسوس اِس شہرِ عظیم پر، پَس مُجھے اِدراک ہے، خُداوند فرماتا ہے، چُوں کہ بُہتیرے ہیں۔ ہاں، یعنی اِس عظِیم اُلشان شہر کا بُہت بڑا حِصّہ، جو میرے خِلاف اپنے دِلوں کو سخت کرے گا، خُداوند فرماتا ہے۔",
                "۱۳": "لیکن مُبارک ہیں وہ جو تَوبہ کرتے ہیں، پَس مَیں اُنھیں بخش دُوں گا۔ مگر دیکھو، اگر یہ راست بازوں کی خاطر نہ ہوتا جو کہ اِس بڑے شہر میں ہیں، تو دیکھو مَیں آسمان سے آگ نازِل کرتا اور اِس کو فنا کر دیتا۔",
                "۱۴": "مگر دیکھو، یہ راست بازوں کی خاطر بچایا گیا ہے۔ لیکن دیکھو، خُداوند فرماتا ہے، کہ وقت آتا ہے، جب تُم اپنے درمیان میں سے راست بازوں کو نِکال دو گے، تو تُم تباہی و بربادی کے لیے پک چُکے ہو گے؛ ہاں، اِس شہرِ عظیم پر، اُن بدیوں اور مکرُوہات کے سبب سے اَفسوس، جو اِس میں ہیں۔",
                "۱۵": "ہاں، اور جدعون کے شہر پر اُن بدیوں اور مکرُوہات کے سبب سے اَفسوس، جو اُس میں ہیں۔",
                "۱۶": "ہاں، اور مُلک کے گرد و نواح کے سب شہروں پر، جو بنی نِیفی کی ملکیت ہیں، اُن بدیوں اور مکرُوہات کے سبب سے اَفسوس، جو اُن میں ہیں۔",
                "۱۷": "اور دیکھو، ربُّ الافواج یُوں فرماتا ہے، مُلک پر اُن لوگوں کے سبب سے جو مُلک میں ہیں، ہاں، اُن کی بدکاری اور مکرُوہات کے سبب سے لعنت بھیجی جائے گی۔",
                "۱۸": "اور اَیسا ہو گا، ربُّ الافواج فرماتا ہے، ہاں، ہمارا عظیم و قدِیر اور سچّا و برحق خُدا، کہ جو کوئی اپنا مال زمِین پر جمع کرے گا اُسے پِھر نہ پائے گا، چُوں کہ مُلک پر بُہت بڑی لعنت ہو گی، سِوا اِس کے کہ وہ صادق آدمی ہو اور اِس کو خُداوند کے لیے جمع کرے گا۔",
                "۱۹": "خُداوند فرماتا ہے، مَیں چاہتا ہُوں کہ وہ اپنے خزانے میرے واسطے جمع کریں؛ اور وہ جو اپنے خزانے میرے واسطے نہیں جمع کرتے ملعُون ٹھہریں گے سِوا اِس کے کہ وہ صادق ہے؛ اور وہ جو میرے واسطے اپنا خزانہ جمع نہیں کرتا، وہ ملعُون ٹھہرایا جاتا ہے، اور اُس کا خزانہ بھی، اور کوئی بھی اِس کو ڈُھونڈ نہ پائے گا کیوں کہ مُلک کو ملعُون ٹھہرایا گیا ہے۔",
                "۲۰": "اور وہ دِن آئے گا کہ وہ اپنے خزانے جمع کریں گے کیوں کہ اُنھوں نے اپنے دِل دولت پر لگا رکھے ہیں؛ اور چُوں کہ اُنھوں نے اپنے دِل اپنی دولت پر لگا رکھے ہیں، اور جب وہ اپنے دُشمنوں کے سامنے سے بھاگیں گے تو اپنے خزانے جمع کریں گے؛ اور وہ اِس کو میرے واسطے جمع نہیں کریں گے، وہ اور اُن کے خزانے بھی ملعُون ہوں گے؛ اور اُس دن وہ ہلاک ہوں گے، خُداوند فرماتا ہے۔",
                "۲۱": "اِس عظیم شہر کے لوگو، تُم دیکھو، اور میری باتوں پر کان لگاؤ؛ ہاں، اُن باتوں پر کان لگاؤ جو خُداوند فرماتا ہے؛ پَس دیکھو، وہ فرماتا ہے کہ تُم اپنی دولت کے باعث ملعون ٹھہرے اور تُمھاری دولت بھی ملعون ٹھہری کیوں کہ تُم نے اپنے دِل اُن پر لگا رکھے ہیں، اور اُس کی باتوں پر کان نہ لگائے جِس نے تُمھیں اُن سے نوازا ہے۔",
                "۲۲": "تم خُداوند اپنے خُدا کو اُن چیزوں میں جِن سے اُس نے تُمھیں برکت بخشی ہے، یاد نہیں رکھتے، بلکہ تُم ہمیشہ اپنی دولت کو یاد رکھتے ہو، اُن کے لیے خُداوند اپنے خُدا کی شُکر گُزاری کرنے کے لیے نہیں؛ ہاں، تُمھارے دِل خُداوند کی طرف مائل نہیں ہیں، بلکہ وہ بڑے تکبُّر سے شیخی بگھارنے، اور شدِید غُصّہ، حسد، فِتنہ، کِینہ، اذیت رسانیوں اور قتل و غارت اور ہر طرح کی سِیہ کاریوں سے بھرے ہیں۔",
                "۲۳": "پَس اِس وجہ سے خُداوند خُدا نے اِس مُلک پر لعنت بھیجی ہے، اور تُمھارے مال و دولت پر بھی، اور یہ تُمھاری بدیوں کے باعث ہے۔",
                "۲۴": "ہاں، اِن لوگوں پر اَفسوس، اِس وقت کے باعث جو آن پُہنچا ہے، کہ تُم نبیوں کو نِکال دیتے ہو، اور اُنھیں ٹھٹھوں میں اُڑاتے ہو، اور اُنھیں سنگ سار کرتے ہو، اور اُن کو قتل کرتے ہو، اور اُن کے ساتھ ہر طرح کی سِیہ کاری کے مُرتکب ہوتے ہو، جِس طرح قدیم زمانہ کے نبیوں کے ساتھ کِیا کرتے تھے۔",
                "۲۵": "اور اب جب تُم بات کرتے ہو، تو تُم کہتے ہو: اگر ہمارے دِن اپنے باپ دادا کے ایّام میں ہوتے، تو ہم نبیوں کو قتل نہ کرتے؛ ہم اُن کو سنگ سار نہ کرتے اور نہ اُنھیں باہر نِکال پھینکتے۔",
                "۲۶": "دیکھو، تُم اُن سے زیادہ بدکار ہو، پَس خُداوند کی حیات کی قسم، اگر کوئی نبی تُمھارے درمیان میں آتا ہے اور تُمھیں خُداوند کے کلام کی مُنادی کرتا ہے، جو تُمھارے گُناہوں اور سِیہ کاریوں کی گواہی دیتا ہے، تو تُم اُس کے ساتھ خفا ہوتے، اور اُس کو نِکال دیتے ہو اور اُس کو ہلاک کرنے کے لیے ہر طرح کا راستا ڈُھونڈھتے ہو؛ ہاں، تُم کہو گے کہ وہ جُھوٹا نبی ہے، اور یہ کہ وہ گُناہ گار ہے، اور اِبلِیس سے ہے، چُوں کہ وہ یہ گواہی دیتا ہے کہ تُمھارے کام بُرے ہیں۔",
                "۲۷": "مگر دیکھو، اگر کوئی آدمی تُمھارے درمیان آئے اور کہے گا: یہ کرو، اور یہ کوئی بدی نہیں؛ وہ کرو، اور تُمھیں کُچھ بُھگتنا نہ ہو گا؛ ہاں، وہ کہے: اپنے دِلوں کے گُھمنڈ کی پیروی کرو؛ ہاں، اپنی آنکھوں کے تکبُّر کی پیروی کرو، اور جو تُمھارا دِل چاہے، وہ کرو—اور اگر کوئی اَیسا شخص تُمھارے درمیان آئے اور اَیسی باتیں کرے، تو تُم اُسے قبُول کرو گے، اور کہو گے کہ یہ نبی ہے۔",
                "۲۸": "ہاں تُم اُس کی توقیر کرو گے، اور اُسے اپنے مال میں سے دو گے؛ تُم اپنے سونے، اور اپنی چاندی میں سے اُسے دو گے، اور تُم اُسے قِیمتی لباس سے مُلبّس کرو گے؛ اور چُوں کہ وہ تُم سے چِکنی چُپڑی باتیں کرتا ہے اور وہ کہتا ہے سب ٹھیک ہے، تو تُم اُس میں بُرائی نہ ڈُھونڈو گے۔",
                "۲۹": "اے شرِیر اور کج رَو نسل؛ سنگ دِل اور گردن کش قَوم، تُو کیا گُمان کرتی ہے کہ خُداوند کب تک تیری برداشت کرے گا؟ ہاں، تُو کب تک اَحمق اور اَندھے راہ نماؤں سے ہدایت پاتی رہے گی؟ ہاں، تُو کب تک نُور کی بجائے تارِیکی کو چُنتی رہے گی؟",
                "۳۰": "ہاں، دیکھ، خُداوند کا قہر تیرے خِلاف پہلے ہی بھڑکا ہُوا ہے؛ دیکھ، اُس نے تیری سِیہ کاریوں کے باعث مُلک کو ملعُون ٹھہرایا ہے۔",
                "۳۱": "اور دیکھ، وقت آتا ہے جب وہ تیری دولت کو ملعُون ٹھہرائے گا، کہ وہ پِھسلنے والی ہو جائیں گی تاکہ تُو اِسے سنبھال کر نہ رکھ سکے؛ اور اپنی غُربت کے دِنوں میں تُو اِس کو اپنے پاس نہ رکھ پائے گی۔",
                "۳۲": "اور اپنی غُربت کے ایّام میں تُو خُداوند کو پُکارے گی؛ اور تیرا پُکارنا بے فائدہ ہو گا، پَس تیری ویرانی پہلے ہی تُجھ پر آ پُہنچی ہے، اور تیری بربادی یقِینی ہے؛ اور تب اُس دِن تُو روئے گی اور واویلا کرے گی، ربُّ الافواج فرماتا ہے۔ اور تب تُو نوحہ گر ہوگی، اور کہے گی:",
                "۳۳": "کاش مَیں نے تَوبہ کی ہوتی، اور نبیّوں کو قتل نہ گِیا ہوتا، اور سنگ سار نہ کِیا ہوتا، اور اُنھیں باہر نِکال نہ دِیا ہوتا۔ ہاں، اُس دِن تُو کہے گی: کاش ہم نے خُداوند اپنے خُدا کو اُس وقت یاد رکھا ہوتا، جب اُسی نے ہمیں مال و دولت سے نوازا، تو پھر وہ پِھسلتی نہ اور ہم اُس کو کھو نہ دیتے؛ پَس دیکھو، ہمارا مال و دولت ہمارے پاس سے چلا گیا ہے۔",
                "۳۴": "دیکھو، ہم یہاں اَوزار رکھتے ہیں اور اگلے دِن وہ وہاں سے رُوپوش ہو جاتے ہیں؛ اور دیکھو، ہماری تلواریں اُس دِن ہم سے چِھین لی جاتی ہیں جب ہم اُن کو لڑائی کے لِیے ڈُھونڈتے ہیں۔",
                "۳۵": "ہاں، ہم نے اپنے خزانے جمع کِیے اور وہ مُلک پر لعنت کے باعث پِھسل کر، ہم سے دُور ہو گئے ہیں۔",
                "۳۶": "آہ، کاش ہم نے اُس دِن تَوبہ کی ہوتی جب خُداوند کا کلام ہمارے پاس آیا؛ پَس دیکھو زمِین ملعُون ٹھہری ہے، اور ہر شَے پِھسل رہی ہے اور ہم اُس کو تھام نہیں سکتے۔",
                "۳۷": "دیکھو، ہم بدرُوحوں میں گِھرے ہُوئے ہیں، ہاں، ہمیں اُس کے فرِشتوں نے گھیر رکھا ہے جو ہماری جانوں کی تباہی و بربادی کا خواہاں ہے۔ دیکھو، ہماری سِیہ کاریاں تشویش ناک ہیں۔ اے خُداوند، کیا تُو اپنا قہر ہم سے نہیں ٹال سکتا؟ اور اُن دِنوں تُمھاری یہ زبان ہو گی۔",
                "۳۸": "بلکہ دیکھو، تُمھاری کارِ آموزی کے ایّام گُزر چُکے ہیں؛ تُم نے اپنی نجات کے دِن کے لِیے لیت و لعل سے کام لِیا ہے، حتیٰ کہ ہمیشہ کے لیے تاخِیر ہو گئی، اور تُمھاری تباہی یقِینی ہو گئی ہے؛ ہاں، پَس تُم نے اپنی زِندگی کے تمام ایّام اُس کی تلاش میں گُزارے ہیں، جِس کو تُم پا نہ سکتے تھے؛ اور تُم نے سِیہ کاری میں خُوشی ڈُھونڈی، جو کہ راست بازی کی فطرت کے خِلاف ہے جو ہمارے عظِیم و قدِیر اور ابدی آقا میں ہے۔",
                "۳۹": "آہ اِس مُلک کے لوگو، کاش تُم میری باتیں سُنو! اور مَیں دُعا کرتا ہُوں کہ خُداوند کا قہر تُم سے ٹل جائے، اور کہ تُم تَوبہ کرو اور نجات پاؤ۔"
            },
            "14": {
                "۱": "اور اب اَیسا ہُوا کہ سموئیل لامنی نے اور بُہت ساری باتوں کی نبُوّت کی جو لِکھی نہیں جا سکتیں۔",
                "۲": "اور دیکھو، اُس نے اُن سے کہا: مَیں تُمھیں نِشان دیتا ہُوں؛ پَس پانچ برس اور گُزرتے ہیں، اور دیکھو، تب خُدا کا بیٹا اُن سب کو مُخلصی دینے آتا ہے جو اُس کے نام پر اِیمان لائیں گے۔",
                "۳": "اور دیکھو، مَیں تُمھیں اُس کی آمد کے وقت کا یہ نِشان دیتا ہُوں؛ پَس دیکھو، آسمان پر بڑا نُور چمکے گا، اِس قدر کہ اُس کی آمد سے پہلے کی رات کو کوئی تارِیکی نہ ہو گی، یہاں تک کہ لوگوں کو یہ دِن کی مانِند معلوم ہو گی۔",
                "۴": "پَس پُورا ایک دِن اور رات اور ایک اور دِن ہو گا، گویا یہ ایک ہی دن ہو اور رات نہ ہو؛ اور یہ تُمھارے لیے نِشان ہو گا؛ پَس تُم سُورج کے طُلوع اور غرُوب ہونے سے بھی جان لو گے، پَس درحقیقت وہ جان لیں گے کہ دو دِن اور ایک رات ہو گی؛ تو بھی اُس کی پَیدایش سے پہلے کی رات ہو گی، جو رات تارِیک نہ ہو گی۔",
                "۵": "اور دیکھو، اَیسا نیا سِتارہ نمُودار ہو گا، کہ تُم نے یہ پہلے کبھی نہ دیکھا ہو گا؛ اور تُمھارے واسطے یہ بھی ایک نِشان ہو گا۔",
                "۶": "اور دیکھو یہی سب کُچھ نہ ہو گا، بلکہ آسمان پر بھی کئی نِشانات اور عجائب ہوں گے۔",
                "۷": "اور اَیسا ہو گا کہ تُم سب تعجب کرو گے، اِس قدر حیران ہو گے کہ تُم زمِین پر سجدہ ریز ہو جاؤ گے۔",
                "۸": "اور اَیسا ہو گا کہ جو کوئی خُدا کے بیٹے پر اِیمان لائے گا، وہی اَبدی زِندگی پائے گا۔",
                "۹": "اور دیکھو، یُوں خُداوند نے اپنے فرِشتہ کے ذریعے سے، مُجھے حُکم دِیا، کہ مَیں آؤں اور تُمھیں یہ بات بتاؤں؛ ہاں، اُس نے مُجھے حُکم دِیا کہ مَیں تُم میں اِن باتوں کی نبُوّت کرُوں؛ ہاں، اُس نے مُجھ سے فرمایا: اِن لوگوں کو پُکارو، کہ تَوبہ کریں اور خُداوند کی راہ تیار کریں۔",
                "۱۰": "اور اب، چُوں کہ مَیں لامنی ہُوں، اور تُم سے وہ باتیں کہہ چُکا ہُوں جِن کا خُداوند نے مُجھے حُکم دِیا ہے، اور کیوں کہ یہ تُمھارے خِلاف سخت تھیں، تُم مُجھ سے خفا ہو اور میری ہلاکت کے خواہاں ہو، اور مُجھے اپنے درمیان سے نِکال دِیا ہے۔",
                "۱۱": "اور تُم میری باتیں سُنو گے، پَس، مَیں اِسی اِرادے سے اِس شہر کی دیِواروں پر چڑھ آیا ہُوں، تاکہ تُم سُنو اور خُدا کی سزاؤں کی بابت جانو، جو تُمھاری بدیوں کے باعث تُمھاری مُنتظر ہیں، اور کہ تُم تَوبہ کی شرائط کو بھی جانو۔",
                "۱۲": "اور یہ بھی کہ تُم یِسُوع مسِیح، خُدا کے بیٹے، آسمان اور زمِین کے باپ، بِنائے عالم سے ہر شَے کے خالق کی آمد کی بابت جانو؛ اور کہ تُم اُس کی آمد کے نِشانوں کو اِس نِیّت کے ساتھ جانو، تاکہ تُم اُس پر اِیمان لا سکو۔",
                "۱۳": "اور اگر تُم اُس کے نام پر اِیمان لاتے ہو تو پھر تُم اپنے تمام گُناہوں سے تَوبہ کرو گے، تاکہ اَیسا کرنے سے اُس کی مہربانیوں کے وسِیلہ سے تُم اُن سے معافی پا سکو۔",
                "۱۴": "اور دیکھو، مَیں تُمھیں پھر، ایک اور نِشان دیتا ہُوں، ہاں، اُس کی مَوت کا نِشان۔",
                "۱۵": "پَس دیکھو، یقِیناًاُس کا مرنا لازِم ہے تاکہ نجات آئے؛ ہاں، اَیسا اُس سے مطلُوب ہے اور ضرُوری ہے کہ وہ مُوئے، تاکہ مُردوں کا جی اُٹھنا مُمکن ہو، تاکہ اِس وسِیلہ سے اِنسان خُداوند کی حُضُوری میں لائے جائیں۔",
                "۱۶": "ہاں، دیکھو، یہ مَوت، مُردوں کی قیامت کا سبب بنتی ہے، اور کُل بنی نوع اِنسان کو پہلی موت سے—یعنی رُوحانی موت سے مُخلصی بخشتی ہے؛ پَس آدم کی زوال پذیری کے باعث، کُل بنی نوع اِنسان خُداوند کی حُضُوری سے کاٹ دِیے جانے سے مُردہ تصُّور کِیے جاتے تھے، دونوں لحاظ سے، یعنی دُنیاوی باتوں کے لحاظ سے اور رُوحانی باتوں کے لحاظ سے۔",
                "۱۷": "بلکہ دیکھو، مسِیح کی قیامت بنی نوع اِنسان، ہاں، بلکہ کُل بنی نوع اِنسان کو مُخلصی بخشتی ہے، اور اُنھیں دوبارہ خُداوند کی حُضُوری میں واپس لاتی ہے۔",
                "۱۸": "ہاں، اور یہ تَوبہ کی شرائط کو پُورا کرتی ہے، تاکہ جو کوئی تَوبہ کرے وہ کاٹا اور آگ میں نہ ڈالا جائے؛ بلکہ جو کوئی تَوبہ نہیں کرتا، کاٹا اور آگ میں ڈالا جاتا ہے؛ اور دوبارہ اُن پر رُوحانی موت آتی ہے، ہاں، دُوسری موت پَس وہ راست بازی سے وابستہ باتوں سے دوبارہ کاٹ ڈالے جاتے ہیں۔",
                "۱۹": "پَس، تُم تَوبہ کرو، تُم تَوبہ کرو، کہیں اَیسا نہ ہو کہ یہ باتیں جان کر اور اُن باتوں پر عمل نہ کرنے سے تُم خُود سزا کے مُطِیع ہو جاؤ، اور تُمھیں اِس دُوسری موت کی طرف لایا جائے۔",
                "۲۰": "مگر دیکھو، جیسا کہ مَیں نے تُم سے ایک اور نِشان کی بابت کہا ہے، اُس کی موت کا نِشان، دیکھو، اُس روز جب وہ موت سہے گا، سُورج تارِیک ہو جائے گا اور تُم پر اپنی روشنی دینے سے اِنکار کر دے گا؛ اور چاند اور سِتارے بھی؛ اور یعنی اُس کی موت کے وقت سے لے کر اُس کے مُردوں میں سے جی اُٹھنے تک، تین دِن تک اِس رُویِ زمِین پر کوئی روشنی نہ ہو گی۔",
                "۲۱": "ہاں، اور اُس وقت جب وہ جان دے گا تو کئی گھنٹوں تک بادل گرجتے اور بجلیاں کڑکتی رہیں گی، اور زمِین لرزے اور کانپے گی؛ اور اِس رُویِ زمِین کے اُوپر اور زمِین کے نیچے دونوں چٹانیں، جو کہ تُم جانتے ہو کہ ٹھوس ہیں، یعنی اِن کا بیشتر حِصّہ ایک ٹھوس مادہ ہے، ٹُوٹ پُھوٹ جائیں گی۔",
                "۲۲": "ہاں، وہ ٹُوٹ کر دو حِصّے ہو جائیں گی اور ہمیشہ تک اُن میں دراڑیں اور درزیں بن جائیں گی، اور ہاں، وہ ساری رُویِ زمِین پر، دونوں، زمِین کے اُوپر اور زمِین کے نیچے، ٹُکڑے ٹُکڑے ہو جائیں گی۔",
                "۲۳": "اور دیکھو، بڑے بڑے سَمُندری طُوفان آئیں گے، اور کئی پہاڑ وادی کی مانِند، پست کِیے جائیں گے، اور بُہت سے مقامات جو اب وادیاں کہلاتی ہیں پہاڑ بن جائیں گی، جو نہایت بُلند ہوں گے۔",
                "۲۴": "اور کئی شاہ راہیں ٹُوٹ جائیں گی، اور کئی شہر ویران ہو جائیں گے۔",
                "۲۵": "اور بُہت سی قبریں کھُل جائیں گی، اور اپنے مُردے اُگل دیں گی؛ اور بُہتیروں کو کئی مُقدّسِین دِکھائی دیں گے۔",
                "۲۶": "اور دیکھو، فرِشتہ مُجھ سے یُوں ہم کلام ہُوا؛ پَس اُس نے مُجھ سے کہا کہ کئی گھنٹوں تک بادل گرجتے اور بجلیاں کڑکتی رہیں گی۔",
                "۲۷": "اور اُس نے مُجھ سے کہا کہ جب تک بادِل گرجتے اور بجلیاں کڑکتی، اور آندھیاں چلتی رہیں گی، تو یہ باتیں ہوں گی، اور کہ تین دِن تک کُل رُویِ زمِین پر تارِیکی چھائی رہے گی۔",
                "۲۸": "اور فرِشتہ نے مُجھ سے کہا، بُہتیرے ہیں جو اِن چِیزوں سے زیادہ بڑی بڑی چِیزوں کو دیکھیں گے، اِس نِیّت کے ساتھ تاکہ وہ مانیں کہ یہ نِشان اور عجائب اِس ساری رُویِ زمِین پر دِکھائی دیں گے، اِس اِرادہ سے بھی کہ بنی آدم میں بے اعتقادی کی کوئی وجہ نہ ہو—",
                "۲۹": "اور یہ اِس نِیّت کے ساتھ ہے کہ جو کوئی اِیمان لائے گا نجات پائے گا، اور جو کوئی اِیمان نہ لائے گا، اُن پر راست عدالت ہو گی؛ اور یہ بھی کہ اگر وہ مُجرم ٹھہرائے جاتے ہیں تو وہ اپنے تئیں خُود سزا لائیں گے۔",
                "۳۰": "اور اب یاد رکھو، یاد رکھو، میرے بھائیو، جو کوئی ہلاک ہوتا ہے، تو وہ آپ اپنی ہلاکت لاتا ہے؛ اور جو کوئی بدی کرتا ہے، اپنے لیے کرتا ہے؛ پَس دیکھو، تُم آزاد ہو؛ اور تُم اپنی مرضی سے عمل کرتے ہو؛ پَس دیکھو، خُدا نے تُمھیں فہم عطا کِیا ہے اور تُمھیں خُود مُختار بنایا ہے۔",
                "۳۱": "اُس نے تُمھیں یہ عطا کِیا ہے تاکہ تُم نیکی اور بدی میں پہچان کر سکو، اور اُس نے تُمھیں بخشا ہے تاکہ تُم زِندگی یا موت کا اِنتخاب کر سکو؛ اور تُم نیکی کر سکو اور جو نیکوکاری ہے اُس میں بحال ہو، یا جو نیکوکاری تُمھارے لیے بحال ہُوئی تُم وہی پاؤ، یا تُم بُرائی کر سکتے ہو، اور وہ بُرائی جو تُمھارے لِیے بحال ہُوئی وہی پاؤ۔"
            },
            "15": {
                "۱": "اور اب، میرے پیارے بھائیو، دیکھو، مَیں تُمھارے درمیان میں اِعلان کرتا ہُوں کہ سِوا اِس کے کہ تُم تَوبہ کرو تُمھارے گھر تُمھارے لیے وِیران کر دِیے جائیں گے۔",
                "۲": "ہاں، سِوا اِس کے کہ تُم تَوبہ کرو، اُس روز تُمھاری عورتیں جو دُودھ پلاتی ہیں اُن کے لیے دُکھ کا بڑا سبب ہو گا؛ پَس تُم بھاگنے کی کوشِش کرو گے اور کوئی جائے پناہ نہ ہو گی؛ ہاں، اور اُن پر اَفسوس جو حاملہ ہوں گی، کیوں کہ وہ بھاری ہوں گی اور بھاگ نہ سکیں گی؛ پَس، وہ پاؤں تلے روندی جائیں گی اور ہلاک ہونے کے لیے چھوڑ دی جائیں گی۔",
                "۳": "ہاں، اِن لوگوں پر اَفسوس جو نِیفی کی اُمّت کہلاتے ہیں، سِوا اِس کے کہ وہ تَوبہ کریں، جب وہ اُن تمام نِشان اور عجائب کو دیکھیں گے، جو اُنھیں دِکھائے جائیں گے؛ پَس دیکھو، وہ خُداوند کے برگُزیدہ لوگ ہیں، ہاں، نِیفی کی اُمّت سے اُس نے محبّت رکھی، اور اُنھیں تنبِیہ بھی کرتا رہا؛ ہاں، اُن کی بدیوں کے ایّام میں اُس نے اُنھیں تنبِیہ کی، چُوں کہ وہ اُن سے محبّت کرتا تھا۔",
                "۴": "مگر میرے بھائیو دیکھو، بنی لامن کی لگاتار بد اعمالی کے باعث اُس نے اُن سے نفرت کی ہے، اور یہ اُن کے باپ دادا کی سِیہ کار روایت کے سبب سے ہے۔ مگر دیکھو، اُن کے درمیان میں بنی نِیفی کی مُنادی کی بدولت نجات آئی، اور اِس اِرادہ کے سبب سے خُداوند نے اُن کے دِن دراز کِیے ہیں۔",
                "۵": "اور مَیں چاہتا ہُوں کہ تُم غَور کرو کہ اُن کی اکثرِیّت اپنے فرض کی راہ پر ہے، اور خُدا کے حُضُور دانِش مندی سے چلتی ہے، اور وہ مُوسیٰ کی شرِیعت کے مُوافِق اُس کے حُکموں اور آئین اور فرمانوں پر پابندی سے چلتی ہے۔",
                "۶": "ہاں، مَیں تُم سے کہتا ہُوں کہ اُن کی اکثرِیّت یہی کر رہی ہے، اور وہ اَن تھک جاں فشانی سے کوشِش کر رہی ہے تاکہ وہ اپنے باقی ماندہ بھائیوں کو عِرفانِ حق کی طرف لائے؛ پَس ہر روز بےشُمار لوگ اُن کے گروہ میں شامِل ہوتے جاتے ہیں۔",
                "۷": "اور دیکھو، تُم خُود اِس بات کے شاہد ہو، چُوں کہ تُم نے دیکھا ہے کہ اُن میں سے جِتنوں عِرفانِ حق کی پہچان پائی، اور اپنے باپ دادا کی بدکار اور مکرُوہ روایتوں سے آگاہ ہُوئے، اور پاک صحیفوں پر اِیمان لانے کی ہدایت پاتے ہیں، ہاں، پاک نبِیوں کی نبوّتوں پر، جو لِکھی ہُوئی ہیں، جو خُداوند پر اِیمان لانے اور تَوبہ کرنے میں اُن کی ہدایت فرماتی ہیں، جو اِیمان لانے اور تَوبہ کرنے سے اُن کے دِل میں تبدیلی پَیدا کرتی ہیں—",
                "۸": "پَس، جِتنے اِس طرف آئے ہیں، تُم خُود جانتے ہو کہ اِیمان میں، اور اُن باتوں میں مضبُوط اور ثابت قدم ہیں جِس میں وہ آزاد کِیے گئے ہیں۔",
                "۹": "اور تُم یہ بھی جانتے ہو کہ اُنھوں نے اپنے جنگی ہتھیار دفن کر دِیے ہیں، اور وہ اُن کو اُٹھانے سے ڈرتے ہیں کہیں اَیسا نہ ہو کہ وہ کسی بھی لحاظ سے گُناہ کر بیٹھیں؛ ہاں، تُم دیکھ سکتے ہو کہ وہ گُناہ کرنے سے ڈرتے ہیں—پَس دیکھو، وہ یہ برداشت کر لیں گے کہ اپنے دُشمنوں کے پاؤں تلے کُچلے اور ہلاک ہو جائیں گے، مگر اپنی تلواریں اُن کے خِلاف نہیں اُٹھائیں گے، اور یہ مسِیح پر اُن کے اِیمان کی بدولت ہے۔",
                "۱۰": "اور اب، اپنی ثابت قدمی کے باعث جب وہ اُس بات پر ایمان لائے ہیں جِس کو وہ مانتے ہیں، پس جب وہ ایک بار اپنی ثابت قدمی کے باعث مُنور ہو گئے ہیں، تو دیکھو، خُداوند، اُن کی بدیوں کے باوجُود، اُنھیں برکت دے گا اور اُن کے دِن دراز کرے گا۔",
                "۱۱": "ہاں، یعنی اگر وہ بے اعتقادی میں بھٹکیں گے تو بھی خُداوند اُن کے دِن دراز کرے گا، یہاں تک کہ وقت آئے گا جو کہ ہمارے باپ دادا، اور زینوس نبی نے بھی، اور بُہت سے دُوسرے نبیوں نے، ہمارے بھائی، لامنوں، کی دوبارہ عِرفانِ حق میں بحالی کی بابت کہا ہے—",
                "۱۲": "ہاں، مَیں تُم سے کہتا ہُوں، کہ آخِری زمانہ میں خُداوند کے وعدے ہمارے بھائیوں، بنی لامن کو دِیے گئے ہیں؛ اور اِس کے باوجُود کہ اُن پر بُہت سی مُصِیبتیں آئیں گی، نِیز اِس کے باوجُود وہ رُویِ زمِین پر اِدھر اُدھر ہنکارے، اور شِکار کِیے، اور مارے اور پراگندہ کِیے جائیں گے، اور اُن کے لیے کوئی جائے پناہ نہ ہو گی، تو خُداوند اُن پر رحیم ہو گا۔",
                "۱۳": "اور یہ نبُوّت کے مُطابق ہے، کہ وہ دوبارہ عِرفانِ حق کی طرف لائے جائیں گے، جو اُن کے مُخلصی دینے والے، اور اُن کے عظیم و قدِیر اور حقیقی چرواہے کا عِرفان ہے، اور اُس کی بھیڑوں میں شُمار کِیے جائیں گے۔",
                "۱۴": "پَس مَیں تُم سے کہتا ہُوں، تُمھاری نسبت اُن کے لیے زیادہ بہتر ہو گا، سِوا اِس کے کہ تُم تَوبہ کرو۔",
                "۱۵": "پَس دیکھو، ارفع و اعلیٰ کام جو تُمھیں دِکھائے گئے اُنھیں دِکھائے جاتے تو، ہاں، وہ جو اپنے باپ دادا کی روایات کے باعث بے اعتقادی میں بھٹکے، تُم خُود دیکھ سکتے ہو کہ وہ پھر کبھی بے اعتقادی میں نہ بھٹکتے۔",
                "۱۶": "پَس، خُداوند فرماتا ہے: مَیں اُنھیں بالکُل فنا نہ کرُوں گا، بلکہ سبب بناؤں گا کہ میری حِکمت کے موافِق وہ پھر میری طرف رُجُوع لائیں گے، خُداوند فرماتا ہے۔",
                "۱۷": "اور اب دیکھو، خُداوند فرماتا ہے، نِیفی کی اُمّت کی بابت: اگر وہ تَوبہ نہیں کریں گے، اور میری مرضی پر عمل نہیں کریں گے، تو خُداوند فرماتا ہے، مَیں اُنھیں اُن کی بے اعتقادی کے سبب سے بالکُل فنا کر دُوں گا، حالاں کہ مَیں نے اُن کے درمیان میں کئی بڑے بڑے ارفع کام کِیے ہیں؛ اور خُداوند کی حیات کی قَسم یقِیناً یہ باتیں بھی اُسی طرح اَٹل ہیں، خُداوند فرماتا ہے۔"
            },
            "16": {
                "۱": "اور اب اَیسا ہُوا کہ بُہتیرے تھے جِنھوں نے سموئیل، لامنی، کی باتیں سُنیں، جو اُس نے شہر کی فصیلوں پر سے کہی تھیں۔ اور جِتنے اُس کی باتوں پر ایمان لائے وہ آگے بڑھے اور نِیفی کی تلاش میں نِکلے؛ اور جب وہ آگے بڑھے اور اُسے ڈُھونڈھ چُکے تو اُنھوں نے اُس کے سامنے اپنے گُناہوں کا اِعتراف کِیا اور اِنکار نہ کِیا، کہ وہ خُداوند کے نام میں بپتِسما پائیں گے۔",
                "۲": "مگر وہاں جِتنوں نے سموئیل کی باتوں پر یقِین نہ کِیا اُس پر خفا ہُوئے؛ اور جب وہ دِیوار پر کھڑا تھا، اُنھوں نے دِیوار پر اُسے پتھر مارے اور بُہتیروں نے اُس پر تِیر بھی چلائے؛ لیکن خُداوند کا رُوح اُس کے ساتھ، اِس قدر تھا کہ نہ وہ اپنے پتھروں سے اور نہ اپنے تِیروں سے اُس کو مار سکے۔",
                "۳": "اب جب اُنھوں نے دیکھا کہ وہ اُس کو مار نہیں سکتے، تو بُہتیرےاُس کے کلام پر اِیمان لائے، یہاں تک کہ وہ نِیفی کے پاس بپتِسما لینے کے لیے گئے۔",
                "۴": "پَس دیکھو، نِیفی بپتِسما دیتا، اور نبُوّت کرتا تھا، اور لوگوں میں پُکار پُکار کر تَوبہ کی مُنادی کرتا، نِشان اور عجائب دِکھاتا، لوگوں میں مُعجزے کرتا، تاکہ وہ جانیں کہ مسِیح درحقیقت جلد آنے والا ہے—",
                "۵": "اُنھیں وہ باتیں بتاتا جو درحقیقت جلد ہونے کو ہیں تاکہ وہ اُن کے ہونے کے وقت جانیں اور یاد کریں کہ یہ اُنھیں قبل از وقت بتا دی گئی تھیں اِس مقصد سے کہ وہ اِیمان لائیں؛ پَس جتنے سموئیل کی باتوں پر ایمان لاتے اُس کی طرف بپتِسما لینے کے لیے جاتے، کیوں کہ وہ تَوبہ کرتے اور اپنے گُناہوں کا اِقرار کرتے ہُوئے آتے۔",
                "۶": "مگر اُن کے زیادہ تر حِصّہ نے سموئیل کی باتوں کا یقِین نہ کِیا؛ پَس جب اُنھوں نے دیکھا کہ وہ اُس کو اپنے پتھروں اور تِیروں سے مار نہیں سکے، تو وہ اپنے سرداروں سے چِلّا کر یہ کہنے لگے: اِس شخص کو پکڑو اور اِسے باندھ دو کیوں کہ اِس میں اِبلِیس ہے؛ اور اِبلِیس کی جو طاقت اُس میں ہے، ہم اپنے پتھروں اور اپنے تِیروں سے اُسے مار نہیں سکتے ہیں، پَس اِسے پکڑو اور باندھو، اور اِسے یہاں سے لے جاؤ۔",
                "۷": "اور جب وہ اُس پر ہاتھ ڈالنے کو آگے بڑھے، تو دیکھو، وہ خُود دیوار سے نِیچے اُتر آیا، اور اُن کے علاقہ سے نِکل کر، ہاں، یعنی اپنے مُلک چلا گیا، اور اپنے لوگوں میں مُنادی اور نبُوّت کرنے لگا۔",
                "۸": "اور دیکھو، پھر بنی نِیفی میں مزید اُس کی بابت نہ سُنا گیا؛ اور اِن لوگوں کے یُوں مُعاملات تھے۔",
                "۹": "اور یُوں نِیفی کی اُمّت پر قضات کے عہدِ حُکُومت کا چھیاسیواں برس ختم ہُوا۔",
                "۱۰": "اور یُوں قضات کے عہدِ حُکُومت کا ستاسیواں برس بھی ختم ہُوا اور لوگوں کا بیشتر حِصّہ ہنوز اپنے گُھمنڈ اور بدی میں پڑا رہا، اور بُہت کم لوگ خُدا کی حُضُوری میں بڑی اَحتیاط سے چلتے تھے۔",
                "۱۱": "اور قضات کے عہدِ حُکُومت کے اَٹھاسیویں برس میں بھی یہی حالات رہے۔",
                "۱۲": "اور لوگوں کے مُعاملات میں صرف معمُولی سا رد و بدل ہُوا، سِوا اِس کے کہ لوگ اپنی سِیہ کاری میں مزید سنگِین ہونے لگے، اور قضات کے عہدِ حُکُومت کے نواسیویں برس میں زیادہ سے زیادہ اَیسے کاموں کے مُرتکِب ہوتے، جو خُدا کے حُکموں کے برعکس ہوتے تھے۔",
                "۱۳": "بلکہ اَیسا ہُوا کہ قضات کے عہدِ حُکُومت کے نوے ویں برس میں لوگوں کو بڑے بڑے نِشانات اور عجائبات دِیے گئے تھے؛ اور نبِیوں کی باتیں پُوری ہونا شرُوع ہو گئی تھیں۔",
                "۱۴": "اور فرِشتے مردوں پر اور دانِش مندوں پر ظاہر ہُوئے، اور اُنھیں بڑی خُوشی کی بشارت سُنائی گئی، یُوں اِس برس میں نوِشتے پُورے ہونے لگے۔",
                "۱۵": "تو بھی، بنی لامن اور بنی نِیفی دونوں میں مضبُوط ترین اِیمان داروں کے علاوہ لوگ اپنے دِلوں کو سخت کرنے لگے، اور اپنی قُوّت اور اپنی عقل پر بھروسا کرنے لگے، یہ کہہ کر:",
                "۱۶": "اِتنی زیادہ باتوں میں سے کُچھ کا اندازہ دُرست لگایا ہو گا؛ مگر دیکھو، ہم جانتے ہیں کہ جِن کی بابت کہا گیا ہے، یہ سب ارفع اور نِرالے کام کبھی رُونما نہیں ہو سکتے۔",
                "۱۷": "اور آپس میں بحث اور تکرار کرنے لگے، یہ کہہ کر:",
                "۱۸": "یہ معقُول نہیں ہے کہ مسِیح جیسی کوئی ہستی آئے گی؛ اگر اَیسا ہے، اور وہ خُدا کا بیٹا ہے، آسمان اور زمِین کا باپ، جَیسے کہا گیا ہے، تو وہ یروشلِیم میں رہنے والوں کے ساتھ اپنے آپ کو ہم پر ظاہر کیوں نہ کرے گا؟",
                "۱۹": "ہاں، وہ اپنے آپ کو اِس سرزمِین پر کیوں نہ ظاہر کرے گا جِس طرح یروشلِیم کی سرزمِین میں کرتا ہے؟",
                "۲۰": "بلکہ دیکھو، ہم جانتے ہیں کہ یہ بُری روایت ہے، جو ہمارے باپ دادا نے ہمارے سُپرد کی ہے، تاکہ ہم کسی اعلیٰ اور ارفع بات پر اِیمان لائیں، جو رُونما ہونے کو ہے، لیکن ہمارے درمیان میں نہیں، بلکہ اُس سرزمِین میں جو بُہت دُور ہے، اُس سرزمِین پر جِس کو ہم نہیں جانتے؛ اِس لِیے کہ وہ ہمیں نادانی میں رکھ سکتے ہیں، چُوں کہ ہم اپنی آنکھوں سے تو دیکھ نہیں سکتے کہ وہ سچّے ہیں۔",
                "۲۱": "اور وہ، شیطان کے مکار اور پُراسرار طریقوں سے، بڑے بڑے چند خُفِیہ کام کریں گے، جِنھیں ہم سمجھ نہیں سکتے، جو ہمیں اُن کے کلام کے غُلام بنائیں گے، اور اُن کے غُلام بھی، چُوں کہ ہم کلام سِیکھنے کے لیے اُن کے مُحتاج ہیں؛ اور یُوں اگر ہم اپنے آپ کو اُن کے حوالے کر دیں تو وہ عُمر بھر ہمیں نادانی میں رکھیں گے۔",
                "۲۲": "اور لوگوں نے اپنے دِلوں میں اور بُہت سی باتوں کو فرض کر لِیا، جو احمقانہ اور باطل تھیں؛ اور وہ بُہت زیادہ پریشان ہُوئے، کیوں کہ شیطان اُنھیں بدی کرنے کے لیے مُسلسل اُکساتا رہتا تھا؛ ہاں، وہ سارے مُلک میں اَفواہیں اور جھگڑے پھیلاتا گیا، تاکہ وہ لوگوں کے دِل اُس کے خِلاف سخت کر دے، جو راست تھا اور اُس کے خِلاف بھی جو رُونما ہونے کو ہے۔",
                "۲۳": "اور نِشان اور عجائب، جو خُداوند کی اُمّت میں ظاہِر ہُوئے تھے، اور بُہت سے مُعجزے جو اُنھوں نے کیے، اُس کے باوجود شیطان نے سارے مُلک کے لوگوں کے دِلوں پر بُہت زیادہ غلبہ پا لِیا تھا۔",
                "۲۴": "اور یُوں نِیفی کی اُمّت پر قضات کے عہدِ حُکُومت کا نوے واں برس ختم ہُوا۔",
                "۲۵": "اور یُوں ہِیلیمن اور اُس کے بیٹوں کی رُوداد کے مُطابق، ہِیلیمن کی کِتاب مُکمل ہُوئی۔"
            }
        }
    },
    "3-ne": {
        "meta": {
            "slug": "3-ne",
            "name": "تِیسرا نِیفی",
            "chapterWord": "باب"
        },
        "chapters": {
            "1": {
                "intro": "اور ہِیلیمن اِبنِ ہِیلیمن تھا، جو ایلما کا بیٹا تھا، جو اِبنِ ایلما تھا، اُس نِیفی کی نسل سے جو لِحی کا بیٹا تھا، جو شاہِ یہُوداہ، صِدقیاہ کی حُکم رانی کے پہلے برس میں یرُوشلِیم سے کُوچ کر گیا تھا۔",
                "۱": "اب اَیسا ہُوا کہ اِکیانوے برس بِیت گئے اور اُس وقت سے لے کر چھے سو برس ہُوئے تھے جب لِحی نے یروشلِیم چھوڑا تھا؛ اور یہ اُس برس میں ہُوا تھا جب لکونِیّس مُلک پر اعلیٰ قاضی اور حاکم تھا۔",
                "۲": "اور نِیفی، جو ہِیلیمن کا بیٹا تھا، ضریملہ کے علاقہ سے چلا گیا تھا، اُس نے پیتل کے اَوراق، اور وہ ساری رُوداد جو اُس نے مرقُوم کر رکھی تھی، اور لِحی کی یروشلِیم سے ہِجرت سے لے کر وہ ساری چِیزیں جِنھیں مُقدّس ٹھہرایا گیا تھا، اپنے سب سے بڑے بیٹے، نِیفی، کو سونپ دی تھیں۔",
                "۳": "تب وہ مُلک سے چلا گیا، اور وہ کہاں گیا کوئی آدمی نہیں جانتا؛ اور اُس کی جگہ اُس کے بیٹے نِیفی نے سرگُزشت لِکھی، ہاں، اِس اُمّت کی رُوداد۔",
                "۴": "اور اَیسا ہُوا کہ بانویں برس کے آغاز میں، دیکھو، نبِیوں کی نبّوتیں پُوری کاملِیّت کے ساتھ پُوری ہونے لگیں؛ پَس اب لوگوں کے درمیان میں بڑے بڑے نِشان اور بڑے بڑے مُعجزے ظاہر ہونے لگے تھے۔",
                "۵": "بلکہ بعض تھے جِنھوں نے کہنا شُروع کر دِیا تھا کہ اُن باتوں کے پُورے ہونے کا وقت گُزر چُکا جِن کی بابت سموئیل لامنی نے کلام کِیا تھا۔",
                "۶": "اور وہ یہ کہہ کر، اپنے بھائیوں پر ہنسنے لگے: دیکھو، وقت گُزر گیا ہے، اور سموئیل کا کلام پُورا نہیں ہُوا؛ پَس، اِن باتوں کی بابت تُمھارا اِیمان اور تُمھاری خُوشی بے فائدہ رہی ہے۔",
                "۷": "اور اَیسا ہُوا کہ اُنھوں نے سارے علاقہ میں بڑا فساد کھڑا کر دِیا؛ اور جو لوگ اِیمان لائے تھے اِس بات سے نہایت دِل گیر ہونے لگے، کہ کہیں اَیسا نہ ہو کہ جو کلام فرمایا گیا تھا وہ پُورا نہ ہو۔",
                "۸": "بلکہ دیکھو، وہ بڑی ثابت قدمی سے اُس دِن اور اُس رات کا اِنتظار کرتے تھے، جو اُس دِن کی مانند ہوگا کہ گویا رات نہ ہُوئی ہو، تاکہ وہ جان لیں کہ اُن کا اِیمان بے فائدہ نہ تھا۔",
                "۹": "اب اَیسا ہُوا کہ بے اعتقادوں کی طرف سے ایک دِن مُقرّر کِیا گیا، کہ اگر وہ نِشان ظاہر نہ ہُوا، جِس کا ذِکر سموئیل نبی نے کِیا تھا، تو جو لوگ اِن روایات پر یقِین رکھتے تھے اُنھیں ہلاک کر دِیا جائے۔",
                "۱۰": "اب اَیسا ہُوا کہ جب نِیفی اِبنِ نِیفی نے اپنی اُمّت کی یہ بدی دیکھی، تو اُس کا دِل نہایت دِل گیر ہُوا۔",
                "۱۱": "اور اَیسا ہُوا وہ باہر گیا اور اُس نے زمِین پر گِر کر سجدہ کِیا، اور اپنی اُمّت کے واسطے اپنے خُدا کی حُضُوری میں گِڑگڑا کر فریاد کی، ہاں، اُن کے لیے جو اپنے باپ دادا کی روایت پر اِیمان کے سبب سے ہلاک ہونے کو تھے۔",
                "۱۲": "اور اَیسا ہُوا کہ اُس روز تمام دِن وہ خُداوند کی حُضُوری میں بڑی قُوت سے فریاد کرتا رہا، اور دیکھو، نوائے خُداوندی اُس پر نازِل ہُوئی، فرمایا:",
                "۱۳": "اپنا سر اُٹھا اور خاطر جمع رکھ؛ پَس دیکھ، وقت قریب ہے، اور اِسی شب یہ نِشان دے دِیا جائے گا، اور کل مَیں اِس دُنیا میں آتا ہُوں تاکہ مَیں وہ سب پُورا کرُوں جو مَیں نے اپنے پاک نبِیوں کی معرفت فرمایا ہے۔",
                "۱۴": "دیکھو، وہ سب باتیں پُوری کرنے کے لیے، جو مَیں نے بنی آدم پر بِنائے عالم سے ظاہر کی ہیں، اور باپ اور بیٹے دونوں کی مرضی پوری کرنے کے لیے، مَیں اپنوں کے پاس آتا ہُوں—باپ کی اپنے باعث، اور بیٹے کی اپنے بدن کے باعث۔ اور دیکھو، وقت قریب ہے اور اِسی شب نِشان دِیا جائے گا۔",
                "۱۵": "اور اَیسا ہُوا کہ وہ باتیں جو نِیفی تک پُہنچیں پُوری ہُوئیں، عین اُسی طرح جِس طرح فرمائی گئی تھیں؛ پَس دیکھو، سُورج کے غرُوب ہونے پر تارِیکی نہ چھائی تھی؛ اور لوگ حیران ہونے لگے کیوں کہ جب رات آئی تو اندھیرا نہ ہُوا تھا۔",
                "۱۶": "اور وہاں بُہتیرے تھے جِنھوں نے نبِیوں کی باتوں کا یقِین نہ کِیا، جو زمِین پر گِرے اور یُوں ہو گئے گویا مُردہ ہوں، کیوں کہ وہ جان گئے تھے کہ ہلاکت کا بُہت بڑا منصُوبہ ناکام ہو گیا تھا جو اُنھوں نے اِن لوگوں کے لیے بنایا تھا، جو نبِیوں کی باتوں پر اِیمان لے آئے تھے، کیوں کہ نِشان جو دِیا گیا تھا اُس کا ظہُور ہو چُکا تھا۔",
                "۱۷": "اور وہ معرفت پانے لگے کہ خُدا کا بیٹا جلد ظاہر ہونے والا ہے؛ ہاں، مختصراً، مغرب سے مشرِق تک کُل رُویِ زمِین کی ساری قَومیں، شِمالی مُلک اور جنُوبی مُلک دونوں میں اِس قدر حیران ہُوئیں کہ زمِین پر گِر پڑیں۔",
                "۱۸": "پَس وہ جانتے تھے کہ نبی اِن باتوں کی گواہی کئی برسوں سے دیتے آئے تھے، اور وہ نِشان جو دِیا جا چُکا تھا اب ظاہر ہو گیا تھا؛ اور وہ اپنی بدی اور بے اعتقادی کے باعث خَوف زدہ ہونے لگے تھے۔",
                "۱۹": "اور اَیسا ہُوا کہ اُس ساری رات اندھیرا نہ چھایا تھا بلکہ روشنی یُوں تھی جَیسے کہ دوپہر کا وقت تھا۔ اور اَیسا ہُوا کہ سُورج دوبارہ صُبح کو اپنے حسبِ معمُول طلُوع ہُوا؛ اور وہ اُس نِشان کے سبب سے جو دِیا گیا تھا جان گئے تھے کہ یہی خُداوند کی پَیدایش کا دِن تھا۔",
                "۲۰": "اور اَیسا ہُوا، ہاں، ہر بات، ہر نُقطہ، نبِیوں کے کلام کے عین موافق پُورا ہُوا۔",
                "۲۱": "اور اَیسا بھی ہُوا کہ کلام کے مُوافِق، نیا سِتارہ نمُودار ہُوا۔",
                "۲۲": "اور اَیسا ہُوا کہ اُسی وقت سے شیطان لوگوں میں جُھوٹ پھیلانے کی نِیّت سے اُن کے دِلوں کو سخت کرنے لگا، تاکہ وہ اُن نِشانوں اور عجب کاموں کا یقِین نہ کریں جو اُنھوں نے دیکھے تھے؛ لیکن اِس جُھوٹ اور فریب کے باوجُود لوگوں کا بیشتر حِصّہ اِیمان لایا، اور خُداوند کی طرف رُجُوع ہُوا۔",
                "۲۳": "اور اَیسا ہُوا کہ نِیفی اور کئی بُہت سارے بھی لوگوں کو تَوبہ کا بپتِسما دینے کے واسطے آگے بڑھے، کہ جِس میں گُناہوں کی بڑی مُعافی تھی۔ اور یُوں لوگ پھر سے اَمن پانے لگے۔",
                "۲۴": "اور کوئی جھگڑے نہ ہُوئے، سِوا اُن چند کے جو صحائف سے، یہ ثابت کرنے کی کوشِش میں مُنادی کرنے لگے کہ مُوسیٰ کی شریعت پر اب مزید پابند رہنا لازم نہیں ہے۔ اب اُنھوں نے اِس بات میں خطا کی تھی، پَس اُنھیں صحیفوں کا صحیح اِدراک نہ تھا۔",
                "۲۵": "مگر اَیسا ہُوا کہ وہ بڑی جلدی رُجُوع لے آئے، اور اُس خطا کا احساس ہُوا جِس میں وہ پڑے ہُوئے تھے، پَس اُن پر یہ ظاہر کِیا گیا کہ ابھی تک شریعت پُوری نہیں ہُوئی، اور چُوں کہ ضرُور ہے کہ اُس کا ہر نُقطہ پُورا ہو؛ ہاں، اُن پر یہ نوِشتہ نازِل ہُوا کہ یہ ضرُور پُورا ہو گا، ہاں، کہ ایک نُقطہ یا شوشہ بھی نہ ٹلے گا جب تک کہ یہ سب پُورا نہ ہو۔ اِس لیے اُسی برس میں اُنھیں اپنی خطا کے علم سے آگاہ کِیا گیا اور اُنھوں نے اپنی غلطیوں کا اِعتراف کیا۔",
                "۲۶": "اور یُوں بانواں برس، لوگوں میں اُن نِشانوں کے رُونما ہونے کے باعث خُوشی کی بشارتیں لا کر ختم ہُوا تھا، جو کہ تمام پاک نبِیوں کی نبّوتوں کے کلام کے موافق ہُوا تھا۔",
                "۲۷": "اور اَیسا ہُوا کہ ترانواں برس بھی اَمن سے گُزر گیا، جدیانتن کے ڈاکوؤں کے سِوا، جو پہاڑوں میں رہتے تھے، اور مُلک میں وبا کی طرح پھیل گئے تھے؛ کیوں کہ اُن کی قلعہ بندیاں اور کمین گاہیں اِس قدر مضبُوط تھیں کہ لوگ اُن پر غالب نہ آ سکتے تھے؛ پَس وہ بڑے شدِید کُشت و خُون کے مُرتکِب ہُوئے تھے اور لوگوں کا بڑا قتلِ عام کِیا تھا۔",
                "۲۸": "اور اَیسا ہُوا کہ چورانویں برس میں وہ شُمار میں نہایت زیادہ بڑھنے لگے، چُوں کہ بنی نِیفی سے بغاوت کرنے والے بُہت سے تھے جو فرار ہو کر اُن سے جا مِلے تھے، چُناں چہ یہ اُن نِیفیوں کے لیے بڑے رنج و اَلم کا سبب بنے جو اُسی مُلک میں بسے ہُوئے تھے۔",
                "۲۹": "اور بنی لامن کے ہاں بھی بہت زیادہ غم کا سبب موجُود تھا؛ پَس دیکھو، اُن کے بُہت سے بچّے تھے جو پھلے پُھولے اور عُمر کے ساتھ مضبُوط ہوتے گئے، اور جب وہ خُود مُختار ہُوئے، تو وہ اُن چند ضورامیوں کے ہتھے چڑھ کر گُم راہ ہو گئے تھے، اُن کی دروغ گوئی اور اُن کی چِکنی چُپڑی باتوں میں آ کر، جدیانتن ڈاکوؤں میں شامِل ہو گئے۔",
                "۳۰": "اور یُوں بنی لامن بھی اَذیت میں مُبتلا تھے، اور نئی نسل کی بدکاری کے باعث، اپنے اِیمان اور راست بازی میں مدھم پڑنے لگے۔"
            },
            "2": {
                "۱": "اور اَیسا ہُوا کہ یُوں پچانواں برس بھی گُزر گیا، اور لوگ وہ نِشان اور عجائب بُھولنے لگے جِن کی بابت اُنھوں نے سُنا تھا اور آسمان کے نِشان اور عجائب پر اُن کی حیرت گھٹنے لگی، اُن کے دِل اِس قدر سخت اور عقل اِس قدر اَندھی ہونے لگی، اور سب کُچھ جو اُنھوں نے دیکھا اور سُنا اُس پر شک کرنے لگے—",
                "۲": "اپنے دِلوں میں بدگُمانی گھڑ لیتے کہ یہ سب بشری اور اِبلِیسی ہتھکنڈے ہیں، تاکہ لوگوں کے دِلوں کو دھوکا دِیا جائے اور گُم راہ کِیا جائے، اور یُوں شیطان نے پھر لوگوں کے دِلوں پر غلبہ حاصل کر لیا، یہاں تک کہ اُس نے یہ ماننے کے لیے اُن کی آنکھوں کو اندھا اور اُنھیں گُم راہ کر دِیا کہ مسِیح کی تعلِیم فضُول اور بے فائدہ چیز ہے۔",
                "۳": "اور اَیسا ہُوا کہ لوگ بدکاری اور مکرُوہات میں بڑھتے ہی چلے گئے؛ اور اُنھوں نے اِس بات کا یقِین نہ کِیا کہ مزید اور نِشان یا عجائب دِکھائے جائیں گے؛ اور شیطان لوگوں کے دِلوں کو گُم راہ کرنے اور اُنھیں آزمانے اور مُلک میں اُن سے بڑی بدی کرانے کے لیے آگے بڑھا۔",
                "۴": "اور یُوں چھیانواں برس اور ستانواں برس بھی اور اٹھانواں برس بھی اور نِنانواں برس بھی گُزر گیا۔",
                "۵": "اور مضایاہ کے وقت سے لے کر جو بنی نِیفی پر بادِشاہ تھا، سو برس بِیت چُکے تھے۔",
                "۶": "اور لِحی کے یروشلِیم سے آنے کے وقت سے لے کر چھے سو اور نو برس گُزر چُکے تھے۔",
                "۷": "اور اُس وقت سے لے کر نو برس بِیت چُکے تھے، جب یہ نِشان دِیا گیا تھا، جِس کا ذِکر نبِیوں نے کِیا تھا، کہ مسِیح دُنیا میں آئے گا۔",
                "۸": "اور اب نِیفیوں نے اپنا وقت اُس وقت سے شُمار کرنا شروع کِیا جب نِشان دِیا گیا تھا، یعنی مسِیح کی آمد سے، پَس نو برس گُزر چُکے تھے۔",
                "۹": "اور نِیفی، جو نِیفی کا باپ تھا، جِس کو نوِشتوں کی ذمّہ داری سونپی گئی تھی، ضریملہ کے مُلک کو نہ لوٹا، اور اُس سارے مُلک میں کہیں بھی اُس کا سُراغ نہ مِلا۔",
                "۱۰": "اور اَیسا ہُوا کہ لوگ اُس بڑی مُنادی اور نبّوت کے باوجُود بدکاری میں پڑے رہے، جو اُن لوگوں کے درمیان میں کی گئی تھی، اور یُوں دسواں برس بھی گُزر گیا؛ اور گیارہواں برس بھی بدی میں گُزر گیا۔",
                "۱۱": "اور اَیسا ہُوا کہ تیرہویں برس میں سارے مُلک میں جنگیں اور جھگڑے شروع ہو گئے؛ کیوں کہ جدیانتن کے ڈاکو شُمار میں اِس قدر زیادہ ہو گئے، اور اُنھوں نے کئی لوگوں کو قتل کر ڈالا، اور کئی شہر برباد کر دِیے، اور سارے مُلک میں بڑی قتل و غارت، اور خُون ریزی پھیلائی، کہ بنی نِیفی اور بنی لامن، دونوں کے تمام لوگوں کے لیے اُن کے خِلاف ہتھیار اُٹھانا لازِم ہو گیا۔",
                "۱۲": "پَس، وہ سارے لامنی جو خُداوند کی طرف رُجُوع لے آئے تھے، اپنے نِیفی بھائیوں کے ساتھ مل گئے تھے، اور اپنی زندگیوں، اپنی عورتوں اور اپنے بچّوں کی جان کی سلامتی کے لیے، اور، ہاں، اپنے حقُوق اور اپنی کلِیسیائی اور اپنی عبادتی اِختیارات اور اپنی آزادی کے تحفُظ کی خاطر اُنھیں جدیانتن کے ڈاکوؤں کے خِلاف مجبوراً ہتھیار اُٹھانے پڑے۔",
                "۱۳": "اور اَیسا ہُوا کہ اِس تیرہویں برس کے گُزرنے سے پہلے بنی نِیفی کو اِس جنگ کے سبب سے بالکل نیست و نابُود کر دینے کی دھمکی دی گئی تھی، جو بڑے دُکھ و ملال کا سبب بن چُکی تھی۔",
                "۱۴": "اور اَیسا ہُوا کہ وہ لامنی جِنھوں نے نِیفیوں سے اِلحاق کر لِیا تھا اُنھیں بنی نِیفی میں شُمار کِیا گیا۔",
                "۱۵": "اور اُن پر سے لعنت دُور کر دی گئی اور اُن کی جِلد بنی نِیفی کی مانِند سفید ہو گئی۔",
                "۱۶": "اور اُن کے نوجوان بیٹے اور بیٹیاں نہایت خُوب صُورت ہو گئیں، اور وہ بنی نِیفی میں شُمار کِیے گئے، اور نِیفی کہلائے۔ اور یُوں تیرہواں برس ختم ہُوا۔",
                "۱۷": "اور اَیسا ہُوا کہ چودہویں سال کے شروع میں، ڈاکوؤں اور نِیفی کی اُمّت کے درمیان میں مُسلسل جنگ جاری رہی اور بڑے دُکھ و ملال کا سبب بن گئی تھی، اِس کے باوجُود نِیفی کے لوگوں نے ڈاکوؤں پر تھوڑی برتری حاصل کر لی تھی، یہاں تک کہ اُنھیں اپنے علاقوں سے نِکال کر واپس پہاڑوں اور اُن کی کمین گاہوں کی طرف بھگا دِیا گیا۔",
                "۱۸": "اور یُوں چودہواں برس ختم ہُوا۔ اور پندرہویں برس میں اُنھوں نے نِیفی کی اُمّت پر چڑھائی کر دی؛ اور نِیفی کی قَوم کی بدکاریوں، اور اُن کے کئی جھگڑوں اور کئی بغاوتوں کے باعث، جدیانتن کے ڈاکوؤں نے اُن پر بُہت بڑی برتری پا لی۔",
                "۱۹": "اور یُوں پندرہواں برس ختم ہُوا اور لوگ اَیسی بُہت سی مُصِیبتوں کی حالت میں تھے؛ اور ہلاکت کی تلوار اُن پر لٹکی ہُوئی تھی، اِس طرح کہ وہ اُس سے ہلاک ہونے کو تھے، اور اِس کا سبب اُن کی بدی تھی۔"
            },
            "3": {
                "۱": "اور اب اَیسا ہُوا کہ مسِیح کی آمد کے سولہویں برس میں، اُس مُلک کے حاکم، لکونِیّس، کو اِن ڈاکوؤں کے اِس ٹولے کے سرغنہ اور سردار کی طرف سے خط ملا؛ اور یہ وہ باتیں ہیں جو اُس نے لِکھیں، یہ کہا:",
                "۲": "اِنتہائی قابِل احترام اور مُلک کے اعلیٰ حاکم، لکونِیّس، دیکھ، مَیں یہ خط تُمھیں لِکھتا ہُوں اور تُمھاری بہادری، اور تُمھیں اپنے لوگوں کی ہمت کو قائم رکھنے کی وجہ سے بڑی داد دیتا ہُوں، جِس کو تُم اپنا حق اور آزادی سمجھتے ہو؛ ہاں، تُم بڑے ثابت قدم رہے ہو، گویا تُمھاری آزادی، اور تُمھاری جائداد، اور تُمھارے مُلک کے دفاع میں، تُم نے خُدا کے ہاتھ سے مدد پائی تھی، یعنی تُم اَیسا ہی کہتے ہو۔",
                "۳": "اِنتہائی قابلِ احترام لکونِیّس، مُجھے بڑا اَفسوس ہے، کہ تُو اِس قدر احمقانہ اور بے کار سوچ کا مالک ہو گا کہ تُو اِتنے زیادہ بہادر آدمیوں کے خِلاف کھڑا رہے گا جو میرے تابع ہیں، جو اب اِس وقت اپنے ہتھیاروں سے مُسلح ہیں، اور بڑی بے چینی سے—نِیفیوں پر حملہ آور ہونے اور اُنھیں تباہ و برباد کرنے کے حُکم کے اِنتظار میں ہیں۔",
                "۴": "اور مَیں اُن کی ناقابلِ شکست جُراَت کو جانتا ہُوں، جِس کا ثُبوت اُنھوں نے میدانِ جنگ میں دِیا ہے، اور اُن کے ساتھ کی گئی تُمھاری بے شُمار ناانصافیوں کے باعث، تُمھارے خِلاف اُن کی اَبدی نفرت کو جانتا ہُوں، پَس اگر وہ تُم پر چڑھائی کرتے ہیں تو وہ تُمھیں بالکل نیست و نابُود کرنے آئیں گے۔",
                "۵": "پَس، میدانِ جنگ میں تُمھاری جواں مردی، اور جِس کو تُم سچّ مانتے ہو اُس میں تُمھاری ثابت قدمی کے باعث، تُمھاری بھلائی کا سوچ کر، مَیں نے یہ خط لِکھا ہے اور اپنے ہاتھ سے اِس کو مُہر بند کِیا ہے۔",
                "۶": "پَس مَیں تُمھیں اِس اِلتماس کے ساتھ لِکھتا ہُوں، کہ تُم اپنے شہروں، اپنی زمِینوں، اور اپنی ساری جائدادوں کو میرے اِن لوگوں کے حوالے کر دو، بجائے اِس کے کہ وہ تلوار سے تُم پر حملہ آور ہوں اور ہلاکت تُمھیں آ لے۔",
                "۷": "یعنی دُوسرے لفظوں میں، اپنے آپ کو ہمارے حوالے کر دو، اور ہمارے ساتھ مِل جاؤ اور ہمارے خُفیہ کاموں سے واقف ہو جاؤ، اور ہمارے بھائی بن جاؤ تاکہ تُم بھی ہماری مانند ہو جاؤ—ہمارے غُلام نہیں، بلکہ ہمارے بھائی اور ہماری ساری املاک میں ہمارے حِصّہ دار۔",
                "۸": "اور دیکھو، مَیں تُمھیں قسم دیتا ہُوں، اگر تُم اِس بات کا حلف اُٹھاؤ گے، تو تُم ہلاک نہ کیے جاؤ گے؛ لیکن اگر تُم اَیسا نہ کرو گے، تو مَیں قسم کھا کر یہ عہد کرتا ہُوں، کہ اگلے مہینے اپنی فوجوں کو حُکم دُوں گا تو وہ تُمھارے خِلاف آ جائیں گی، اور وہ اپنا ہاتھ نہ روکیں گی اور رحم نہ کریں گی، بلکہ تُمھیں قتل کر دیں گی، اور تلوار سے اُس وقت تک تُم پر حملہ آور ہوتی رہیں گی یعنی جب تک تُمھارا نام و نِشان نہ مِٹا دِیا جائے۔",
                "۹": "اور دیکھو، مَیں جدیانہی ہُوں؛ اور مَیں جدیانتن کے اُس خفیہ گِروہ کا سردار ہُوں، یہ گِروہ اور اِس کے کام میری نظر میں اچھے ہوتے ہیں، اور وہ عہدِ قدیم سے ہیں اور وہ ہمارے سُپرد کِیے گئے ہیں۔",
                "۱۰": "اور لکونِیّس، مَیں تُمھیں یہ خط لِکھتا ہُوں اور مَیں اُمید کرتا ہُوں کہ تُو اپنے علاقے اور اپنی املاک خُون ریزی کے بغیر ہمارے حوالے کر دے گا، تاکہ میری یہ قَوم اپنے حقوق اور حُکُومت پھر سے حاصل کر سکیں، جو تُمھاری اُس بدی کے باعث باغی بن کر علیحدہ ہُوئے کیوں کہ تُو نے اُن سے حُکم رانی کا حق چِھین لِیا تھا، تو اگر تُو اَیسا نہیں کرتا تو مَیں اُن کے ساتھ ہونے والی نا انصافیوں کا اِنتقام لُوں گا۔ مَیں جدیانہی ہُوں۔",
                "۱۱": "اور اب اَیسا ہُوا کہ جب لکونِیّس کو یہ خط مِلا تو وہ بڑا حیران ہُوا، کیوں کہ جدیانہی نے دیدہ دلیری سے بنی نِیفی کے مُلک پر قابض ہونے کا مُطالبہ کِیا، اور اِس اُمّت کو دھمکی دی اور اُن لوگوں سے کی گئی زیادتیوں کا بدلہ لینے کی ٹھانی جِن کے ساتھ زیادتی ہُوئی ہی نہیں تھی، سِوا اُن کے جِنھوں نے بغاوت کی تھی اور بدکار اور مکرُوہ ڈاکوؤں میں شامِل ہو کر خُود اپنے ساتھ زیادتی کی تھی۔",
                "۱۲": "اب دیکھو، یہ لکونِیّس، یہ حاکم، راست آدمی تھا، اور کسی ڈاکو کے مُطالبوں اور دھمکیوں سے خَوف زدہ نہیں ہو سکتا تھا؛ پَس اُس نے ڈاکوؤں کے سردار جدیانہی کے اُس خط پر توجہ نہ دی، بلکہ اُس نے اپنے لوگوں سے خُداوند کے حُضُور یہ فریاد کرنے کو کہا کہ جب ڈاکو اُن پر چڑھ آئیں تو وہ اُنھیں اُس وقت اُن کے خِلاف قُوت بخشے۔",
                "۱۳": "ہاں، اُس نے پُوری اُمّت میں یہ فرمان بھیجا، کہ وہ اپنی زمِین کے علاوہ، اپنی عورتیں، اور اپنے بچّے، اور اپنے گلّے، اور اپنے ریوڑ، اور اپنا سارا مال و اسباب ایک جگہ اِکٹھا کریں۔",
                "۱۴": "اور اُس نے حُکم دِیا کہ اُن کے اِرد گِرد قلعہ بند تعمیر کیِے جائیں اور اُنھیں اِنتہائی زیادہ مضبُوط بنائیں۔ اور اُس نے حُکم دِیا کہ بنی نِیفی اور بنی لامن، دونوں کی فوجیں یعنی اُن سب کو جو بنی نِیفی کے ساتھ شُمار کِیے گئے تھے، اُن کے چاروں طرف مُحافظ تعینات کریں اور ڈاکوؤں سے اُن کی حِفاظت کے لیے دِن رات پہرہ دیں۔",
                "۱۵": "ہاں، اُس نے اُن سے کہا: خُداوند کی حیات کی قسم، سِوا اِس کے کہ تُم اپنی تمام بدیوں سے تَوبہ کرو، اور خُداوند کے حُضُور فریاد کرو، تُم کسی بھی طرح اُن جدیانتن ڈاکوؤں کے ہاتھوں سے چُھڑائے نہ جاؤ گے۔",
                "۱۶": "اور لکونِیّس کی باتیں اور پیشین گوئیاں بڑی کمال اور حیرت خیز تھیں کہ اُن کی بدولت پُوری قَوم پر خَوف چھا گیا؛ تو اُنھوں نے اپنی پُوری ہمت کے ساتھ لکونِیّس کے کہنے کے مُوافق عمل کِیا۔",
                "۱۷": "اور اَیسا ہُوا کہ لکونِیّس نے بنی نِیفی کی ساری فوجوں پر سِپہ سالار مُقرّر کِیے، تاکہ اُس وقت اُنھیں حُکم دیں جب ڈاکو بیابان میں سے اُن کے خِلاف چڑھ آئیں گے۔",
                "۱۸": "اب تمام سِپہ سالاروں میں سے جو اعلیٰ ترین تھا اور جِس کو بنی نِیفی کی ساری فوجوں کا سالارِ اعظم مُقرّر کِیا گیا، اُس کا نام جدجدعونی تھا۔",
                "۱۹": "اب سب نِیفیوں میں یہ روایت تھی کہ وہ اپنے لیے کسی ایسے کو سِپہ سالار مُقرّر کرتے تھے (اُن کے اپنے زمانہِ بدکاری کے سِوا) جِس میں مُکاشفہ کی رُوح اور نبُّوت کی رُوح بھی ہوتی تھی، پَس، جدجدعونی اُن کا اعلیٰ قاضی ہونے کے ساتھ ساتھ اُن میں بُہت بڑا نبی بھی تھا۔",
                "۲۰": "اب لوگوں نے جدجدعونی سے کہا: خُداوند سے دُعا کر، اور ہمیں پہاڑوں پر اور بیابان میں جانے دے، تاکہ ہم ڈاکوؤں پر ٹُوٹ پڑیں اور اُنھیں اُن کے اپنے ہی علاقوں میں ہلاک کر دیں۔",
                "۲۱": "لیکن جد جدعونی نے اُن سے کہا: خُداوند نے منع کِیا ہے؛ کیوں کہ اگر ہم اُن کے خِلاف جاتے ہیں تو خُداوند ہمیں اُن کے ہاتھوں میں کر دے گا؛ پَس ہم اپنے علاقوں کے مرکز ہی میں خُود کو تیار کریں گے، اور ہم اپنی تمام فوجوں کو اِکٹھا کریں گے، اور ہم اُن پر چڑھائی نہیں کریں گے، بلکہ ہم تب تک اِنتظار کریں گے جب تک وہ ہم پر چڑھائی نہیں کرے گے؛ پَس خُداوند کی حیات کی قسم، اگر ہم اَیسا کریں گے تو وہ اُنھیں ہمارے ہاتھوں میں کر دے گا۔",
                "۲۲": "اور اَیسا ہُوا کہ سترہویں برس میں، سال کے آخِر میں، سارے مُلک میں لکونِیّس کا فرمان گیا، اور اُنھوں نے اپنے گھوڑے، اور اپنے رتھ، اور اپنے مویشی، اور اپنے تمام گلّے، اور اپنے ریوڑ، اور اپنا اناج، اور اپنا سارا مال و اسباب لِیا، اور ہزاروں اور لاکھوں کی تعداد میں کُوچ کِیا، یہاں تک کہ وہ سب اُس مقام پر آ گئے جو اُنھوں نے اِکٹھے ہونے کے لیے مُقرّر کِیا تھا، تاکہ اپنے دُشمنوں کے خِلاف اپنا دفاع کریں۔",
                "۲۳": "اور جو عِلاقہ مُقرّر کِیا گیا، وہ ضریملہ کا عِلاقہ تھا، اور وہ عِلاقہ جو ضریملہ اور فراوانی کے عِلاقہ کے درمیان میں تھا، ہاں، جو فراوانی اور ویرانی کے عِلاقہ کی درمیانی سرحد میں ہے۔",
                "۲۴": "اور کئی ہزار لوگ تھے جو بنی نِیفی کہلاتے تھے، جو خُود اِس عِلاقہ میں اِکٹھے ہُوئے۔ اب لکونِیّس نے حُکم دِیا کہ وہ جنوبی مُلک میں اِکٹھے ہوں، کیوں کہ شِمالی عِلاقہ بے حد ملعُون ٹھہرایا گیا تھا۔",
                "۲۵": "اور اُنھوں نے اپنے دُشمنوں کے خِلاف اپنے آپ کو مضبُوط کِیا؛ اور وہ ایک مُلک میں، ایک ہی گروہ بن کر بسنے لگے، اور وہ اِن باتوں سے جو لکونِیّس نے کہی تھیں، اِس قدر خَوف زدہ ہُوئے کہ اُنھوں نے اپنے سب گُناہوں سے تَوبہ کی؛ اور خُداوند اپنے خُدا سے دُعائیں مانگیں، کہ وہ اُنھیں اُس وقت رہائی بخشے، جب اُن کے دُشمن اُن کے خِلاف جنگ کے لیے آئیں گے۔",
                "۲۶": "اور وہ اپنے دُشمنوں کے سبب سے نہایت غم زدہ تھے۔ اور جدجدعونی نے حُکم دِیا کہ وہ اُس کی ہدایت کے مُطابق ہر قِسم کے جنگی ہتھیار بنائیں، اور وہ زرہ بکتر، اور ڈھالوں، اور سِپروں سے لیس ہو کر مضبُوط ہو جائیں۔"
            },
            "4": {
                "۱": "اور اَیسا ہُوا کہ اٹھارہویں برس کے آخِری حِصّہ میں ڈاکوؤں کے اُن لشکروں نے لڑائی کی تیاری کر لی تھی، اور پہاڑوں، اور بیابانوں، اور اپنے مضبُوط مرکزوں، اور اپنی کمین گاہوں سے نِکل کر حملے کے لیے چڑھ دوڑے، اور دونوں طرف کے عِلاقوں، جو کہ جنُوبی سرزمِین اور شِمالی سرزمِین میں تھے، قابض ہونے لگے اور اُن عِلاقوں پر جِنھیں نِیفیوں نے ترک کر دِیا تھا، اور اِن شہروں پر جِنھیں ویران چھوڑ آئے تھے، قبضہ کرنے لگے۔",
                "۲": "لیکن دیکھو، اُن علاقوں میں، جِنھیں بنی نِیفی چھوڑ آئے تھے نہ کوئی جنگلی جانور تھا نہ کوئی شِکار، اور ڈاکوؤں کے لیے بیابان کے علاوہ اور کہِیں شِکار نہ تھا۔",
                "۳": "اور ڈاکو خُوراک کی احتیاج کے باعث بیابان کے علاوہ کہیں نہ رہ سکتے تھے؛ پَس بنی نِیفی اپنے عِلاقوں کو ویران کر آئے تھے، اور وہ اپنے گلّوں اور اپنے ریوڑوں اور اپنے سارے مال و اسباب کو جمع کر لائے تھے، اور وہ ایک جماعت کی صُورت میں تھے۔",
                "۴": "پَس، ڈاکوؤں کے پاس لُوٹ مار کرنے اور اناج لُوٹنے کا کوئی اِمکان نہ تھا، سِوا اِس کے کہ وہ نِیفیوں سے کُھلے عام لڑائی کرتے؛ اور نِیفی ایک جماعت کی صُورت میں رہتے تھے، اور کیوں کہ وہ شُمار میں بُہت زیادہ تھے، اور اُنھوں نے اپنے لیے اناج، اور گھوڑے اور مویشی، اور گلّوں کی ہر ایک قِسم کو ذخِیرہ کر رکھا تھا، کہ وہ سات سال اُن پر گُزارہ کر سکیں، جِس مُدّت میں اُنھیں اُمید تھی کہ وہ ڈاکوؤں کا اُس مُلک سے صفایا کر ڈالیں گے؛ اور یُوں اٹھارہواں برس گُزر گیا۔",
                "۵": "اور اَیسا ہُوا کہ اُنیسویں برس میں جدیانہی نے جان لِیا کہ اُن کا نِیفیوں کے خِلاف لڑنے کے لیے جانا ضرُوری ہو گیا تھا، کیوں کہ لُوٹ مار اور چوری اور خُون ریزی کے سِوا اُن کے پاس جینے کا کوئی چارا نہ تھا۔",
                "۶": "اور مُلکی سطح پر اِس طرح پھیلنے کی جُراَت نہ کرتے تھے تاکہ اناج اُگا سکیں، کہیں اَیسا نہ ہو کہ نِیفی اُن پر چڑھ آئیں اور اُنھیں ہلاک کر دیں؛ پَس جدیانہی نے اپنی فَوجوں کو حُکم دِیا کہ وہ اِسی سال نِیفیوں کے خِلاف لڑنے کے لیے جائیں۔",
                "۷": "اور اَیسا ہُوا کہ وہ لڑنے آئے؛ اور یہ چھَٹے مہینہ میں ہُوا؛ اور دیکھو، زبردست اور خَوف ناک وہ دِن تھا جب وہ لڑائی کرنے آئے؛ اور وہ ڈاکوؤں کی مانِند ہی ملبُوس تھے؛ اور وہ اپنی کمروں پر بھیڑ کی کھال لپیٹے ہُوئے تھے، اور وہ خُون میں رنگی ہُوئی تھیں، اور اُن کے سر مُنڈھے ہُوئے اور اُن کے سروں پر خَود تھے؛ اور جدیانہی کا لشکر اپنی زرہ بکتر، اور اپنے خُون میں رنگے ہونے کے باعث بڑا زور آور اور خَوف ناک دِکھائی دیتا تھا۔",
                "۸": "اور اَیسا ہُوا کہ جب نِیفیوں کی فَوجوں نے جدیانہی کے لاؤلشکر کو دیکھا، تو سارے زمِین پر گِر گئے، اور خُداوند اپنے خُدا سے فریاد کرنے لگے، کہ وہ اُن پر رحم کرے اور اُن کے دُشمنوں کے ہاتھوں سے اُن کو چُھڑائے۔",
                "۹": "اور اَیسا ہُوا کہ جب جدیانہی کے لشکر نے یہ دیکھا تو وہ خُوشی کے باعث بُلند آواز سے چِلّانے لگے، کیوں کہ اُن کا خیال تھا کہ نِیفی اُن کے لشکروں کی دہشت سے خَوف کے باعث گِر گئے ہیں۔",
                "۱۰": "مگر اِس بات میں اُنھیں مایُوسی ہُوئی، کیوں کہ بنی نِیفی اُن سے خَوف زدہ نہ تھے؛ بلکہ وہ اپنے خُدا سے ڈرتے تھے اور اُس سے حِفاظت کے لیے فریاد کرتے تھے، پَس جب جدیانہی کے لشکر اُن پر چڑھ آئے تو وہ اُن کا مُقابلہ کرنے کے لیے تیار تھے؛ ہاں، خُداوند کے زور میں اُنھوں نے اُن کا مُقابلہ کِیا۔",
                "۱۱": "اور اِس چھٹے مہینے میں لڑائی شُروع ہُوئی؛ اور یہ لڑائی بڑی شدِید اور خَوف ناک تھی، ہاں، اُس لڑائی کی خُون ریزی شدِید اور ہول ناک تھی، اِس قدر کہ لِحی کے یروشلِیم سے آنے کے وقت سے لے کر اب تک ساری قَوموں میں اِتنی زیادہ خُون زیزی نہ ہُوئی تھی۔",
                "۱۲": "اور اِن دھمکیوں اور اُن قَسموں کے باوجُود جو جدیانہی نے کھائی تھیں، دیکھو، نِیفیوں نے اُنھیں ہرایا، اِس قدر کہ وہ اُن کے سامنے سے پسپا ہونے لگے۔",
                "۱۳": "اور اَیسا ہُوا، جدجدعونی نے حُکم دِیا کہ اُس کی فوجیں بیابان کی سرحدوں تک اُن کا پِیچھا کریں اور جو بھی راہ میں اُن کے ہاتھ لگے اُسے بخشیں نہیں؛ اور یُوں اُنھوں نے اُن کا پِیچھا کِیا، اور اُنھیں بیابان کی سرحدوں تک مارا، جب تک کہ اُنھوں نے جدجدعونی کے حُکم کو پُورا نہ کر لِیا۔",
                "۱۴": "اور اَیسا ہُوا کہ جدیانہی کھڑا رہا، اور دلیری سے لڑتا رہا، بھاگنے پر اُس کا پِیچھا کِیا گیا؛ اور چُوں کہ وہ بُہت زیادہ لڑنے کے باعث تھکا ہُوا تھا وہ پکڑا اور قتل کِیا گیا۔ اور یُوں جدیانہی ڈاکو کا خاتمہ ہُوا۔",
                "۱۵": "اور اَیسا ہُوا کہ نِیفیوں کی فَوجیں دوبارہ اپنی جائے پناہ میں واپس لوٹیں۔ اور اَیسا ہُوا کہ یہ اُنیسواں برس گُزر گیا، اور ڈاکو لڑائی کرنے کے لیے پھر نہ آئے؛ نہ وہ بیسویں برس میں دوبارہ آئے۔",
                "۱۶": "اور اِکیسویں برس میں وہ لڑائی کے لیے نہ آئے، لیکن اُنھوں نے ہر طرف سے بنی نِیفی کے لوگوں کو گھیر لیا؛ کیوں کہ اُن کا خیال تھا کہ اگر نِیفی کے لوگوں کو اُن کی سرزمِینوں سے الگ کر دِیا، اور ہر طرف سے اُن کا مُحاصرہ کر لِیا جائے، تو باہر سے اُن کی تمام تر سہولیات ختم ہو جائیں گی، تو پھر وہ اپنی ضرُورتوں کی خاطر مجبُور ہو کر اپنے آپ ہتھیار ڈال دیں گے۔",
                "۱۷": "اب اُنھوں نے اپنا ایک نیا سردار مُقرّر کر لِیا تھا، جس کا نام ضمناریاہ تھا؛ پَس یہ ضمناریاہ ہی تھا جس نے حُکم دِیا تھا کہ یہ مُحاصرہ کِیا جائے۔",
                "۱۸": "بلکہ دیکھو، نِیفیوں کے لیے یہ بہتر تھا؛ کیوں کہ ڈاکوؤں کے لیے اِتنی دیر تک مُحاصرہ کیے رکھنا نامُمکن تھا کہ جِس کا نِیفیوں پر کوئی اثر پڑتا، کیوں کہ اُنھوں نے رسد کی بڑی مِقدار جمع کر رکھی تھی،",
                "۱۹": "اور چُوں کہ ڈاکوؤں کے درمیان میں رسد کی کمی تھی؛ پَس دیکھو، اُس گوشت کے عِلاوہ اُن کے پاس خوراک کے لیے کُچھ نہ تھا، وہ گوشت جو اُنھوں نے بیابان سے حاصل کیا تھا؛",
                "۲۰": "اور اَیسا ہُوا کہ بیابان میں جنگلی شِکار اِس قدر کم ہو گیا کہ ڈاکو اب بُھوک سے مرنے کو تھے۔",
                "۲۱": "اور بنی نِیفی شب و روز مُسلسل آگے بڑھتے، اور اُن کے لشکروں پر ٹُوٹ پڑتے، ہزاروں اور لاکھوں کے شُمار میں اُنھیں ہلاک کرتے۔",
                "۲۲": "اور یُوں دِن اور رات اُن پر اِس بڑی ہلاکت کے باعث، ضمناریاہ کے لوگ یہ چاہتے تھے کہ اپنے اِرادوں سے باز آ جائیں۔",
                "۲۳": "اور اَیسا ہُوا کہ ضمناریاہ نے اپنے لوگوں کو مُحاصرہ ختم کرنے اور جنُوبی مُلک کے دُور دراز عِلاقوں میں جانے کا حُکم دِیا۔",
                "۲۴": "اور اب، جدجدعونی اُن کی چال سے آگاہ تھا، اور خُوراک کی قِلت اور اُس بڑی خُون ریزی کے سبب سے جو اُن کے درمیان میں ہُوئی تھی، اُن کی کم زوری کو جانتا تھا، پَس اُس نے رات کے وقت اپنی فَوجیں بھیجیں، اور اُن کی پسپائی کے راستے کو کاٹا، اور اُن کے پسپائی کے راستے میں اپنی فَوج کو تعینات کر دِیا۔",
                "۲۵": "اور اُنھوں نے یہ رات کے وقت کِیا، اور ڈاکوؤں سے آگے پیش قدمی کی، تاکہ اگلے دِن، جب ڈاکو اپنی پیش قدمی شُروع کریں تو نِیفیوں کی فَوجیں آگے اور پِیچھے دونوں طرف سے اُنھیں آ مِلیں۔",
                "۲۶": "اور ڈاکو جو جنُوب کی طرف تھے وہ بھی اپنی پناہ گاہوں میں کٹ کر رہ گئے تھے۔ اور یہ سب کُچھ جدجدعونی کے حُکم سے ہُوا تھا۔",
                "۲۷": "اور وہاں کئی ہزار تھے جِنھوں نے اپنے آپ کو قیدی ہونے کے لیے نِیفیوں کے حوالے کر دِیا، اور اُن میں باقی ماندہ قتل کر دِیے گئے۔",
                "۲۸": "اور اُن کے سردار، ضمناریاہ، کو پکڑ کر ایک درخت پر لٹکا دِیا گیا، ہاں، یعنی درخت کی چوٹی پر جب تک کہ وہ مر نہ گیا۔ اور اُسے تب تک پھانسی دی جب تک کہ وہ مر نہ گیا تب اُنھوں نے اُس درخت کو زمِین پر گِرا دِیا، اور بُلند آواز سے پُکارنے لگے، یہ کہتے ہُوئے:",
                "۲۹": "خُداوند اپنے لوگوں کو راست بازی اور دِل کی پاکیزگی میں محفُوظ رکھے تاکہ وہ اُن سب کو زمِین پر گِرانے کا سبب ہوں جو قُوت اور خفیہ سازشوں کے سبب سے اُن کو ہلاک کرنے کے خواہاں ہیں، یعنی اِسی طرح جَیسے اِس آدمی کو زمِین پر گِرایا گیا ہے۔",
                "۳۰": "اور وہ شادمان ہُوئے اور ایک آواز ہو کر دوبارہ یہ کہتے ہُوئے، پُکار اُٹھے: ابرہؔام کا خُدا، اور اِضحاق کا خُدا، اور یعقوبؔ کا خُدا، اِن لوگوں کو راست بازی میں محفُوظ رکھے، جب تک وہ حِفاظت کے لیے اپنے خُدا کا نام پُکارتے رہیں گے وہ جیتے رہیں گے۔",
                "۳۱": "اور اَیسا ہُوا کہ وہ سب اُن عظیم کاموں کے لیے، ایک آواز ہو کر، اپنے خُدا کی تمجِید اور نغمہ سرائی کرنے لگے، جو اُس نے اُنھیں اُن کے دُشمنوں کے ہاتھوں میں گِرنے سے محفُوظ رکھنے کے لیے کِیے تھے۔",
                "۳۲": "ہاں، اُنھوں نے پُکارا: خُدا تعالیٰ کی ہوشعنا۔ اور اُنھوں نے پُکارا: قادرِ مُطلق خُداوند خُدا کا نام مُبارک ہو۔",
                "۳۳": "اور اُنھیں اُن کے دُشمنوں کے ہاتھوں سے بچانے میں خُدا کی بڑی فضِیلت کے باعث، اُن کے دِل خُوشی سے اِتنے بھر گئے، کہ سیلابِ اشک بہہ نِکلا؛ اور وہ جانتے تھے کہ یہ اُن کی تَوبہ اور اُن کی حلیمی کی بدولت ہُوا ہے کہ وہ دائمی تباہی سے چُھڑا لیے گئے ہیں۔"
            },
            "5": {
                "۱": "اور اب دیکھو، بنی نِیفی کے سارے لوگوں میں ایک بھی زِندہ جان اَیسی نہ تھی جِس نے اُن تمام پاک نبِیوں کے کلام پر ذرا بھی شک کِیا ہو، جِنھوں نے کلام کِیا تھا، کیوں کہ اُنھیں معلُوم تھا کہ درحقیقت اُن کا پُورا ہونا ضرُور ہے۔",
                "۲": "اور اُنھیں معلُوم تھا کہ مسِیح واقعی آ چُکا ہے، گویا اُن کئی نِشانوں کے باعث، جِنھیں نبِیوں کے کلام کے مُوافِق عطا کِیا گیا تھا؛ اور اُن باتوں کی معرفت جو پہلے واقع ہو چُکی تھیں، وہ جانتے تھے کہ اُن کا ہونا ضرُور ہے تاکہ وہ سب باتیں جو کہی گئیں درحقیقت اُسی کے مُوافق پُوری ہوں گی۔",
                "۳": "پَس اُنھوں نے اپنے سب گُناہوں اور اپنی مکرُوہات اور اپنی حرام کاریوں کو ترک کِیا، اور دِن اور رات جاِں فشانی سے خُدا کی خِدمت میں لگ گئے۔",
                "۴": "اور اب اَیسا ہُوا کہ جب اُنھوں نے سارے ڈاکوؤں کو قیدی بنا لِیا تھا، یہاں تک کہ وہ جِنھیں مارا نہیں گیا تھا اُن میں سے کسی میں بھی فرار کی سکت نہ ہُوئی تھی، اُنھوں نے اپنے قیدیوں کو قید خانہ میں ڈال دِیا، اور اُن میں خُدا کے کلام کی مُنادی کرنے کو کہا گیا؛ اور جِتنوں نے اپنے گُناہوں سے تَوبہ کی اور عہد میں داخل ہُوئے کہ وہ مزید قتل و غارت نہ کریں گے تو اُنھیں آزاد کر دِیا گیا۔",
                "۵": "مگر وہاں پر جِتنے بھی عہد میں داخل نہ ہُوئے، اور جِتنے اپنے دِلوں میں خُون ریزی کے منصُوبہ پر قائم رہے، ہاں، جِتنوں کو بھی اپنے بھائیوں کے خِلاف دھمکیاں دیتے پایا گیا اُنھیں قانُون کے مُوافِق خطا وار اور سزا کا حق دار ٹھہرایا گیا۔",
                "۶": "اور یُوں اُنھوں نے اُس ساری مکاری، اور خُفیہ، اور مکرُوہ سازشوں کو تمام کِیا، جن کے باعث اِس قدر بدی، اور اِس حد تک قتل و غارت ہُوئی تھی۔",
                "۷": "اور یُوں بائیسواں برس گُزر گیا، اور تئیسواں برس بھی، اور چوبیسواں برس، اور پچیسواں برس بھی؛ اور یُوں پچیس برس بِیت گئے تھے۔",
                "۸": "اور بُہت سی باتیں رُونما ہُوئیں جو کہ بعض لوگوں کی نظر میں ارفع اور نِرالی تھیں؛ تاہم وہ تمام اِس کِتاب میں نہیں لِکھی جا سکتیں؛ ہاں، حتیٰ کہ پچیس برسوں کی مُدت میں جو کُچھ اُن لوگوں کے درمیان میں ہُوا تھا، اُس کا سواں حِصّہ بھی اِس کِتاب میں نہیں لِکھا جا سکتا؛",
                "۹": "مگر دیکھو اَیسی سرگُزشت ہے جِس میں اُن لوگوں کی تمام کارروائیاں مرقَوم ہیں؛ اور نِیفی نے مُختصر مگر حقیقی رُوداد لِکھی ہے۔",
                "۱۰": "پَس مَیں نے اِن باتوں کی سرگُزشت، نِیفی کی رُوداد کے مُطابق لِکھی، جو اُن اَوراق پر کُندہ تھی جِن کو نِیفی کے اَوراق کہا گیا۔",
                "۱۱": "اور دیکھو، مَیں اُن اَوراق پر لِکھتا ہُوں جو مَیں نے اپنے ہاتھوں سے بنائے۔",
                "۱۲": "اور دیکھو، میرا نام مورمن ہے، جو مورمن کی سرزمِین کے نام پر رکھا گیا، جِس سرزمِین میں ایلما نے لوگوں کے درمیان میں کلِیسیا قائم کی تھی، ہاں، پہلی کلِیسیا جو اُن کی خطا کے بعد اُن کے درمیان میں قائم کی گئی تھی۔",
                "۱۳": "دیکھو، مَیں خُدا کے بیٹے، یِسُوع مسِیح کا شاگِرد ہُوں۔ اُس نے اپنے لوگوں میں اپنے کلام کی مُنادی کرنے کے لیے مُجھے بُلایا ہے کہ وہ اَبَدی زِندگی پائیں۔",
                "۱۴": "اور اب یہ ضرُوری ہو گیا تھا کہ مَیں، خُدا کی مرضی کے مُوافِق، جو لوگ گُزر گئے ہیں، جو مُقدّسِین تھے، اُن کی دُعائیں اُن کے اِیمان کے مُوافِق پُوری ہوں گی، اِن نوِشتوں کو قلم بند کرُوں جو انجام پا چُکے ہیں—",
                "۱۵": "ہاں، اِس کی مُختصر رُوداد، جو لِحی کے یروشلِیم چھوڑنے کے زمانہ سے لے کر، یعنی اِس موجُودہ زمانہ تک واقع ہُوئی ہے۔",
                "۱۶": "پَس مَیں اپنے ایّام کی اِبتدا کرنے کی بجائے، اپنی سرگُزشت اُن کے احوال بیان کرنے سے کرتا ہُوں جو مُجھ سے پہلے ہو گُزرے تھے۔",
                "۱۷": "اور پھر، مَیں اُن باتوں کی رُوداد لِکھتا ہُوں جو مَیں نے اپنی آنکھوں سے دیکھی ہیں۔",
                "۱۸": "اور مَیں جانتا ہُوں کہ جو نوِشتہ مَیں نے لِکھا ہے حق اور سچّ ہے؛ تو بھی بُہت سی باتیں ہیں جو، ہم اپنی زبان کے باعث، لِکھنے کے قابِل نہیں ہیں۔",
                "۱۹": "اور اب مَیں اپنے کلام کو ختم کرتا ہُوں، جو میری بابت ہے، اور اپنے بیان کو اُن باتوں کی طرف بڑھاتا ہُوں، جو مُجھ سے پہلے واقع ہو چُکی ہیں۔",
                "۲۰": "مَیں مورمن، لِحی کی اصل نسل سے ہُوں۔ میرے پاس میرے خُدا اور میرے نجات دہندہ یِسُوع مسِیح کی تمجید کرنے کی وجہ ہے، چُوں کہ وہ ہمارے باپ دادا کو یروشلِیم کی سرزمِین سے نِکال لایا، (اور کوئی نہیں جانتا تھا سِوا وہ خُود اور وہ، جنھیں وہ اُس سرزمِین سے نِکال لایا) اور کہ اُس نے مُجھے اور میری اُمّت کو اپنی جانوں کی نجات کے لیے بڑی معرفت عطا کی ہے۔",
                "۲۱": "یقِیناً اُس نے یعقوبؔ کے گھرانے کو برکت دی، اور یُوسُفؔ کی نسل پر رحم کِیا اور ترس کھایا ہے۔",
                "۲۲": "اور جِتنا زیادہ بنی لِحی نے اُس کے حُکموں کو مانا ہے، اُس نے اُنھیں اُتنا زیادہ نوازا ہے اور اپنے کلام کے مُوافِق اُنھیں خُوش حال کِیا ہے۔",
                "۲۳": "ہاں، اور یقِیناً وہ دوبارہ یُوسُفؔ کی نسل کے بقیہ کو خُداوند اُن کے خُدا کے عِرفان کی پہچان عطا کرے گا۔",
                "۲۴": "اور یقِیناً خُداوند کی حیات کی قَسم، وہ دُنیا کے چاروں کونوں سے یعقوبؔ کی نسل سے اُس سارے بقیہ کو اِکٹھا کرے گا، جو رُویِ زمِین پر پراگندہ ہُوئے ہیں۔",
                "۲۵": "اور جیسا کہ اُس نے یعقوبؔ کے سارے گھرانے سے عہد باندھا ہے، یعنی وہ ہی عہد جِس کی اُس نے یعقوبؔ کے گھرانے کے ساتھ عہد بندی کی ہے اُس کے اپنے مُقرّرہ وقت پر پُورا ہو گا، تاکہ وہ اُس عہد کو جو اُس نے یعقوبؔ کے سارے گھرانے کے ساتھ باندھا اُس عہد کی پہچان میں بحال ہوں۔",
                "۲۶": "اور پھر وہ اپنے مُخلصی دینے والے کو جانیں گے، جو کہ خُدا کا بیٹا، یِسُوع مسِیح ہے؛ اور تب وہ دُنیا کے چاروں کونوں سے اپنے اپنے مُلکوں میں اِکٹھے کِیے جائیں گے، جہاں سے وہ پراگندہ کِیے گئے ہیں؛ ہاں، خُداوند کی حیات کی قسم اَیسا ہی ہو گا۔ آمین۔"
            },
            "6": {
                "۱": "اور اب اَیسا ہُوا کہ چھبِیسویں برس میں بنی نِیفی کے سارے لوگ، یعنی ہر آدمی، اپنے اپنے خاندان، اپنے اپنے گلّوں، اور ریوڑوں، اپنے اپنے گھوڑوں، اور مویشیوں، اور اپنی ساری چِیزوں کے ساتھ جو جو اُن کی ملکِیت میں تھیں لے کر، اپنے اپنے مُلک لوٹ گئے۔",
                "۲": "اور اَیسا ہُوا کہ اُنھوں نے ساری جمع شُدہ خوراک نہ کھائی تھی؛ پَس اُنھوں نے ہر قسم کا تمام غلّہ جو نہ کھایا، اور اپنا سونا، اور اپنی چاندی، اور اپنی ساری قیمتی چیزیں ساتھ لیں، اور شِمال اور جنُوب دونوں میں، اور شِمالی سرزمِین اور جنُوبی سرزمِین دونوں میں اپنی اپنی زمِینوں اور جائدادوں کی طرف لوٹ گئے۔",
                "۳": "اور اُنھوں نے اُن ڈاکوؤں میں، جو مُلک میں امن قائم رکھنے کے لیے عہد میں داخل ہُوئے تھے، اور جو لامنی ہی رہنا چاہتے تھے، اُن کے شُمار کے مُطابق زمِینیں بانٹ دیں تاکہ وہ محنت کر کے اپنی کفالت کر سکیں؛ اور یُوں اُنھوں نے مُلک میں امن قائم کِیا۔",
                "۴": "اور وہ دوبارہ خُوش حال اور بڑھنے اور قُوّت پانے لگے؛ اور چھبِیسواں اور ستایئسواں برس گُزر گیا، اور مُلک میں بڑی ہم آہنگی رہی؛ اور اُنھوں نے مساوات اور اِنصاف کے مُطابق اپنے قَوانین بنائے۔",
                "۵": "اور اب مُلک میں لوگوں کی خُوش حالی میں کوئی رُکاوٹ نہ تھی، سِوا اِس کے کہ وہ گُناہ میں گِرتے۔",
                "۶": "اور اب جدجدعونی اور قاضی لکونِیّس، اور وہ قائدین جو مُقرّر کِیے گئے تھے، اُنھوں نے مُلک میں بڑا زبردست امن قائم کِیا تھا۔",
                "۷": "اور اَیسا ہُوا کہ بُہت سے شہر پھر سے تعمیر کیے گئے اور بُہت سے پُرانے شہروں کی مرمت کی گئی۔",
                "۸": "اور بُہت سی شاہ راہیں تعمیر کیں گئیں اور بُہت سی سڑکیں بنائی گئیں جو شہر بہ شہر اور ایک مُلک سے دُوسرے مُلک اور ایک جگہ سے دُوسری جگہ جاتی تھیں۔",
                "۹": "اور یُوں اٹھایئسواں برس گُزر گیا اور لوگوں کو مُسلسل امن میسر رہا۔",
                "۱۰": "مگر اَیسا ہُوا کہ اُنتِیسویں برس میں لوگوں کے درمیان میں کُچھ تکرار شُروع ہو گئی؛ اور بعض اپنی بے حد دولت کے باعث غُرور میں بڑھ گئے اور شیخی باز ہونے لگے تھے، ہاں، یعنی شِدت پسندی کی بھیانک حد تک؛",
                "۱۱": "چُوں کہ مُلک میں بُہت سارے سوداگر، اور بُہت سارے وُکلا، اور کئی عہدہ داران بھی تھے۔",
                "۱۲": "اور لوگوں کو رُتبوں کی بِنا پر، اُن کے مال و دولت کی بدولت اور اُن کی عِلمَیّت کے باعث مُمتاز سمجھا جانے لگا؛ ہاں، بعض اپنی غُربت کے باعث بے عِلم تھے، اور دُوسروں نے اپنے مال و دولت کے باعث بڑی عِلمِیّت حاصل کی تھی۔",
                "۱۳": "بعض تکبُّر میں بڑھے، جب کہ دُوسرے نہایت حلیم تھے؛ بعض لعن طعن کے بدلے لعن طعن کرتے، جب کہ دُوسرے لعن طعن اور مُصیبت اور ہر طرح کی ایذا رسانی برداشت کرتے، اور بدلے میں دوبارہ لعن طعن نہ کرتے تھے، بلکہ خُدا کے سامنے فروتن اور تائب رہتے تھے۔",
                "۱۴": "اور یُوں سارے مُلک میں بڑی عدمِ مساوات رائج ہو گئی، اِس قدر کہ کلِیسیا بِکھرنے لگی؛ ہاں، اِس قدر کہ تِیسویں برس میں سارے مُلک میں کلِیسیا تقسیم ہو گئی سِوا چند لامنوں کے جو کہ سچّے اِیمان سے رُجُوع لائے تھے؛ اور وہ اِس سے الگ نہ ہوتے تھے، کیوں کہ وہ مُستحکم اور ثابت قدم اور اَٹل، خُداوند کے حُکموں کو پُوری جاں فشانی سے ماننے کے لیے آمادہ تھے۔",
                "۱۵": "اب اِن لوگوں کی اِس بدی کی وجہ یہ تھی—شیطان نے لوگوں کو ہر طرح کی بدی میں اُکسانے، اور اُنھیں گُھمنڈ میں اُبھارنے، اِقتدار اور اِختیار اور دولت اور دُنیا کی باطل چیزوں کی تلاش کی آزمایش میں ڈالنے کے واسطے، اُن کے دِلوں پر بڑا غلبہ پالِیا تھا۔",
                "۱۶": "اور یُوں لوگوں کے دِلوں کو ہر طرح کی بدی کرنے کے لیے شیطان نے گُم راہ کِیا؛ پَس اُنھوں نے فقط چند برسوں کے لیے امن کا لُطف اُٹھایا تھا۔",
                "۱۷": "اور یُوں، تِیسویں برس کے آغاز میں—لوگ طویل مُدت سے اِبلِیس کی آزمایشوں کے حوالے ہو گئے تھے کہ وہ اُنھیں اپنی خواہش کے مُطابق جہاں بھی لے جانا چاہے لے جائے، اور وہ ہر اَیسی بدی میں پڑتے جِس کی وہ خواہش کرتا تھا، اور یُوں اِس، تیسویں سال کے شُروع میں، وہ ہولناک بدی کی حالت میں تھے۔",
                "۱۸": "اب وہ لاعِلمی میں گُناہ نہیں کرتے تھے، پَس وہ اپنی بابت خُدا کی مرضی جانتے تھے، چُوں کہ اُنھیں اِس کی تعلِیم دی گئی تھی؛ چُناں چہ اُنھوں نے دانِستہ خُدا کے خِلاف بغاوت کی تھی۔",
                "۱۹": "اب یہ لکونِیّس، اِبنِ لکونِیّس کے دِنوں میں ہُوا، کیوں کہ لکونِیّس اپنے باپ کی جگہ تخت نشین ہُوا تھا اور اُس برس لوگوں پر حُکم ران تھا۔",
                "۲۰": "اور آدمی آسمان سے اِلہام پاتے، اور سارے مُلک میں لوگوں کے درمیان میں کھڑے ہو کر، دلیری کے ساتھ لوگوں کے گُناہوں اور بدیوں پر گواہی دینے، اور مُنادی کرنے کے لیے بھیجے جانے لگے، اور مُخلصی کے مُتعلق جو خُداوند اپنے لوگوں کو دے گا، یعنی دُوسرے لفظوں میں مسِیح کے جی اُٹھنے کی گواہی دینے لگے؛ اور اُنھوں نے اُس کی موت اور دُکھوں کی بِلا خَوف گواہی دی۔",
                "۲۱": "اب بُہت سے لوگ تھے جو اُن کے سبب نہایت خفا ہُوئے، جِنھوں نے اِن باتوں کی گواہی دی؛ اور وہ جو خفا ہُوئے، وہ خاص کر اعلیٰ قاضی تھے، اور وہ اعلیٰ کاہن اور وکیل تھے؛ ہاں، وہ سب جو وکیل تھے اُن پر خفا تھے، جِنھوں نے اِن باتوں کی گواہی دی تھی۔",
                "۲۲": "اب نہ کوئی وکیل نہ قاضی اور نہ کوئی اَیسا اعلیٰ کاہن تھا، جس کے پاس کسی پر موت کی سزا دینے کا اِختیار ہوتا، سِوا اِس کے کہ سزا کے حُکم پر اُس مُلک کے حاکِم کے دست خط ہوں۔",
                "۲۳": "اب بُہتیرے تھے جِنھوں نے مسِیح کی باتوں کی بابت گواہی دی تھی، اُنھوں نے دلیری سے گواہی دی، اُن کو قاضیوں نے پکڑوا کر خُفیہ طور پر مروا دِیا تھا، تاکہ اُس مُلک کے حاکِم کو اُن کے مرنے کے بعد بھی اُن کی موت کی خبر نہ ہو۔",
                "۲۴": "اب دیکھو، یہ اُس مُلک کے قانُون کے خِلاف تھا، کہ کسی آدمی کو موت کے گھاٹ اُتار دِیا جائے، سِوا اِس کے کہ اُنھیں مُلک کے حاکِم کی طرف سے اِختیار ہو—",
                "۲۵": "پَس ضریملہ کے مُلک میں عِلاقہ کے حاکم تک، اِن قاضیوں کے خِلاف شکایت پُہنچی، جِنھوں نے خُداوند کے نبِیوں کو موت کی سزا، قانُون کے موافق نہیں دی تھی۔",
                "۲۶": "اب اَیسا ہُوا کہ وہ لوگوں کے قائم کِیے گئے قانُون کے مُوافق حراست میں لِیے گئے، اور قاضی کے سامنے پیش کِیے گئے، تاکہ اُن کے جُرم کی عدالت ہو جو اُن سے سرزد ہُوا تھا۔",
                "۲۷": "اب اَیسا ہُوا کہ اُن قاضیوں کے بُہت سے دوست اور رشتہ دار؛ اور ہم پیشہ تھے، ہاں، یعنی غالباً سارے وکیل اور وہ اعلیٰ کاہن اِکٹھے ہُوئے، اور اُن قاضیوں کے رشتہ داروں کے ساتھ مُتحد ہو گئے تھے، جِن پر قانُون کے موافق مقدمہ دائر ہونے کو تھا۔",
                "۲۸": "اور وہ ایک دُوسرے کے ساتھ عہد میں داخل ہُوئے، ہاں، یعنی اُس عہد میں جو قدیم والوں نے اُنھیں دِیا تھا، وہ عہد جو اِبلِیس کی طرف سے ساری راست بازی کے خِلاف مُتحد ہونے کے لیے دِیا گیا اور باندھا گیا۔",
                "۲۹": "پَس وہ خُداوند کے لوگوں کے خِلاف اِکٹھے ہُوئے، اور اُنھیں ہلاک کرنے، اور قتل کے جُرم میں ملوث ہونے والوں کو اِنصاف کی گرفت سے چُھڑانے کے لیے عہد میں داخل ہُوئے جِن پر قانُون کے مُوافق عمل ہونے کو تھا۔",
                "۳۰": "اور اُنھوں نے قانُون اور اپنے مُلک کے حقُوق کی سخت نافرمانی کی تھی؛ اور حاکِم کو ہلاک کرنے، اور اُس مُلک پر بادِشاہ مُقرّر کرنے کے لیے، ایک دُوسرے کے ساتھ عہد میں داخل ہُوئے، تاکہ مُلک میں کوئی آزادی نہ رہے بلکہ بادِشاہوں کی رعایا بن جائیں۔"
            },
            "7": {
                "۱": "اب دیکھو، مَیں تُمھیں دِکھاؤں گا کہ اُنھوں نے مُلک میں بادِشاہ مُقرّر نہ کِیا؛ بلکہ اُسی برس، ہاں، تِیسویں برس میں اُنھوں نے تختِ عدالت پر تباہی برپا کر دی، ہاں، مُلک کے اعلیٰ قاضی کو قتل کر دِیا تھا۔",
                "۲": "اور لوگ ایک دُوسرے کے خِلاف تقسیم ہو گئے تھے؛ اور ہر آدمی اپنے خاندان اور اپنے رشتہ داروں اور دوستوں کے مُطابق، ایک دُوسرے سے الگ ہو کر قبِیلوں میں بٹ گئے تھے؛ اور یُوں اُنھوں نے مُلک کی حُکُومت کو تباہ و برباد کر دِیا۔",
                "۳": "اور ہر قِبیلے نے اپنا سردار یا قائد مُقرّر کر لِیا؛ اور یُوں وہ قبیلے اور قبیلوں کے سردار بنے۔",
                "۴": "اب دیکھو، اُن میں کوئی شخص بھی اَیسا نہ تھا جِس کا خاندان بڑا اور کئی رشتہ دار اور دوست نہ تھے؛ پَس اُن کے قبیلے نہایت بڑے ہو گئے تھے۔",
                "۵": "اب یہ سب ہُوا تھا، اور اُن کے درمیان میں ابھی تک کوئی جنگ نہ ہُوئی تھی؛ اور یہ ساری بدی لوگوں میں اِس لیے آئی تھی کیوں کہ اُنھوں نے اپنے آپ کو شیطان کی قُوت کے سُپرد کر دِیا تھا۔",
                "۶": "اور حُکُومت کے قوانین، اُن کے دوستوں اور رشتہ داروں کی خُفیہ سازشوں کے باعث، پامال ہُوئے، جِنھوں نے نبِیوں کو قتل کِیا تھا۔",
                "۷": "اور اُنھوں نے مُلک میں شدِید فِتنہ و فساد برپا کِیا، اِس قدر کہ راست لوگ زیادہ تر بدکار ہو گئے، ہاں، اب اُن میں فقط چند لوگ راست باز رہ گئے تھے۔",
                "۸": "اور یُوں چھے برس نہ گُزرے تھے کہ بیشتر لوگ اپنی راست بازی سے یُوں پِھرے، جَیسے کُتّا اپنی قے کی طرف لوٹتا ہے، یا جیسے سُورنی دَلدل کی طرف۔",
                "۹": "اب یہ خُفیہ سازشی گروہ، جو لوگوں پر اِتنی بڑی بدی لایا تھا، وہ اِکٹھے ہُوئے، اور اپنے لیے سردار مُقرّر کِیا، جِسے وہ یعقوبؔ کہتے تھے؛",
                "۱۰": "اور اُنھوں نے اُسے اپنا بادِشاہ مانا؛ اِس لیے وہ اِس بدکار ٹولے کا بادِشاہ بن گیا؛ اور وہ اُن میں سے ایک سرغنہ تھا، جِنھوں نے اُن نبِیوں کے خِلاف اپنی آواز اُٹھائی تھی، جِنھوں نے یِسُوع کی گواہی دی تھی۔",
                "۱۱": "اور اَیسا ہُوا کہ اُن کی تعداد دُوسرے لوگوں کے قبِیلوں کی مانِند کثیر نہ تھی، جِن کا آپس میں اِتفاق تھا، سِوا اِس بات کے کہ اُن کے سرداروں نے اپنے اپنے قَوانین بنا لِیے تھے، ہر ایک نے اپنے قبِیلہ کے مُوافِق؛ اِس کے باوجُود وہ آپس میں دُشمن تھے؛ حالاں کہ وہ راست لوگ نہ تھے، تو بھی قبِیلے اُن کے خِلاف نفرت میں مُتحد تھے جو حُکُومت کو تباہ و برباد کرنے کے لیے عہد باندھ چُکے تھے۔",
                "۱۲": "پَس، یعقوبؔ جو اُس ٹولے کا بادِشاہ تھا، یہ دیکھتے ہُوئے کہ اُن کے دُشمنوں کی تعداد اُن سے زیادہ ہے، تو اُس نے اپنے لوگوں کو حُکم دِیا کہ وہ مُلک کے اِنتہائی شِمالی علاقے میں چلے جائیں، اور وہاں اپنی سلطنت قائم کریں، جب تک کہ مُخالف اُن کے ساتھ مِل نہیں جاتے (کیوں کہ اُس نے اُنھیں پھُسلایا کہ بُہتیرے مُخالف ہوں گے) اور لوگوں کے قبِیلوں کے ساتھ لڑنے کے لیے کافی مضبُوط نہیں ہو جاتے؛ اور اُنھوں نے اَیسا ہی کِیا۔",
                "۱۳": "اور اُنھوں نے پیش قدمی بڑی تیزی سے کی تھی تاکہ اُنھیں کوئی رُکاوٹ نہ ہو سکے جب تک وہ لوگوں کی پُہنچ سے دُور نہ نِکل جائیں۔ اور یُوں تِیسواں برس ختم ہُوا؛ اور یہ نِیفی کے لوگوں کے مُعاملات تھے۔",
                "۱۴": "اور اَیسا ہُوا کہ اِکتیِسویں برس میں ہر شخص اپنے خاندان، رشتہ داروں اور دوستوں، کے مُطابق، قبِیلوں میں بٹا ہُوا تھا؛ تو بھی اُنھوں نے مُعاہدہ کِیا ہُوا تھا کہ وہ ایک دُوسرے کے ساتھ جنگ نہیں کریں گے؛ مگر وہ اپنے قوانین اور اپنے طرزِ حُکُومت سے مُتفِق نہ تھے، کیوں کہ وہ سرداروں اور راہ نُماؤں کی اپنی اپنی مرضی کے مُوافِق بنائے گئے تھے۔ اَلبتہ اُنھوں نے قانُون بڑے سخت بنائے تھے تاکہ کوئی قبِیلہ دُوسرے کی خِلاف ورزی نہ کرے، یہاں تک کہ کسی حد تک مُلک میں امن قائم ہُوا؛ حالاں کہ اُن کے دِل خُداوند اپنے خُدا سے پَرے تھے، اور وہ نبِیوں کو سنگ سار کرتے اور اُنھیں اپنے درمیان سے نِکال دیتے تھے۔",
                "۱۵": "اور اَیسا ہُوا کہ نِیفی—پر فرِشتے نازل ہُوئے اور اُس کو خُداوند کی آواز بھی سُنائی دی تھی؛ پَس اُس نے فرِشتوں کو دیکھا، اور چشمِ دید گواہ ہُوا، اور اُس کو قُوت بخشی گئی تاکہ وہ مسِیح کی خِدمت کی بابت جان پائے، اور وہ اُن کا راست بازی سے بدکاری اور مکرُوہات کی طرف تیزی سے بڑھنے کا چشمِ دید گواہ بھی ہو۔",
                "۱۶": "پَس، وہ اُن کی سنگ دِلی اور اُن کی عقل کی تِیرگی کے باعث غمگین تھا—وہ اُسی برس اُن کے بِیچ میں گیا، اور خُداوند یِسُوع مسِیح پر اِیمان کے وسِیلہ سے، تَوبہ اور گُناہوں کی مُعافی کی، دلیری کے ساتھ گواہی دینے لگا۔",
                "۱۷": "اور اُس نے اُن کو بُہت سی باتوں کی تعلِیم دی؛ اور وہ سب لِکھی نہیں جا سکتیں، اور اُن کا ایک حِصّہ بھی کافی نہ ہو گا، پَس وہ اِس کتاب میں نہیں لِکھی گئیں۔ اور نِیفی نے قُوت اور بڑے اِختیار کے ساتھ خِدمت گُزاری کی۔",
                "۱۸": "اور اَیسا ہُوا کہ وہ اُس پر خفا تھے، یعنی اِس وجہ سے کہ وہ اُن کی نسبت بڑا بااِختیار تھا، کیوں کہ یہ مُمکن نہ تھا کہ وہ اُس کی باتوں پر یقِین نہ کرتے، پَس خُداوند یِسُوع مسِیح پر اُس کا اِیمان اِس قدر مضبُوط تھا کہ فرِشتے ہر روز اُس کی خِدمت کرتے تھے۔",
                "۱۹": "اور اُس نے یِسُوع کے نام سے بدرُوحوں اور ناپاک رُوحوں کو نِکالا تھا؛ اور یہاں تک کہ اُس کا بھائی جو لوگوں کے ہاتھوں سنگ سار ہُوا اور مارا گیا تھا، اُس نے بعد میں اپنے اُس بھائی کو مُردوں میں سے زِندہ کِیا تھا۔",
                "۲۰": "اور لوگوں نے یہ دیکھا، اور اُس کی گواہی دی، اور اُس کی اِس قُدرت کے باعث اُس پر خفا تھے؛ اور اُس نے لوگوں کے سامنے یِسُوع کے نام پر بُہت سے مُعجزے بھی کِیے۔",
                "۲۱": "اور اَیسا ہُوا کہ اِکتِیسواں برس گُزر گیا، اور فقط چند ہی تھے جو خُداوند کی طرف رُجُوع لائے تھے؛ لیکن جِتنے بھی رُجُوع لائے اُن سے لوگوں پر واقعی ظاہر ہُوا کہ خُداوند کا رُوح اور قُدرت اُن پر نازِل ہُوئی تھی، جو کہ یِسُوع مسِیح میں تھی، جِس پر وہ اِیمان لائے تھے۔",
                "۲۲": "اور جِتنوں میں سے بد رُوحیں نِکالی گئیں، اور اپنی بیماریوں اور اپنی کم زوریوں سے شِفا یاب ہُوئے، اُنھوں نے درحقیقت لوگوں پر ظاہر کِیا کہ خُدا کے رُوح نے اُن پر سایہ کِیا، اور شِفا یاب ہُوئے ہیں؛ اور اُنھوں نے نِشان بھی دِکھائے اور لوگوں کے درمیان میں چند مُعجزے بھی کِیے۔",
                "۲۳": "یُوں بتِیسواں برس بھی گُزر گیا۔ اور تینتِیسویں برس کے آغاز میں نِیفی نے لوگوں سے فریاد کی تھی؛ اور اُن میں تَوبہ اور گُناہوں کی مُعافی کی مُنادی کی تھی۔",
                "۲۴": "اب مَیں چاہتا ہُوں کہ تُم بھی یاد رکھو، کہ کوئی اَیسا نہ تھا جِس نے تَوبہ کی ہو اور پانی سے بپتِسما نہ لِیا ہو۔",
                "۲۵": "پَس، نِیفی نے آدمیوں کو اِس خِدمت کے لیے مُقرّر کِیا، تاکہ جو کوئی اُن کے پاس آئے اُسے پانی سے بپتِسما دِیا جائے، اور یہ خُدا کے حُضُور، اور لوگوں کے لیے گواہی ہو، کہ اُنھوں نے تَوبہ کی اور اپنے گُناہوں کی مُعافی پائی ہے۔",
                "۲۶": "اور اِس برس کے آغاز میں بُہتیروں نے بپتِسما پایا؛ اور سال کا بیشتر حِصّہ اِسی طرح گُزر گیا۔"
            },
            "8": {
                "۱": "اور اب اَیسا ہُوا کہ ہماری رُوداد کے مُطابق، اور ہم جانتے ہیں ہماری رُوداد بالکل سچّ ہے، پَس دیکھو، یہ عادِل آدمی تھا جِس نے رُوداد لِکھی—کیوں کہ اُس نے درحقیقت یِسُوع کے نام سے بُہت سے مُعجزے کِیے تھے؛ اور کوئی اَیسا شخص نہیں تھا، جو یِسُوع کے نام پر کوئی مُعجزہ کر سکتا تھا سِوا اِس کے کہ وہ اپنی ہر طرح کی بدی سے پاک کِیا گیا ہو—",
                "۲": "اور اب اَیسا ہُوا، اگر ہمارے زمانہ کے حساب سے اُس آدمی سے کوئی غلطی نہ ہُوئی ہو، تو تینتِیس برس گُزر چُکے تھے؛",
                "۳": "اور لوگ اُس نِشان کا بڑی مُستعدی سے اِنتظار کرنے لگے جو سموئیل نبی، لامنی، نے دِیا تھا، ہاں، اُس وقت کے لیے جب ساری رُویِ زمِین پر تین دِن تک تارِیکی چھا جائے گی۔",
                "۴": "اور حالاں کہ بُہت سے نِشانات دِیے جا چُکے تھے، تو بھی لوگوں میں بُہت زیادہ شک و شُبہات اور بحث و تکرار ہونے لگی۔",
                "۵": "اور اَیسا ہُوا کہ چونتِیسویں برس میں، پہلے مہینے کے چوتھے دِن، بُہت بڑا طُوفان برپا ہُوا، اَیسا کہ جو پہلے کبھی پُوری رُویِ زمِین میں نہ آیا ہو گا۔",
                "۶": "اور ایک بڑا اور ہول ناک سمُندری طُوفان بھی آیا؛ اور خَوف ناک گرج بھی تھی، یہاں تک کہ اِس نے تمام زمِین کو اَیسا ہِلا دِیا گویا ٹُکڑے ٹُکڑے ہونے کو ہو۔",
                "۷": "اور نہایت شدِید بجلی کڑکتی تھی، اَیسی کہ جو پہلے کبھی پُوری رُویِ زمِین میں رُونما نہ ہُوئی ہو۔",
                "۸": "اور ضریملہ کا شہر جلنے لگا۔",
                "۹": "اور مرونی کا شہر سَمُندر کی گہرائیوں میں ڈُوب گیا، اور اِس کے باشِندے بھی ڈُوب گئے۔",
                "۱۰": "اور مرونیہا کے شہر کی زمِین غرق ہو گئی، کیوں کہ شہر کی جگہ بُہت بڑا پہاڑ وجُود میں آ گیا۔",
                "۱۱": "اور جنُوبی سرزمِین میں بڑی شدِید اور ہول ناک تباہی مچی۔",
                "۱۲": "مگر دیکھو، شِمالی مُلک میں اور بھی زیادہ اور شِدید ہول ناک تباہی مچی؛ پَس دیکھو، سمُندری طُوفان اور گرد باد اور بادِل کی گرج اور بجلی کی کڑک اور ساری زمِین پر بُہت زیادہ بھونچال کے باعث سارے مُلک کی شَکل و صُورت تبدیل ہو گئی تھی؛",
                "۱۳": "اور شاہ راہیں ٹُوٹ گئیں، اور ہموار سڑکیں تباہ ہو گئیں، اور کئی ہموار جگہیں ناہموار ہو گئیں۔",
                "۱۴": "اور کئی بڑے بڑے اور معرُوف و مشہُور شہر ڈُوب گئے، اور کئی جل گئے، اور کئی یہاں تک ہِل گئے کہ اُن کی عِمارتیں زمِین بوس ہو گئیں، اور اُن میں بسنے والے ہلاک ہو گئے، اور اُن کے آباد مقامات ویران و سُنسان ہو گئے۔",
                "۱۵": "اور چند شہر تھے جو بچ گئے تھے؛ لیکن اُن کا بے حد نُقصان ہُوا تھا، اور اُن میں بسنے والے بُہت سے تھے جو ہلاک ہو گئے تھے۔",
                "۱۶": "اور بعض کو گرد باد لے اُڑے؛ اور کوئی شخص نہیں جانتا وہ کہاں گئے، صرف وہ اِتنا جانتے تھے کہ وہ لے جائے گئے۔",
                "۱۷": "اور یُوں تمام رُویِ زمِین سمُندری طُوفانوں، اور بادِلوں کی گرج، اور بجلی کی کڑک، اور بھونچال کے باعث بے شکل ہو گئی۔",
                "۱۸": "اور دیکھو، چٹانیں ٹُکڑے ٹُکڑے ہو گئیں؛ وہ تمام رُویِ زمِین بوس ہو گئیں، یہاں تک کہ اُن کے ٹُوٹے ہُوئے ٹُکڑے، ساری رُویِ زمِین پر، اور اُس کے شگافوں میں اور دراڑوں میں، جا گرے۔",
                "۱۹": "اور اَیسا ہُوا کہ جب بادِلوں کا گرجنا، اور بجلیوں کا کڑکنا، اور طُوفانوں اور آندھیوں اور زمِین کے زلزلوں کا رُکنا ہُوا—پَس دیکھو، یہ قریباً تین گھڑیوں تک جاری رہا؛ اور بعض کہتے تھے کہ اِس سے زیادہ مُدت تھی، بہرکیف، یہ تمام بڑے بڑے اور ہیبت ناک کام قریباً تین گھڑیوں کے دَورانیہ میں واقع ہُوئے—اور پھر دیکھو، رُویِ زمِین پر تارِیکی چھا گئی۔",
                "۲۰": "اور اَیسا ہُوا کہ ساری رُویِ زمِین پر گہرا اندھیرا چھایا ہُوا تھا، اِس قدر کہ اُس کے باشندے جو ہلاک نہ ہُوئے تھے تارِیکی کا بادِل محسُوس کر سکتے تھے؛",
                "۲۱": "اور تارِیکی کے سبب سے، کوئی روشنی نہ کی جا سکتی تھی، نہ ہی چراغوں سے، نہ ہی مشعلوں، نہ ہی کسی عُمدہ اور نہایت خُشک لکڑی سے آگ جلائی جا سکتی تھی، تو اِس لیے بالکل کوئی روشنی نہ کی جا سکتی تھی؛",
                "۲۲": "اور اُجالا بالکُل دِکھائی نہ دیتا تھا، نہ آگ، نہ ٹِمٹماہٹ، نہ سُورج، نہ چاند، نہ سِتارے، پَس رُویِ زمِین پر تارِیکی کی شدِید اور گہری کہُر تھی۔",
                "۲۳": "اور اَیسا ہُوا کہ تین دِن تک یہی ماجرا رہا کہ کوئی روشنی دِکھائی نہ دی؛ اور سب لوگوں میں بُہت زیادہ ماتم، رونا اور نوحہ رہا؛ ہاں، اُس تارِیکی اور بڑی تباہی کے سبب سے جو اُن پر نازِل ہُوئی تھی، لوگوں کا کراہنا بڑا شدِید تھا۔",
                "۲۴": "اور ایک جگہ پر اُنھیں یُوں چیختے چِلّاتے سُنا گیا: کاش ہم نے اُس بڑے اور ہول ناک دِن سے پہلے تَوبہ کر لی ہوتی، تو ہمارے بھائی بچ گئے ہوتے، اور اُس بڑے شہر ضریملہ میں جل نہ گئے ہوتے۔",
                "۲۵": "اور دُوسری جگہ وہ روتے اور ماتم کرتے ہُوئے، یُوں کہتے تھے: کاش کہ ہم نے اِس عظیم اور مُہیب دِن سے پہلے تَوبہ کر لی ہوتی، اور نبِیوں کو قتل اور سَنگ سار اور باہر نہ نِکالا ہوتا؛ تو ہماری مائیں اور ہماری پیاری بیٹیاں، اور ہماری اَولاد بچ جاتی، اور اُس بڑے شہر مرونیہا میں دفن نہ ہوتے۔ اور یُوں لوگوں کا ماتم اور نوحہ بُہت زیادہ شدِید اور ہول ناک تھا۔"
            },
            "9": {
                "۱": "اور اَیسا ہُوا کہ زمِین کے تمام باشِندوں کے درمیان میں کُل رُویِ زمِین پر، کوئی آواز یہ کہتے ہُوئے، پُکارتی تھی:",
                "۲": "اَفسوس، اَفسوس، اَفسوس اِن لوگوں پر؛ اَفسوس کُل رُویِ زمِین کے باشندوں پر سِوا اِس کے کہ وہ تَوبہ کریں، کیوں کہ اِبلِیس قہقہہ مارتا ہے، اور اُس کے فرشتے میرے لوگوں کے پیارے بیٹوں اور بیٹیوں کے قتل کے باعث شادمانی کرتے ہیں؛ اور یہ اُن کی بدی اور مکرُوہات کے سبب سے ہے کہ وہ ہلاک ہُوئے ہیں!",
                "۳": "دیکھو، مَیں نے ضریملہ کے بڑے شہر، اور اُس کے باشِندوں کو آگ سے جلا دِیا۔",
                "۴": "اور دیکھو، مَیں نے مرونی کے اُس بڑے شہر کو سَمُندر میں غرق ہونے، اور اُس کے باشندوں کو غرقِ آب کرنے کا حُکم دِیا۔",
                "۵": "اور دیکھو، مَیں نے اپنے سامنے سے اُن کی بدیوں اور مکرُوہات کو چُھپانے کے لیے، مرونیہا کے اُس بڑے شہر، اور اُس کے باشِندوں کو مٹی میں دفن کر دِیا، تاکہ نبِیوں اور مُقدّسین کا خُون اُن کے خِلاف میرے حُضُور پھر نہ آئے۔",
                "۶": "اور دیکھو، مَیں نے جَلجال کے شہر کو غرق، اور اُس کے باشِندوں کو زمِین کی گہرائیوں میں دفن کرنے کا حُکم دِیا ہے۔",
                "۷": "ہاں، اور مَیں نے عونیہا کے شہر اور اُس کے باشِندوں، اور موقم کے شہر اور اُس کے باشِندوں اور یروشلِیم کے شہر اور اُس کے باشِندوں؛ اور اُن کی بدیوں کو اپنے سامنے سے مِٹانے اور اُن کی جگہ پانیوں کو لے لینے کا حُکم دِیا تاکہ نبِیوں اور مُقدّسین کا خُون اُن کے خِلاف میرے حُضُور پھر نہ آئے۔",
                "۸": "اور دیکھو، جدیاندی کے شہر، اور جدعومنا کے شہر، اور یعقوبؔ کے شہر، اور جمجمنو کے شہر، اِن سب کو مَیں نے غرق کرا دِیا ہے، اور اِن کی جگہ پہاڑ اور وادیاں بنا دی ہیں؛ اور اپنے سامنے سے اُن کی بدی اور مکرُوہات کو مِٹانے کے لیے اِن کے باشِندوں کو زمِین کی گہرائیوں میں دفن کر دِیا تاکہ نبِیوں اور مُقدّسین کا خُون اُن کے خِلاف میرے حُضُور پھر نہ آئے۔",
                "۹": "اور دیکھو، وہ عظیم شہر یعقوبؔ، جِس میں یعقوبؔ بادِشاہ کے لوگ بستے تھے، اُن کے گُناہوں اور اُن کی بدیوں کے باعث، اُن کی خُفیہ قتل و غارت اور سازشوں کے باعث؛ جو کہ ساری زمِین کی بدیوں سے بڑھ کر تھیں؛ مَیں نے اُنھیں آگ سے جلا دینے کا حُکم دِیا، کیوں کہ یہی تھے جِنھوں نے میرے لوگوں کا سکُون اور مُلک کی حُکُومت کو تباہ کِیا؛ پَس مَیں نے اُنھیں اپنے حُضُور سے فنا کرنے کے لیے جلانے کا حُکم دِیا تاکہ نبِیوں اور مُقدّسین کا خُون اُن کے خِلاف میرے حُضُور پھر نہ آئے۔",
                "۱۰": "اور دیکھو، مَیں نے لامن کے شہر، اور یوس کے شہر، اور جد کے شہر، اور قیسقمن کے شہر کو آگ سے جلانے کا حُکم دِیا، اور اُن کے باشِندوں کو، نبِیوں کو باہر نِکال دینے میں اُن کی بدی کے باعث، اور اُنھیں سَنگ سار کرنے کے باعث، جِنھیں مَیں نے اُن کی بدیاں اور مکرُوہات بتانے کے لیے بھیجا تھا۔",
                "۱۱": "اور کیوں کہ اُنھوں نے سب کو باہر نِکال دِیا، تاکہ اُن کے درمیان میں کوئی راست باز نہ رہے، تو مَیں نے آگ بھیجی اور اُن کو فنا کر دِیا، تاکہ اُن کی بدکاری اور اُن کی مکرُوہات میرے سامنے سے چُھپ جائیں، تاکہ اُن نبِیوں اور مُقدّسین کا خُون زمِین سے مُجھے اُن کے خِلاف نہ پُکارے، جِنھیں مَیں نے اُن کے درمیان میں بھیجا تھا۔",
                "۱۲": "اور میں نے اِس مُلک اور اِن لوگوں پر اُن کی بدکاری اور اُن کی مکرُوہات کے سبب سے بُہت زیادہ تباہ کاریاں نازِل کرنے کا حُکم دِیا۔",
                "۱۳": "آہ تُم سب جو بچائے گئے ہو، کیوں کہ تُم اُن کی نِسبت زیادہ راست باز تھے، کیا تُم اب میری طرف واپس نہ پِھرو گے، اور اپنے گُناہوں سے تَوبہ کرو گے، اور رُجُوع لاؤ گے، تاکہ میں تُمھیں شِفا دُوں؟",
                "۱۴": "ہاں، مَیں تُجھ سے سچّ کہتا ہُوں، اگر تُو میرے پاس آئے گا تو اَبَدی زِندگی پائے گا۔ دیکھ، میرے رحم کا بازُو تیری طرف بڑھا ہُوا ہے، اور جو کوئی پاس آئے گا، اُس کو مَیں قبُول کرُوں گا؛ اور مُبارک ہیں وہ جو میرے پاس آتے ہیں",
                "۱۵": "دیکھو، مَیں یِسُوع مسِیح ہُوں، خُدا کا بیٹا۔ مَیں نے اَفلاک اور زمِین کو خلق کِیا، اور ہر اُس شَے کو جو اُن میں موجُود ہے۔ مَیں اَزل سے باپ کے ساتھ تھا۔ مَیں باپ میں ہُوں، اور باپ مُجھ میں ہے؛ اور مَیں نے باپ کے نام کو جلال دِیا ہے۔",
                "۱۶": "مَیں اپنوں میں آیا، اور میرے اپنوں نے مُجھے قبُول نہ کِیا۔ اور میری آمد کی بابت نوِشتے پُورے ہوتے ہیں۔",
                "۱۷": "اور جِتنوں نے مُجھے قبُول کِیا، مَیں نے اُنھیں بخشا کہ وہ خُدا کے فرزند بنیں؛ اور یعنی جِتنے میرے نام پر اِیمان لائیں گے، پَس دیکھو، مُخلصی میرے وسیلہ سے آتی ہے، اور مُوسیٰ کی شریعت مُجھ میں پُوری ہوتی ہے۔",
                "۱۸": "دُنیا کا نُور اور زِندگی مَیں ہُوں۔ الفا اور اومیگا مَیں ہُوں، اِبتدا و اِنتہا۔",
                "۱۹": "اور تُم مزید میرے حُضُور ذبِیحوں کی نذر نہیں چڑھاؤ گے؛ ہاں، تُمھاری قُربانیاں اور سوختنی قُربانیاں تمام ہوں گی، پَس مَیں نہ تُمھاری کوئی سوختنی قُربانی اور نہ کسی قِسم کی تُمھاری نذر قبُول کرُوں گا۔",
                "۲۰": "اور تُم پشیمان رُوح اور شِکستہ دِل کی قُربانی میرے حُضُور گُزرانو گے۔ اور جو کوئی میرے پاس پشیمان رُوح اور شِکستہ دِل کے ساتھ آتا ہے، مَیں اُس کو آگ کے ساتھ اور رُوحُ القُدس کے ساتھ بپتِسما دُوں گا، یعنی بنی لامن کی طرح، مُجھ پر اُن کے اِیمان کے باعث جب وہ رُجُوع لائے تھے، تو اُنھوں نے آگ کے ساتھ اور رُوحُ القُدس کے ساتھ بپتِسما پایا تھا، اور اِس بات کا اُنھیں عِلم نہ تھا۔",
                "۲۱": "دیکھو، مَیں اِس جہان میں دُنیا کو مُخلصی دینے آیا ہُوں، اِس دُنیا کو گُناہ سے نجات دینے کے واسطے۔",
                "۲۲": "پَس، جو تَوبہ کرتا اور چھوٹے بچّہ کی مانِند میرے پاس آتا ہے، مَیں اُسے قبُول کرُوں گا، پَس آسمان کی بادِشاہی ایسوں ہی کی ہے۔ دیکھو، مَیں نے ایسوں ہی کے لیے اپنی جان دی، اور اِسے دوبارہ لے لِیا ہے؛ پَس تَوبہ کرو، اور زمِین کی اِنتہاؤ تُم میرے پاس آؤ، اور نجات پاؤ۔"
            },
            "10": {
                "۱": "اور اب دیکھو اَیسا ہُوا کہ مُلک کے سارے لوگوں نے یہ باتیں سُنیں، اور اِن کی گواہی دی۔ اور اِن باتوں کے بعد کئی گھڑیوں تک مُلک میں خاموشی چھائی رہی؛",
                "۲": "پَس لوگوں کی حیرانی اِس قدر زیادہ تھی کہ اُنھوں نے اپنے رشتہ داروں کے لیے، جو مارے گئے تھے، نوحہ اور آہ و نالا بند کر دِیا تھا، اِس لیے کئی گھڑیوں تک سارے مُلک میں خاموشی چھائی رہی۔",
                "۳": "اور اَیسا ہُوا کہ لوگوں کو پھر یہ آواز آئی، اور سب لوگوں نے سُنی، اور اُس کی گواہی دی، اور کہا:",
                "۴": "آہ، اِن برباد عظیم اُلشان شہروں کے اے لوگو، جو یعقُوب کی نسل ہو، ہاں، جو اِسرائیل کے گھرانے کے ہو، جِس طرح مُرغی اپنے چُوزوں کو اپنے پروں تلے جمع کرتی ہے، کتنی بار مَیں نے تُمھیں اُسی طرح جمع کِیا ہے، اور تُمھاری پرورش کی ہے۔",
                "۵": "اور پھر، کتنی بار مَیں نے چاہا کہ جِس طرح مُرغی اپنے بچّوں کو اپنے پروں تلے جمع کرتی ہے، ہاں، اے اِسرائیل کے گھرانے کے لوگو، تُم جو نابُود ہو چُکے ہو؛ ہاں، اے اِسرائیلؔ کے گھرانے کے لوگو، جو یروشلِیم میں بستے ہو، اُسی طرح تُم جو نابُود ہو چُکے ہو، کِتنی بار مَیں نے چاہا کہ تُمھیں جمع کر لُوں جِس طرح مُرغی اپنے بچّوں کو پروں تلے جمع کرتی ہے، مگر تُم نے نہ چاہا۔",
                "۶": "آہ، اِسرائیل کے گھرانے، جِس کو مَیں نے بچایا ہے، کتنی بار مَیں تُجھے جمع کرُوں گا جِس طرح مُرغی اپنے چُوزوں کو اپنے پروں تلے جمع کرتی ہے، اگر تم تَوبہ کرو اور دِل کے کامِل اِرادے کے ساتھ میری طرف رجوع لاؤ گے۔",
                "۷": "لیکن اگر اَیسا نہیں، تو اے اِسرائیل کے گھرانے، تیرے باپ دادا کے عہد کے پُورے ہونے کے وقت تک تیرے مسکن ویران ہو جائیں گے۔",
                "۸": "اور اب اَیسا ہُوا کہ لوگ یہ باتیں سُننے کے بعد، دیکھو، وہ پھر اپنے رشتہ داروں اور دوستوں کی موت کے سبب سے رونے اور آہ و نالہ کرنے لگے۔",
                "۹": "اور اَیسا ہُوا کہ اِسی طرح تین دِن گُزرے۔ اور یہ صبح کا وقت تھا اور رُویِ زمِین پر سے اندھیرا چھٹ گیا، اور زمِین کا کانپنا ختم ہُوا اور چٹانوں کی ٹوٹ پھُوٹ ختم ہُوئی، اور ہولناک آہ و پُکار رُک گئی اور ہر قِسم کے کُہرام کا شور بھی تھم گیا۔",
                "۱۰": "اور زمِین دوبارہ ایک ہُوئی، یعنی یہ مُستحکم ہو گئی؛ اور اُن لوگوں کا ماتم اور آہ و نالہ ختم ہُوا، جو زِندہ بچ گئے تھے؛ اور اُن کا ماتم شادمانی میں بدل گیا؛ اُن کے نوحے اُن کو مخلصی دینے والے خُداوند یسوع مسیح کی تمجید اور شکر گزاری میں بدل گئے۔",
                "۱۱": "اور اِس زمانہ تک وہ نوِشتے پُورے ہوئے جو نبیوں نے بیان کِیے تھے۔",
                "۱۲": "اور لوگوں کا وہ حِصّہ بچا لیا گیا جو زیادہ راست باز تھا، اور یہ وہی تھے جِنھوں نے نبیوں کو قبُول کِیا اور اُن کو سنگ سار نہ کِیا؛ اور یہ وہ تھے جِنھوں نے مُقدّسِین کا لہُو نہ بہایا تھا، جِنھیں بچایا گیا تھا—",
                "۱۳": "اور وہ بچائے گئے اور زمِین میں غرق اور دفن نہ ہُوئے؛ اور وہ سَمُندر کی اتھاہ گہرائیوں میں غرق نہ کِیے گئے؛ اور نہ وہ آگ سے جلائے گئے، نہ اُن پر کوئی شَے گِری اور نہ موت نے کُچلا؛ اُنھیں بگُولا نہ لے اُڑا؛ نہ دھوئیں اور تارِیکی کے بادِل نے اُن پر غلبہ پایا۔",
                "۱۴": "اور اب، جو کوئی پڑھے، وہ سمجھ لے؛ جِس کے پاس صحائف ہوں، وہ اُن کا بغور مُطالعہ کرے، اور دیکھے اور جانے کہ کیا یہ اموات اور تباہ کاریاں، آگ کی وجہ سے، اور دھوئیں کی وجہ سے، اور طُوفان کی وجہ سے، اور گرد باد کی وجہ سے، اور زمِین کے پھٹنے کی وجہ سے اُن کا غرق ہونا آیا یہ اَموات اور تباہ کاریاں، اور یہ ساری باتیں ظاہر نہیں کرتیں کہ کئی پاک نبیوں کی نبُوّتیں پُوری ہُوئیں ہیں۔",
                "۱۵": "دیکھو، مَیں تُم سے کہتا ہُوں، ہاں، مسِیح کی آمد کی بابت اِن باتوں کی گواہی بہتیروں نے دی ہے، اور اِن باتوں کی گواہی کے باعث قتل ہُوئے ہیں۔",
                "۱۶": "ہاں، ذینوس نبی نے اِن باتوں کی گواہی دی، اور ذینوق نے اِن باتوں کی بابت کہا، کیوں کہ اُنھوں نے خاص کر ہمارے مُتعلق گواہی دی تھی، جو اُن کی نسل کے بقیہ ہیں۔",
                "۱۷": "دیکھو، ہمارے باپ یعقُوب نے بھی یُوسف کی نسل کے بقیہ کے مُتعلق گواہی دی۔ اور دیکھو، کیا ہم یُوسف کی نسل کے بقیہ نہیں ہیں؟ اور یہ باتیں جو ہماری گواہی دیتی ہیں، کیا وہ پیتل کے اَوراق پر لِکھی ہُوئی نہیں ہیں، جِنھیں ہمارا باپ لِحی یروشلِیم سے لایا تھا؟",
                "۱۸": "اور اَیسا ہُوا کہ چونتِیسویں برس کے اِختتام پر، دیکھو، مَیں تُمھیں دِکھاوں گا کہ نِیفی کے وہ لوگ جو بچائے گئے، اور وہ بھی جو بنی لامن کہلاتے تھے، جِن کو بچایا گیا تھا، اُن پر بڑا فضل دِکھایا گیا ہے، اور اُن کے سروں پر بڑی افضل رحمتوں کو اُنڈیلا گیا ہے، اِس حد تک کہ مسِیح کے آسمانوں پر اُٹھائے جانے کے فوراً بعد اُس نے خُود کو اُن پر واقعی ظاہر کِیا—",
                "۱۹": "اُن پر بدنی صُورت میں ظاہر ہوتا ہے، اور اُنھیں معرفت و فضل عطا کرتا ہے؛ اور اُس کی خِدمت گُزاری کا حال بعد ازاں بیان کِیا جائے گا۔ پَس اِس وقت میں اپنی باتیں ختم کرتا ہُوں۔"
            },
            "11": {
                "intro": "جب بھِیڑ فراوانی کے مُلک میں جمع تھی، تو بنی نِیفی پر یِسُوع مسِیح نے اپنے آپ کو ظاہر کِیا، اور اُن کی خِدمت کی تھی؛ اور اِس طریقت سے اُس نے اپنے آپ کو اُن پر ظاہر کِیا۔",
                "۱": "اور اب اَیسا ہُوا کہ نِیفی کی قَوم کا بُہت بڑا ہجوم ہَیکل کے اِرد گرد جمع تھا، جو فراوانی کے مُلک میں ہے، وہ ایک دُوسرے کے ساتھ حیرت اور تعجب کا اِظہار کر رہے تھے، اور وہ بڑی اور شان دار تبدیلی کو جو رُونُما ہُوئی تھی ایک دُوسرے کو دِکھا رہے تھے۔",
                "۲": "اور وہ اِس یِسُوع مسِیح کی بابت بھی باتیں کر رہے تھے، جِس کی موت کی بابت نِشان دِیا گیا تھا۔",
                "۳": "اور اَیسا ہُوا کہ جب وہ ایک دُوسرے سے یہی باتیں کر رہے تھے، تو اُنھوں نے آواز سُنی جو گویا آسمان سے آتی ہو؛ اور اُنھوں نے اِردگِرد نظر دَوڑائی، پَس جو آواز اُنھوں نے سُنی اُس کو وہ سمجھ نہ سکے؛ اور نہ یہ کرخت آواز تھی، نہ یہ بُلند آواز تھی؛ بلکہ، اِس آواز کے دِھیمے ہونے کے باوجُود یہ اُن کی رُوح تک سرایت کر گئی جِنھوں نے اِس کو سُنا، اِس قدر کہ اُن کے جسم کا کوئی حِصّہ اَیسا نہ تھا جِس کو اِس نے لرزا نہ دِیا ہو؛ ہاں، وہ اُن کی عین رُوح تک سرایت کر گئی تھی، اور اُن کے دِلوں کو گرم جوشی سے بھر دِیا تھا۔",
                "۴": "اور اَیسا ہُوا کہ اُنھوں نے آواز کو دوبارہ سُنا، اور اِس کو سمجھ نہ سکے۔",
                "۵": "اور پھر تِیسری مرتبہ اُنھوں نے آواز سُنی، اور اپنے کان کھولے تاکہ اِس کو سُنیں؛ اور اُن کی آنکھیں اُس آواز کی جانب تھیں؛ اور اُنھوں نے آسمان کی طرف بڑے غَور سے دیکھا، جہاں سے یہ آواز آتی تھی۔",
                "۶": "اور دیکھو، تِیسری مرتبہ اُنھوں نے اُس آواز کو سمجھا جو اُنھیں سُنائی دی؛ اور اِس نے اُن سے کہا:",
                "۷": "دیکھو میرا بیٹا المحبُوب، جِس سے مَیں بُہت خُوش ہُوں، جِس سے مَیں نے اپنے نام کو جلال دِیا ہے—تُم اِس کی سُنو۔",
                "۸": "اور اَیسا ہُوا کہ جب اُنھوں نے سمجھ پائی تو اُنھوں نے اپنی آنکھیں دوبارہ آسمان کی طرف اُٹھائیں؛ اور دیکھو، اُنھوں نے ایک ہستی کو آسمان سے نیچے اُترتے دیکھا؛ اور وہ سفید چُغا میں ملبُوس تھی؛ اور وہ ہستی نیچے اُتری اور اُن کے درمیان کھڑی ہُوئی؛ اور سارے ہجُوم کی آنکھیں اُس کی طرف لگ گئی تھیں، اور اُنھیں ایک دُوسرے سے بات کرنے کی جُرأت نہ ہُوئی تھی، اور نہ وہ جانتے تھے کہ اِس کے معنی کیا ہیں، پَس اُنھوں نے سمجھا کہ یہ کوئی فرِشتہ ہے جو اُن پر ظاہر ہُوا ہے۔",
                "۹": "اور اَیسا ہُوا کہ اُس نے اپنا ہاتھ آگے بڑھایا اور لوگوں سے یہ کہہ کر کلام کرنے لگا:",
                "۱۰": "دیکھو، مَیں یِسُوع مسِیح ہُوں، جِس کی بابت نبیوں نے گواہی دی کہ دُنیا میں آئے گا۔",
                "۱۱": "اور دیکھو، مَیں دُنیا کا نُور اور زِندگی ہُوں؛ اور مَیں نے اُس تلخ پیالہ میں سے پِیا ہے جو باپ نے مُجھے دِیا، اور مَیں نے دُنیا کے گُناہوں کو اُٹھا کر باپ کو جلال دِیا ہے، اور اَیسا کرنے سے مَیں نے اَزل سے ہر بات میں باپ کی مرضی پُوری کی ہے۔",
                "۱۲": "اور اَیسا ہُوا کہ جب یِسُوع یہ باتیں کہہ چُکا تو سارا ہجوم زمین پر سجدہ ریز ہوگیا؛ پَس اُنھیں یاد آیا کہ اُن کے درمیان میں یہ نبُوت کی گئی تھی کہ مسِیح آسمان پر جانے کے بعد اپنے آپ کو اُن پر ظاہر کرے گا۔",
                "۱۳": "اور اَیسا ہُوا کہ خُداوند یہ کہہ کر اُن سے کلام کرنے لگا:",
                "۱۴": "اُٹھو اور میرے پاس آؤ، تاکہ تُم اپنے ہاتھ میری پسلی میں ڈالو، اور یہ کہ تُم میرے ہاتھوں اور پیروں میں کِیلوں کے نِشان محسُوس کرو، تاکہ تُم یہ جان لو کہ مَیں اِسرائیل کا خُدا اور ساری دُنیا کا خُدا ہُوں اور مَیں جہان کے گُناہوں کی خاطر مُؤا ہُوں۔",
                "۱۵": "اور اَیسا ہُوا کہ لشکر آگے بڑھا، اور اپنے ہاتھ اُس کی پسلی میں ڈالے، اور اُس کے ہاتھوں اور اُس کے پیروں میں کِیلوں کے نِشان محسُوس کِیے؛ اور اُنھوں نے باری باری جا کر اَیسا کِیا، یہاں تک کہ وہ سب گئے، اور اپنی آنکھوں سے دیکھا اور اپنے ہاتھوں سے محسُوس کِیا، اور یقِینی طور سے پہچان گئے اور گواہی دی، کہ یہ وہی ہے جِس کی بابت نبیوں نے لِکھا کہ وہ آئے گا۔",
                "۱۶": "اور جب وہ سب آگے جا چُکے اور خُود دیکھ چُکے تو وہ سب یک آواز ہو کر یہ پُکارنے لگے:",
                "۱۷": "ہوشعنا! خُدا تعالیٰ کا نام مُبارک ہو! اور وہ یِسُوع کے قدموں میں سجدہ ریز ہُوئے اور اُس کی تمجید کی۔",
                "۱۸": "اور اَیسا ہُوا کہ اُس نے نِیفی کو مُخاطب کِیا (کیوں کہ نِیفی بھی ہجُوم میں تھا) اور اُس نے اُسے حُکم دِیا کہ وہ آگے آئے۔",
                "۱۹": "اور نِیفی اُٹھا اور آگے بڑھا، اور وہ خُداوند کے حُضُور سجدہ ریز ہُوا اور اُس کے قدموں کو چُوما۔",
                "۲۰": "اور خُداوند نے اُسے اُٹھنے کا حُکم دِیا۔ اور وہ اُٹھا اور اُس کے حُضُور کھڑا ہو گیا۔",
                "۲۱": "اور خُداوند نے اُس سے کہا: مَیں تُجھے یہ قُدرت اور اِختیار عطا کرتا ہُوں کہ جب مَیں آسمان پر دوبارہ چلا جاؤں تو تُو اِن لوگوں کو بپتِسما دینا۔",
                "۲۲": "اور پھر خُداوند نے دُوسروں کو بُلایا، اور اُنھیں بھی یہی کہا؛ اور اُس نے اُنھیں بپتِسما دینے کی قُدرت اور اِختیار بخشا۔ اور اُس نے اُن سے کہا: تُم اِس طرح سے بپتِسما دینا؛ اور تُم میں کوئی تکرار نہ ہوں گی۔",
                "۲۳": "مَیں تُم سے سچّ کہتا ہُوں، جو کوئی تُمھارے کلام کے وسِیلہ سے تَوبہ کرتا، اور میرے نام پر بپتِسما پانے کی نِیّت کرتا ہے تو، تُم اِنھیں اِس طرح بپتِسما دینا—دیکھو، تُم پانی میں جا کر کھڑے ہونا، اور اُنھیں میرے نام پر بپتِسما دینا۔",
                "۲۴": "اور اب دیکھو، یہ وہ کلمات ہیں جو تُمھیں کہنے ہوں گے، اُن کا نام پُکار کر یُوں کہنا:",
                "۲۵": "مَیں یِسُوع مسِیح سے اِختِیار پا کر تُجھے باپ، اور بیٹے، اور رُوحُ القُدس کے نام سے بپتسما دیتا ہوں۔ آمین۔",
                "۲۶": "اور تب تُم اَنھیں پانی میں غوطہ دینا، اور پھر پانی میں سے باہر نِکال لینا۔",
                "۲۷": "اور تُم اِس طریق کے مُوافِق میرے نام پر بپتسما دینا؛ پَس دیکھو، میں تُم سے سچّ کہتا ہُوں، کہ باپ، اور بیٹا، اور رُوح القُدس ایک ہیں؛ اور مَیں باپ میں ہُوں اور باپ مُجھ میں ہے، اور باپ اور مَیں ایک ہیں۔",
                "۲۸": "اور جِس طرح مَیں نے تُمھیں حُکم دِیا ہے تُمھیں اُسی طرح بپتِسما دینا ہوگا۔ تُم میں تفرقے نہ ہوں، جَیسا کہ اب تک ہوتے رہے ہیں؛ نہ میری تعلِیم کے نکات کی بابت تُمھارے درمیان میں فِتنے پَیدا ہوں، جَیسا کہ اب تک ہوتے رہے ہیں۔",
                "۲۹": "پَس، مَیں تُم سے سچّ سچّ کہتا ہُوں، جِس میں فَساد کی رُوح ہے وہ مُجھ سے نہیں، بلکہ اِبلِیس سے ہے، جو فِتنہ و فَساد کا باپ ہے، اور وہ اِنسان کے دِل کو ایک دُوسرے کے خِلاف، غیظ و غصب کے ساتھ، جھگڑا کرنے کے لِیے اُبھارتا ہے۔",
                "۳۰": "دیکھو، میری تعلِیم یہ نہیں ہے، کہ اِنسان کے دِل کو ایک دُوسرے کے خِلاف، غیظ و غصب کے ساتھ اُبھارے؛ بلکہ میری تعلِیم یہ ہے کہ اَیسی باتوں سے چُھٹکارا پایا جائے۔",
                "۳۱": "دیکھو، مَیں تُم سے سچّ سچّ کہتا ہُوں، مَیں تُم میں اپنی تعلِیم کا اِعلان کرُوں گا۔",
                "۳۲": "اور میری تعلِیم یہ ہے، اور یہ وہ تعلِیم ہے جو میرے باپ نے مُجھے دی ہے؛ اور مَیں باپ کی گواہی دیتا ہُوں، اور باپ میری گواہی دیتا ہے، اور رُوح القُدس باپ کی اور میری گواہی دیتا ہے؛ اور میں گواہی دیتا ہُوں کہ باپ ہر جگہ، سب اِنسانوں کو، تَوبہ کرنے اور مُجھ پر اِیمان لانے کا حُکم دیتا ہے۔",
                "۳۳": "اور جو کوئی مُجھ پر اِیمان لاتا، اور بپتِسما پاتا ہے، وہی نجات پائے گا؛ اور یہ وہ ہیں جو آسمان کی بادِشاہی کے وارِث ہوں گے۔",
                "۳۴": "اور جو مُجھ پر اِیمان نہیں لاتا، اور بپتِسما نہیں پاتا، مُجرم ٹھہرایا جائے گا۔",
                "۳۵": "مَیں تُم سے سچّ، سچّ، کہتا ہُوں، کہ یہی میری تعلِیم ہے، اور مَیں باپ کی طرف سے اِس کی گواہی دیتا ہوں؛ اور جو کوئی مُجھ پر اِیمان لاتا ہے باپ پر بھی اِیمان لاتا ہے؛ اور اُس کو باپ میری گواہی دے گا، پَس وہ آگ اور رُوح القُدس کے ساتھ اُس کو گواہی دے گا۔",
                "۳۶": "اور یُوں باپ میری گواہی دے گا، اور رُوح القُدس اُس کو میری اور باپ کی گواہی دے گا؛ پَس باپ اور مَیں اور رُوح القُدس ایک ہیں۔",
                "۳۷": "اور مَیں تُم سے پھر کہتا ہُوں، ضرُور ہے کہ تُم تَوبہ کرو، اور چھوٹے بچّہ کی مانِند بنو، اور میرے نام پر بپتِسما لو، ورنہ تُم کسی طور پر یہ چیزیں نہیں پا سکتے۔",
                "۳۸": "اور مَیں تُم سے پِھر کہتا ہُوں، لازِم ہے کہ تُم تَوبہ کرو، اور میرے نام سے بپتِسما پاؤ، اور چھوٹے بچّہ کی مانِند بنو، یا پِھر تُم ہرگِز خُدا کی بادِشاہی کے وارِث نہیں ٹھہر سکتے۔",
                "۳۹": "مَیں تُم سے سچّ سچّ کہتا ہُوں، کہ یہی میری تعلِیم ہے، اور جِنھوں نے اِس پر بُنیاد رکھی اُنھوں نے میری چٹان پر بُنیاد رکھی، اور دوزخ کے پھاٹک اُن پر غالِب نہ آئیں گے۔",
                "۴۰": "اور جو کوئی اِس سے کم یا زیادہ کا اِعلان کرتا ہے، اور اِسے میری تعلِیم کے طور پر قائم کرتا ہے، وہ اِبلِیس کی طرف سے ہے، اور اُس کی تعمیر میری چٹان پر نہیں؛ بلکہ وہ ریتلی بُنیاد پر تعمیر کرتا ہے، اور جب سیلاب آتے اور آندھیاں اُنھیں نقصان پُہنچاتی ہیں تو جہنم کے دروازے ایسوں کو قبُول کرنے کے لیے کُھلے رہتے ہیں۔",
                "۴۱": "پَس اِس اُمّت کے پاس جاؤ، اور جو کلام میں نے عطا کِیا ہے، زمین کی اِنتہاؤں تک اُس کی مُنادی کرو۔"
            },
            "12": {
                "۱": "اور اَیسا ہُوا جب یِسُوع، نِیفی اور اُن سے جو بُلائے گئے تھے، یہ باتیں کہہ چُکا، (اب جو بُلائے گئے، اور جِنھوں نے بپتِسما دینے کی قُوت اور اِختیار پایا تھا، اُن کی تعداد بارہ تھی) اور دیکھو، اُس نے ہجُوم کی طرف اپنا ہاتھ بڑھایا، اور بُلند آواز کے ساتھ یُوں کلام کرنے لگا: مُبارک ہو تُم اگر تُم اِن بارہ کے کلام پر دھیان دو گے جِنھیں مَیں نے تُم میں سے، تُمھاری خِدمت کے لیے چُنا ہے، اور یہ تُمھارے خادِم ہوں گے اور مَیں نے اُنھیں اِختیار دِیا ہے کہ وہ تُمھیں پانی سے بپتِسما دیں؛ اور جب تُم پانی سے بپتِسما پا لو، تو دیکھو، مَیں تُمھیں آگ اور رُوح القُدس سے بپتِسما دُوں گا، پَس مُبارک ہو تُم اگر تُم مُجھ پر اِیمان لاتے اور بپتِسما پاتے ہو، جب تُم مُجھے دیکھ چُکے ہو اور جانتے ہو کہ مَیں ہُوں۔",
                "۲": "اور پھر، زیادہ مُبارک وہ ہیں جو تُمھارے کلام پر اِیمان لائیں گے، اِس لِیے کہ تُم گواہی دو گے کہ تُم نے مُجھے دیکھ چُکے ہو، اور یہ تُم جانتے ہو کہ مَیں ہُوں۔ ہاں، مُبارک ہیں وہ جو تُمھارے کلام پر اِیمان لائیں گے، اور حلیمی کی گہرائیوں میں آئیں گے اور بپتِسما لیں گے، پَس آگ اور رُوح القُدس اُن پر نازِل ہوگا، اور اپنے گُناہوں کی مُعافی پائیں گے۔",
                "۳": "مُبارک ہیں وہ جو رُوح کے غریب ہیں اور میری طرف رُجُوع لاتے ہیں، کیوں کہ آسمان کی بادشاہی اُن کی ہے۔",
                "۴": "مُبارک ہیں وہ جو غمگین ہیں، کیوں کہ وہ تسلّی پائیں گے۔",
                "۵": "مُبارک ہیں وہ جو حلِیم ہیں، کیوں کہ وہ زمِین کے وارِث ہوں گے۔",
                "۶": "اور مُبارک ہیں وہ سب جو راست بازی کے بُھوکے اور پِیاسے ہیں، کیوں کہ وہ رُوحُ القُدس سے آسُودہ ہوں گے۔",
                "۷": "اور مُبارک ہیں وہ جو رحم دِل ہیں کیوں کہ وہ رحم پائیں گے۔",
                "۸": "اور مُبارک ہیں وہ سب جو پاک دِل ہیں کیوں کہ وہ خُدا کو دیکھیں گے۔",
                "۹": "اور مُبارک ہیں وہ سب جو صُلح کراتے ہیں، کیوں کہ وہ خُدا کے فرزند کہلائیں گے۔",
                "۱۰": "اور مُبارک ہیں وہ سب جو میرے نام کی خاطر ستائے گئے ہیں، کیوں کہ آسمان کی بادِشاہی اُنھی کی ہے۔",
                "۱۱": "اور مُبارک ہو تُم جب میرے سبب سے لوگ تُم کو لعن طعن کریں اور ستائیں گے، اور ناحق ہر طرح کی بُری باتیں تُمھاری نسبت کہیں گے؛",
                "۱۲": "کیوں کہ تُم بڑی خُوشی پاؤ گے اور نہایت شادمان ہو گے، پَس آسمان پر تُمھارا اَجر بڑا ہو گا؛ کیوں کہ اُنھوں نے اُن نبیوں کو بھی جو تُم سے پہلے تھے، اِسی طرح ستایا تھا۔",
                "۱۳": "مَیں تُم سے سچّ سچّ کہتا ہُوں، تُم زمِین کا نمک ہو لیکن اگر نمک کا مزہ جاتا رہے تو وہ کِس چِیز سے نمکِین کِیا جائے گا؟ پِھر وہ کِسی کام کا نہیں سِوا اِس کے کہ باہر پَھینکا جائے اور آدمِیوں کے پاؤں کے نِیچے رَوندا جائے۔",
                "۱۴": "مَیں تُم سے سچّ سچّ کہتا ہُوں، تُم اِس اُمّت کا نُور ہو۔ جو شہر پہاڑ پر بسا ہے چُھپ نہیں سکتا۔",
                "۱۵": "دیکھو، کیا لوگ چراغ روشن کر کے پیمانہ کے نیچے رکھتے ہیں؟ نہیں، بلکہ چراغ دان پر رکھتے ہیں اور اِس سے اُن سب کو جو گھر میں ہیں روشنی پُہنچتی ہے۔",
                "۱۶": "پَس اپنی روشنی کو اِن لوگوں کے سامنے چمکنے دو، تاکہ وہ تُمھارے نیک کاموں کو دیکھیں اور تُمھارے باپ کی جو آسمان پر ہے، تُمجید کریں۔",
                "۱۷": "یہ خیال مت کرو کہ مَیں تَورَیت یا نبِیوں کی کِتابوں کو منسُوخ کرنے آیا ہُوں۔ مَیں منسُوخ کرنے نہیں بلکہ پُورا کرنے آیا ہُوں؛",
                "۱۸": "پَس مَیں تُم سے سچّ کہتا ہُوں، شریعت سے نہ ایک نُقطہ نہ ایک شوشہ ٹلا ہے، بلکہ یہ سب کُچھ مُجھ میں پُورا ہُوا ہے۔",
                "۱۹": "اور دیکھو، مَیں نے تُمھیں اپنے باپ کی شریعت اور حُکم دِیے ہیں، کہ تُم مُجھ پر اِیمان لاؤ گے، اور کہ تُم اپنے گُناہوں سے تَوبہ کرو گے، اور شِکستہ دِل اور پشیمان رُوح کے ساتھ میرے پاس آؤ گے۔ دیکھو، حُکم تُمھارے سامنے ہیں اور شریعت پُوری ہو گئی ہے۔",
                "۲۰": "پَس میرے پاس آؤ تو تُم نجات پاؤ گے؛ کیوں کہ مَیں تُم سے سچّ کہتا ہُوں سِوا اِس کے کہ تُم میرے حُکموں کو مانو، جِن کا مَیں نے تُمھیں اِس وقت حُکم دِیا ہے، تُم کسی طرح بھی آسمان کی بادِشاہی میں داخل نہ ہو گے۔",
                "۲۱": "تُم سُن چُکے ہو کہ اَگلوں نے یہ کہا تھا، اور یہ نوِشتہ بھی تُمھارے سامنے ہے، کہ تُو خُون نہ کرنا، اور جو کوئی خُون کرے گا خُدا کی سزا کے لائِق ہو گا؛",
                "۲۲": "لیکن مَیں تُم سے کہتا ہُوں، جو کوئی اپنے بھائی پر غُصّہ ہے، وہ اُس کی سزا کے لائِق ہو گا۔ اور جو کوئی اپنے بھائی کو راقہ، کہے گا، وہ صدرِ عدالت کی سزا کے لائق ہو گا؛ اور جو کوئی اُسے احمق، کہے گا، وہ جہنم کی آگ کی سزا کے لائِق ہو گا۔",
                "۲۳": "پَس، اگر تُو میرے پاس آئے، یا میرے پاس آنے کا خواہاں ہوتا ہے، اور تُجھے یاد آتا ہے کہ تیرے بھائی کو تیرے خِلاف شکایت ہے—",
                "۲۴": "پہلے تو اپنے بھائی کے پاس جا، اور اُس سے صُلح کر، اور پھر پُورے دِل سے میرے پاس آ، اور میں تُجھے قبول کروں گا۔",
                "۲۵": "جب تک تُو اپنے مُدّعی کے ساتھ راہ میں ہے اُس سے جلد صُلح کر لے، کہِیں اَیسا نہ ہو کہ وہ تُجھے پکڑوائے، اور تُو قَید خانہ میں ڈالا جائے۔",
                "۲۶": "مَیں تُجھ سے سچّ، سچّ، کہتا ہُوں، تُو وہاں سے ہرگز باہر نہ آئے گا جب تک تُو ایک ایک سِینن ادا نہ کر دے۔ اور جِس دوران تُو قید خانہ میں ہے تو کیا تُو ایک سِینن بھی ادا کر سکے گا؟ مَیں تُجھ سے سچّ، سچّ، کہتا ہُوں، نہیں۔",
                "۲۷": "دیکھو، اَگلوں نے لِکھا ہے کہ تُو زِنا نہ کرنا؛",
                "۲۸": "بلکہ مَیں تُجھ سے کہتا ہُوں کہ جِس کِسی نے بُری نِیّت سے عَورت پر نِگاہ ڈالی، وہ اپنے دِل میں اُس کے ساتھ زِنا کر چُکا۔",
                "۲۹": "دیکھو، مَیں تُجھے حُکم دیتا ہُوں، کہ تُو اِن باتوں میں سے کسی کو بھی اپنے دِل میں داخل نہ ہونے دینا؛",
                "۳۰": "پَس یہ بہتر ہے کہ تُو اِن باتوں کا اپنے تئیں اِنکار کرے، اِن کی بابت اپنی صلِیب اُٹھائے، بجائے اِس کے کہ تُو جہنم میں ڈالا جائے۔",
                "۳۱": "یہ لِکھا گیا کہ جو کوئی اپنی بیوی کو چھوڑے گا، وہ اُسے طلاق نامہ لِکھ کر دے۔",
                "۳۲": "مَیں تُم سے سچّ، سچّ، کہتا ہُوں، جو کوئی اپنی بیوی کو، حرام کاری کے سِوا کسی اور سبب سے چھوڑ دے، اُس سے زِنا کراتا ہے؛ اور جو کوئی اُس چھوڑی ہُوئی سے بیاہ کرے وہ زِنا کرتا ہے۔",
                "۳۳": "اور پھر یہ لِکھا گیا ہے، تُم جُھوٹی قسم نہ کھانا، بلکہ خُداوند کے لیے اپنی قسمیں پُوری کرنا؛",
                "۳۴": "مگر مَیں تُم سے سچّ، سچّ، کہتا ہُوں، بالکل قسم نہ کھانا؛ نہ آسمان کی، کیوں کہ وہ خُدا کا تخت ہے؛",
                "۳۵": "نہ زمین کی کیوں کہ وہ اُس کے پاؤں کی چوکی ہے؛",
                "۳۶": "نہ اپنے سر کی قسم کھانا، کیوں کہ تُو ایک بال کو بھی سفید یا کالا نہیں کر سکتا؛",
                "۳۷": "بلکہ تُمھارا کلام، ہاں، ہاں؛ نہیں، نہیں ہو؛ کیوں کہ جو اِس سے زیادہ ہے وہ بدی سے ہے۔",
                "۳۸": "اور دیکھو، یہ لِکھا ہے، آنکھ کے بدلے آنکھ، اور دانت کے بدلے دانت؛",
                "۳۹": "لیکن مَیں تُم سے کہتا ہُوں کہ شریر کا مقابلہ نہ کرنا، بلکہ جو کوئی تُمھارے دہنے گال پر طمانچہ مارے، دُوسرا بھی اُس کی طرف پھیر دو؛",
                "۴۰": "اور اگر کوئی تُجھ پر نالِش کر کے تیرا کُرتا لینا چاہے، تو اُسے چُغا بھی لے لینے دو؛",
                "۴۱": "اور جو کوئی تُجھے ایک کوس بیگار میں لے جائے، اُس کے ساتھ دو کوس چلا جا۔",
                "۴۲": "جو کوئی تُجھ سے مانگے اُسے دے، اور جو تُجھ سے قرض چاہے اُس سے مُنہ نہ موڑ۔",
                "۴۳": "اور دیکھو یہ بھی لِکھا ہے، کہ تُو اپنے پڑوسی سے محبّت رکھ، اور اپنے دُشمن سے عداوت۔",
                "۴۴": "بلکہ دیکھو مَیں تُم سے کہتا ہُوں، اپنے دُشمنوں سے محبّت رکھو، جو تُم پر لعنت کریں اُن کے لیے برکت چاہو، جو تُم سے نفرت کریں اُن سے نیکی کرو، اور جو تُمھارے ساتھ بدسلُوکی کرے اور تُمھیں ستائے، اُن کے لیے دُعا کرو؛",
                "۴۵": "تاکہ تُم اپنے باپ کے جو آسمان پر ہے بیٹے ٹھہرو؛ پَس وہ اپنے سُورج کو بدوں اور نیکوں دونوں پر چمکاتا ہے۔",
                "۴۶": "پَس وہ باتیں جو قدیم زمانہ سے تھیں، جو شریعت کے ماتحت تھیں، مُجھ میں سب پُوری ہُوئیں۔",
                "۴۷": "پُرانی چیزیں جاتی رہیں، اور سب چیزیں نئی ہو گئی ہیں۔",
                "۴۸": "پَس مَیں چاہتا ہُوں کہ تُم اِس طرح کامِل بنو جِس طرح مَیں ہُوں، یا تُمھارا باپ جو آسمان پر ہے کامِل ہے۔"
            },
            "13": {
                "۱": "مَیں تُم سے سچّ، سچّ، کہتا ہُوں کہ تُم مُحتاجوں کو خیرات دو؛ مگر خبردار رہو کہ آدمیوں کے سامنے دِکھانے کے لِیے خیرات نہ کرو؛ ورنہ تُم اپنے باپ سے جو آسمان پر ہے کوئی اَجر نہ پاؤ گے۔",
                "۲": "پَس، جب تُم خیرات کرو تو اپنے آگے نرسِنگا نہ بجوا جیسا ریاکار عِبادت خانوں اور کُوچوں میں کرتے ہیں تاکہ لوگ اُن کی بڑائی کریں۔ مَیں تُم سے سچّ کہتا ہُوں کہ وہ اپنا اَجر پا چُکے۔",
                "۳": "بلکہ جب تُو خیرات کرے تو جو تیرا دہنا ہاتھ کرتا ہے اُسے تیرا بایاں ہاتھ نہ جانے؛",
                "۴": "تاکہ تُمھاری خیرات پوشِیدہ رہے؛ اور تُمھارا باپ جو پوشیدگی میں دیکھتا ہے تُجھے خُود بدلہ دے گا۔",
                "۵": "اور جب تُم دُعا کرو تو ریاکاروں کی مانِند نہ بنو، کیوں کہ وہ عِبادت خانوں میں اور بازاروں کے موڑوں پر، کھڑے ہو کر دُعا کرنا پسند کرتے ہیں، تاکہ لوگ اُنھیں دیکھیں مَیں تُم سے سچّ کہتا ہُوں۔ وہ اپنا اَجر پا چُکے۔",
                "۶": "بلکہ تُو، جب دُعا کرے، تو اپنی کوٹھری میں جا، اور دروازہ بند کر کے اپنے باپ سے جو پوشِیدگی میں ہے دُعا کر؛ اِس صُورت میں تیرا باپ، جو پوشِیدگی میں دیکھتا ہے، تُجھے بدلہ دے گا۔",
                "۷": "بلکہ جب تُم دُعا کرو، تو غیر قَوموں کی مانِند، بَک بَک نہ کرو، کیوں کہ وہ سمجھتے ہیں کہ اُن کے بُہت بولنے کے سبب سے اُن کی سُنی جائے گی۔",
                "۸": "پس اُن کی مانِند نہ بنو، کیوں کہ تُمھارا باپ تُمھارے مانگنے سے پہلے جانتا ہے کہ تُم کِن کِن چِیزوں کے مُحتاج ہو۔",
                "۹": "پَس تُم اِس طرح دُعا کِیا کرو: اَے ہمارے باپ تُو جو آسمان پر ہے، تیرا نام پاک مانا جائے۔",
                "۱۰": "تیری مرضی جَیسے آسمان پر پُوری ہوتی ہے زمِین پر بھی ہو۔",
                "۱۱": "اور جِس طرح ہم اپنے قرض داروں کو مُعاف کرتے ہیں، تُو ہمارے قرض ہمیں مُعاف کر۔",
                "۱۲": "اور ہمیں آزمایش میں نہ پڑنے دے، بلکہ ہمیں بُرائی سے بچا۔",
                "۱۳": "کیوں کہ بادِشاہت، اور قُدرت، اور جلال، ہمیشہ تک تیرے ہی ہیں۔ آمین۔",
                "۱۴": "پَس، اگر تُم آدمیوں کے قصُور مُعاف کرو گے تو تُمھارا آسمانی باپ بھی تُمھیں مُعاف کرے گا؛",
                "۱۵": "لیکن اگر تُم آدمیوں کے قصُور مُعاف نہ کرو گے تو تُمھارا آسمانی باپ بھی تُمھارے قصُور مُعاف نہیں کرے گا۔",
                "۱۶": "مزید یہ کہ، جب تُم روزہ رکھو تو ریاکاروں کی مانِند اپنی صُورت اُداس نہ بناؤ، کیوں کہ وہ اپنا چہرہ بِگاڑتے ہیں تاکہ لوگ اُن کو روزہ دار جانیں۔ مَیں تُم سے سچّ کہتا ہُوں، وہ اپنا اَجر پا چُکے۔",
                "۱۷": "بلکہ تُو، جب روزہ رکھے تو، اپنے سر میں تیل ڈال، اور اپنا مُنہ دھو؛",
                "۱۸": "تاکہ آدمی نہیں بلکہ تیرا باپ جو پوشیدگی میں ہے تُجھے روزہ دار جانے؛ اور اِس صُورت میں تیرا باپ جو پوشِیدگی میں دیکھتا ہے، تُجھے بدلہ دے گا۔",
                "۱۹": "اپنے واسطے زمین پر مال جمع نہ کرو، جہاں کیڑا اور زنگ خراب کرتا ہے، اور جہاں چور نقب لگاتے اور چُراتے ہیں؛",
                "۲۰": "بلکہ اپنے لیے آسمان پر مال جمع کرو، جہاں نہ کِیڑا خراب کرتا ہے نہ زنگ، اور نہ وہاں چور نقب لگاتے اور چُراتے ہیں۔",
                "۲۱": "کیوں کہ جہاں تیرا مال ہے، وہِیں تیرا دِل بھی لگا رہے گا۔",
                "۲۲": "بدن کا چراغ آنکھ ہے؛ پس اگر تیری آنکھ درُست ہو تو تیرا سارا بدن روشن ہو گا۔",
                "۲۳": "لیکن اگر تیری آنکھ خراب ہو تو تیرا سارا بدن تارِیک ہو گا۔ پس، اگر، وہ روشنی جو تُجھ میں ہے تارِیکی ہو، تو وہ تارِیکی کیسی بڑی ہے۔",
                "۲۴": "کوئی آدمی دو مالکوں کی خِدمت نہیں کر سکتا؛ کیوں کہ یا تو ایک سے عداوت رکھے گا اور دُوسرے سے محبّت، یا پھر ایک سے مِلا رہے گا اور دُوسرے کو حقیر جانے گا۔ تُم خُدا اور دولت دونوں کی خِدمت نہیں کر سکتے۔",
                "۲۵": "اور اب اَیسا ہُوا کہ جب یِسُوعؔ یہ باتیں کہہ چُکا تو اُس نے بارہ پر نظر کی جِن کو اُس نے چُنا تھا، اور اُن سے کہا: جو باتیں مَیں نے تُم سے کہیں ہیں اُنھیں یاد رکھنا۔ کیوں کہ دیکھو، تُم وہ ہو جِنھیں مَیں نے اِس اُمّت کی خِدمت گُزاری کے لیے چُنا ہے۔ پَس مَیں تُم سے کہتا ہُوں، تُم اپنی زِندگی کی فکر نہ کرنا، کہ تُم کیا کھاؤ گے، یا تُم کیا پِیو گے، نہ اپنے بدن کی، کہ تُم کیا پہنو گے۔ کیا زِندگی خُوراک سے، اور بدن پوشاک سے بڑھ کر نہیں؟",
                "۲۶": "ہَوا کے پرندوں کو دیکھو، کیوں کہ نہ بوتے ہیں، نہ ہی کاٹتے نہ کوٹھڑیوں میں جمع کرتے ہیں؛ تو بھی تُمھارا آسمانی باپ اُنھیں کِھلاتا ہے۔ کیا تُم اُن سے زیادہ قدر نہیں رکھتے؟",
                "۲۷": "تُم میں اَیسا کون ہے جو فکر کر کے اپنے قد میں ایک ہاتھ بھی بڑھا سکے؟",
                "۲۸": "اور تُم پوشاک کے لیے کیوں فکر کرتے ہو؟ جنگلی سوسن کے درختوں کو غَور سے دیکھو کہ وہ کس طرح بڑھتے ہیں؛ نہ وہ محنت کرتے، نہ کاتتے ہیں۔",
                "۲۹": "تو بھی مَیں تُم سے کہتا ہُوں، یعنی سُلیمانؔ بھی، اپنی ساری شان و شوکت میں، اُن میں سے کسی ایک کی مانِند مُلبّس نہ تھا۔",
                "۳۰": "پَس جب خُدا میدان کی گھاس کو جو آج ہے اور کل تنُور میں جھونکی جائے گی اَیسی پوشاک پہناتا ہے، تو اَے کم اَعتقادو تُم کو کیوں نہ پہنائے گا۔",
                "۳۱": "اِس لیے فکر مند ہو کر، یہ نہ کہو، کہ ہم کیا کھائیں گے؟ یا، کیا پیئں گے؟ یا، کیا پہنیں گے؟",
                "۳۲": "کیوں کہ تُمھارا آسمانی باپ جانتا ہے کہ تُم اِن سب چِیزوں کے مُحتاج ہو۔",
                "۳۳": "بلکہ تُم پہلے خُدا کی بادِشاہی اور اُس کی راست بازی کی تلاش کرو، اور یہ سب چیزیں بھی تُمھیں مِل جائیں گی۔",
                "۳۴": "پَس کل کی فکر نہ کرو، کیوں کہ کل کا دِن اپنے لیے آپ فکر کر لے گا۔ آج کے لیے آج کا دُکھ ہی کافی ہے۔"
            },
            "14": {
                "۱": "اور اب اَیسا ہُوا کہ جب یِسُوع یہ باتیں کہہ چُکا تو وہ پھر ہجُوم کی طرف مُڑا، اور پھر اُنھیں تعلِیم دینے لگا، مَیں تُم سے سچّ، سچّ، کہتا ہُوں، عیب جوئی نہ کرو، کہ تُمھاری بھی عیب جوئی نہ کی جائے۔",
                "۲": "کیوں کہ جِس طرح تُم عیب جوئی کرتے ہو، اُسی طرح تُمھاری بھی عیب جوئی کی جائے گی؛ اور جس پیمانہ سے تُم ناپتے ہو، اُسی سے تُمھارے واسطے ناپا جائے گا۔",
                "۳": "تُو کیوں اپنے بھائی کی آنکھ کے تِنکے کو دیکھتا ہے، مگر اپنی آنکھ کے شہتِیر پر غور نہیں کرتا؟",
                "۴": "یا جب تیری ہی آنکھ میں شہتِیر ہے تو تُو اپنے بھائی سے کیوں کر کہہ سکتا ہے کہ: لا مَیں تیری آنکھ میں سے تِنکا نکال دُوں؟",
                "۵": "اَے ریاکار، پہلے اپنی آنکھ میں سے تُو شہتِیر نِکال؛ پھر اپنے بھائی کی آنکھ میں سے تِنکے کو اچھی طرح دیکھ کر نِکال سکے گا۔",
                "۶": "نہ پاک چیز کُتّوں کو دو، نہ اپنے موتی سُؤروں کے آگے ڈالو، اَیسا نہ ہو کہ وہ اُنھیں اپنے پاؤں تلے روندیں اور پھر پلٹ کر تُم کو پھاڑیں۔",
                "۷": "مانگو، تو تُم کو دِیا جائے گا؛ ڈھونڈو، تو پاؤ گے، کھٹکھٹاؤ، تو تُمھارے واسطے کھولا جائے گا۔",
                "۸": "کیوں کہ جو کوئی مانگتا ہے، اُسے ملتا ہے؛ اور جو کوئی ڈُھونڈتا ہے، پاتا ہے؛ اور جو کھٹکھٹاتا ہے اُس کے واسطے کھولا جائے گا۔",
                "۹": "یا تُم میں اَیسا کون سا آدمی ہے، کہ اگر اُس کا بیٹا اُس سے روٹی مانگے، تو وہ اُسے پتھر دے؟",
                "۱۰": "یا اگر وہ مچھلی مانگے، تو اُسے سانپ دے؟",
                "۱۱": "پَس اگر تُم، بُرے ہو کر اپنے بچّوں کو اچھی چیزیں دینا جانتے ہو، تو تُمھارا باپ جو آسمان پر ہے اپنے مانگنے والوں کو اُس سے بھی زیادہ اچھی چیزیں کیوں نہ دے گا؟",
                "۱۲": "پسِ، وہ سب چِیزیں جو تُم چاہتے ہو کہ لوگ تُمھارے ساتھ کریں، وہی تُم بھی اُن کے ساتھ کرو کیوں کہ تورَیت اور نبیوں کی یہی تعلِیم ہے۔",
                "۱۳": "تُو تنگ دروازے سے داخل ہو؛ کیوں کہ وہ دروازہ چوڑا ہے، اور وہ راستا کُشادہ ہے جو ہلاکت کو پُہنچاتا ہے، اور اُس سے داخل ہو نے والے بُہت ہیں؛",
                "۱۴": "کیوں کہ وہ دروازہ تنگ ہے، اور وہ راستا سُکڑا ہے جو زِندگی کو پُہنچاتا ہے، اور اُس کے پانے والے تھوڑے ہیں۔",
                "۱۵": "جُھوٹے نبیوں سے خبردار رہو، جو تُمھارے پاس بھیڑوں کے بھیس میں آتے ہیں، مگر باطن میں پھاڑ کھانے والے بھیڑیے ہیں۔",
                "۱۶": "اُن کے پھلوں سے تُم اُن کو پہچان لو گے۔ کیا آدمی جھاڑیوں سے انگور، یا اُونٹ کٹاروں سے اَنجیر توڑتے ہیں؟",
                "۱۷": "اِسی طرح ہر اچھا درخت اچھا پھل لاتا ہے؛ لیکن بُرا درخت بُرا پھل لاتا ہے۔",
                "۱۸": "اچھا درخت بُرا پھل نہیں لا سکتا، نہ بُرا درخت اچھا پھل لا سکتا ہے۔",
                "۱۹": "ہر وہ درخت جو اچھا پھل نہیں لاتا کاٹا، اور آگ میں ڈالا جاتا ہے۔",
                "۲۰": "پَس اُن کے پھلوں سے تُم اُن کو پہچان لو گے۔",
                "۲۱": "جو کوئی مُجھے خُداوند، خُداوند کہتا ہے، آسمان کی بادِشاہی میں داخل نہ ہو گا؛ مگر وہی جو میرے آسمانی باپ کی مرضی پر چلتا ہے۔",
                "۲۲": "اُس دِن بُہتیرے مُجھ سے کہیں گے: اَے خُداوند، خُداوند، کیا ہم نے تیرے نام میں نبُوّت نہیں کی، اور تیرے نام سے بد رُوحوں کو نہیں نِکالا اور تیرے نام سے بُہت عجب کام نہیں کِیے ہیں؟",
                "۲۳": "اور اُس وقت مَیں اُن سے صاف کہہ دُوں گا: میری تُم سے کبھی واقفیت نہ تھی؛ اَے بدکارو تُم میرے پاس سے چلے جاؤ۔",
                "۲۴": "پَس، جو کوئی میری یہ باتیں سُنتا اور اُن پر عمل کرتا ہے، مَیں اُسے اُس عقل مند آدمی کی مانِند ٹھہراؤں گا، جِس نے چٹان پر اپنا گھر بنایا—",
                "۲۵": "اور مِینہ برسا، اور پانی چڑھا، اور آندھیاں چلیں، اور اُس گھر پر ٹکریں لگیں؛ اور وہ نہ گِرا، کیوں کہ اُس کی بُنیاد چٹان پر رکھی گئی تھی۔",
                "۲۶": "اور جو کوئی میری یہ باتیں سُنتا اور اُن پر عمل نہیں کرتا، اُس بیوقوف کی مانِند ٹھہرے گا جس نے اپنا گھر ریت پر بنایا—",
                "۲۷": "اور مینہ برسا، اور پانی چڑھا، اور آندھیاں چلیں، اور اِس گھر کو صدمہ پُہنچا؛ اور وہ گِر گیا، اور بالکل برباد ہو گیا۔"
            },
            "15": {
                "۱": "اور اب اَیسا ہُوا کہ جب یِسُوع نے یہ باتیں ختم کیں تو اُس نے اِرد گرد ہجُوم پر نظر ڈالی اور اُن سے کہا: دیکھو، تُم نے وہ باتیں سُنیں جن کی تعلِیم مَیں نے اپنے باپ کے پاس اُوپر جانے سے پہلے دی، پَس جو کوئی اُن باتوں کو یاد رکھتا اور اُن پر عمل کرتا ہے، مَیں اُس کو یومِ آخِر اِقبال مند کرُوں گا۔",
                "۲": "اور اَیسا ہُوا کہ جب یِسُوع یہ باتیں کہہ چُکا تو اُس نے جانا کہ اِن میں بعض اِس بات پر تعجب کرتے اور حیران ہوتے ہیں کہ وہ مُوسیٰ کی شریعت کے بارے کیا کریں، کیوں کہ اِس مقولہ کو سمجھتے نہ تھے کہ پُرانی چیزیں جاتی رہیں اور کہ اب ساری نئی ہو گئی ہیں۔",
                "۳": "اور اُس نے اُن سے کہا: تعجب نہ کرو کہ مَیں نے تُم سے کہا کہ پُرانی چیزیں جاتی رہیں اور تُمام چیزیں نئی ہو گئی ہیں۔",
                "۴": "دیکھو، مَیں تُم سے کہتا ہُوں کہ وہ شریعت پُوری ہو چُکی جو مُوسیٰ کو دی گئی تھی۔",
                "۵": "دیکھو، مَیں وہ ہُوں جِس نے شریعت دی، اور مَیں وہ ہُوں جِس نے اپنی اُمّت اِسرائیل کے ساتھ عہد کِیا؛ پَس شریعت مُجھ میں پُوری ہوتی ہے، کیوں کہ مَیں شریعت پُوری کرنے آیا ہُوں؛ اِس لیے یہ پُوری ہو گئی ہے۔",
                "۶": "دیکھو، مَیں نبیوں کو منسُوخ نہیں کرتا، بلکہ جو کُچھ پُورا نہیں ہُوا ہے، مَیں تُم سے سچّ کہتا ہُوں، مُجھ میں سب پُورا ہو گا۔",
                "۷": "اور چُوں کہ مَیں نے تُم سے کہا کہ پُرانی چیزیں جاتی رہی ہیں، مَیں اُن کہی گئی باتوں کو منسُوخ نہیں کرتا جو ہونے کو ہیں۔",
                "۸": "پَس دیکھو، جو عہد مَیں نے اپنی اُمّت سے کِیا ہے وہ پُورا نہیں ہُوا، لیکن جو شریعت مُوسیٰ کو دی گئی مُجھ میں پُوری ہوتی ہے۔",
                "۹": "دیکھو، شریعت اور نُور مَیں ہُوں۔ میری طرف دیکھو، اور آخِر تک برداشت کرو، تو تُم زِندگی پاؤ گے؛ کیوں کہ جو آخِر تک برداشت کرے گا مَیں اُسے اَبدی زندگی دُوں گا۔",
                "۱۰": "دیکھو، مَیں نے تُمھیں حُکم دِیے ہیں؛ پَس میرے حُکموں کو مانو۔ اور یہی شریعت اور نبیوں کی تعلِیم ہے، کیوں کہ اُنھوں نے میری سچّی گواہی دی ہے۔",
                "۱۱": "اور اب اَیسا ہُوا کہ جب یِسُوع یہ باتیں کہہ چُکا، تو اُس نے اُن بارہ کو جِنھیں اُس نے چُنا تھا کہا:",
                "۱۲": "تُم میرے شاگِرد ہو؛ اور تُم اِس اُمّت کے لیے نُور ہو، جو یُوسف کے گھرانے کا بقیہ ہیں۔",
                "۱۳": "اور دیکھو، یہ تُمھاری وراثت کی سرزمین ہے؛ اور باپ نے اِسے تُمھیں بخشا ہے۔",
                "۱۴": "اور باپ نے کبھی بھی مُجھے حُکم نہیں دِیا کہ مَیں یہ یروشلیم میں تُمھارے بھائیوں کو بتاؤں۔",
                "۱۵": "نہ کبھی باپ نے مُجھے حُکم دِیا کہ اِسرائیل کے گھرانے کے دُوسرے قبیلوں کے بابت اُنھیں بتاؤں، جِنھیں باپ سرزمین سے نِکال لایا۔",
                "۱۶": "باپ نے مُجھے یہی بتانے کا حُکم دِیا ہے، کہ مَیں اُنھیں بتاؤں:",
                "۱۷": "کہ میری اور بھی بھیڑیں ہیں جو اِس گلّہ کی نہیں ہیں؛ مُجھے اُن کو بھی لانا ضرُور ہے، اور وہ میری آواز سُنیں گی؛ اور ایک ہی گلّہ اور ایک ہی چرواہا ہو گا۔",
                "۱۸": "اور اب، چُوں کہ اُنھوں نے اپنی سرکشی اور بے اعتقادی کے سبب سے میری باتوں کو نہیں سمجھا؛ پَس باپ نے مُجھے اِس بات کی بابت اُنھیں مزید کُچھ نہ بتانے کا حُکم دِیا ہے۔",
                "۱۹": "مگر، مَیں تُم سے سچّ کہتا ہُوں کہ باپ نے مُجھے حُکم دِیا ہے، اور مَیں تُمھیں یہ بتاتا ہُوں کہ اُن کی بدی کے باعث تُمھیں اُن سے الگ کِیا گیا، لہٰذا یہ اُن کی سِیہ کاری کے سبب سے وہ تُمھاری بابت نہیں جانتے۔",
                "۲۰": "اور پھر مَیں تُم سے سچّ کہتا ہُوں، کہ باپ نے دُوسرے قبیلوں کو اُن سے الگ کِیا ہے؛ اور یہ اُن کی بدی کے سبب سے ہے کہ وہ اُن کے بارے نہیں جانتے۔",
                "۲۱": "اور مَیں تُم سے سچّ کہتا ہُوں، کہ تُم وہ ہو جِن کی بابت مَیں نے کہا: میری اور بھی بھیڑیں ہیں، جو اِس گلّے کی نہیں ہیں؛ مُجھے اُن کو بھی لانا ضرُور ہے اور وہ میری آواز سُنیں گی؛ اور ایک ہی گلّہ، اور ایک ہی چرواہا ہو گا۔",
                "۲۲": "اور وہ میری باتیں نہ سمجھتے تھے، کیوں کہ وہ سوچتے تھے کہ یہ غیر قَومیں ہیں، لیکن اُنھوں نے یہ نہ جانا کہ غیر قَومیں تو اُن کی مُنادی سے رُجُوع لائیں گی۔",
                "۲۳": "اور وہ میری بات نہ سمجھے جو مَیں نے کہی، وہ میری آواز سُنیں گے؛ اور وہ میری بات نہ سمجھے کہ غیر قَومیں تو میری آواز کبھی نہ سُنیں گی—کہ رُوح القُدس کے وسیلہ کے سِوا مَیں اُن پر ظاہر نہ ہُوں گا۔",
                "۲۴": "لیکن دیکھو، تُم نے دونوں، میری آواز سُنی، اور مُجھے دیکھا بھی ہے؛ اور تُم میری بھیڑیں ہو، اور تُم اُن میں شُمار کیے گئے ہو جو باپ نے مُجھے دی ہیں۔"
            },
            "16": {
                "۱": "اور مَیں تُم سے سچّ، سچّ، کہتا ہُوں کہ میری اور بھی بھیڑیں ہیں، جو نہ اِس سرزمین کی ہیں، نہ یروشلیم کی سرزمین کی ہیں، نہ اُس سرزمین کے کسی حِصّہ کے گِردونواح کی جہاں مَیں نے خِدمت کی ہے۔",
                "۲": "پَس جن کی بابت مَیں بات کرتا ہُوں یہ وہ ہیں جِنھوں نے ابھی تک نہ میری آواز سُنی ہے؛ نہ مَیں نے کبھی خُود کو اُن پر ظاہر کِیا ہے۔",
                "۳": "اَلبتہ مُجھے باپ کی طرف سے حُکم مِلا ہے کہ مَیں اُن کے پاس جاؤں، اور کہ وہ میری آواز سُنیں گے، اور میری بھیڑوں میں شُمار کِیے جائیں گے، تاکہ ایک ہی گلّہ اور ایک ہی چرواہا ہو؛ پَس مَیں خُود کو اُن پر ظاہر کرنے جاتا ہُوں۔",
                "۴": "اور مَیں تُمھیں حُکم دیتا ہُوں کہ میرے جانے کے بعد تُم اِن باتوں کو لِکھ لو گے، تاکہ اگر اَیسا ہو کہ یروشلیم میں میرے وہ لوگ، جِنھوں نے مُجھے دیکھا ہے اور خِدمت گُزاری کرنے میں بھی میرے ساتھ رہے ہیں، باپ سے میرا نام لے کر نہیں پُوچھتے، تاکہ وہ رُوح القُدس کے وسیلے سے تُمھاری بابت جانیں، اور اُن قبیلوں کی بابت بھی جِن کو وہ نہیں جانتے، تاکہ یہ باتیں جو تُم لِکھو گے محفُوظ کی جائیں گی اور غیر قَوموں پر ظاہر کی جائیں گی، تاکہ غیر قَوموں کی معمُوری کے وسیلے سے، اُن کی نسل کا بقیہ جو اپنی بے اعتقادی کے باعث رُویِ زمِین پر پراگندہ کِیا جائے گا، واپس لایا جائے، یعنی میری بابت عِرفان پائے، اپنے فِدیہ دینے والے کی بابت۔",
                "۵": "اور پھر مَیں اُن کو زِمین کے چاروں کونوں سے اِکٹھا کرُوں گا؛ تب مَیں وہ عہد جو باپ نے اِسرائیل کے سارے گھرانے سے باندھا تھا پُورا کرُوں گا۔",
                "۶": "اور غیر قَومیں، مُجھ پر اور رُوحُ القُدس پر اپنے اِیمان کی بدولت مُبارک ہیں، جو اُنھیں میری اور باپ کی گواہی دیتا ہے۔",
                "۷": "دیکھو، مُجھ پر اُن کے ایمان کے باعث، باپ نے فرمایا ہے، اور اَے اِسرائیل کے گھرانے، تُمھاری بے اعتقادی کے سبب سے، آخِری ایّام میں غیر قَوموں پر سچّائی ظاہر ہو گی، چُوں کہ اِن باتوں کی معمُوری اُن پر آشکار کی جائے گی۔",
                "۸": "مگر، باپ فرماتا ہے، غیر قَوموں کی بے اعتقادی پر افسوس—کیوں کہ باوجود اِس کے کہ وہ اِس مُلک میں آئے، اور میرے لوگوں کو پراگندہ کر دِیا ہے، جو اِسرائیل کے گھرانے سے ہیں؛ اور میرے لوگ جو اِسرائیل کے گھرانے کے ہیں، اُن کے درمیان میں سے نِکال دِیے گئے ہیں، اور اُن کے سبب سے پیروں تلے روندے گئے ہیں؛",
                "۹": "اور غیر قَوموں پر باپ کی رحمتوں کی بدولت، اور میرے لوگوں پر باپ کی سزاؤں کے باعث بھی جو کہ اِسرائیل کے گھرانے کے ہیں، مَیں تُم سے سچّ، سچّ، کہتا ہُوں، کہ اَیسا سب کُچھ ہونے کے بعد، نِیز مَیں نے حُکم دِیا ہے کہ میرے لوگ جو اِسرائیل کے گھرانے کے ہیں وہ تباہ و برباد، اور مُصیبت زدہ، اور ہلاک کِیے جائیں اور اُن کے درمیان میں سے نِکالے جائیں، اور اُن سے نفرت کی جائے اور اُن میں سِسکار اور ضِرب اُلمثل بنیں—",
                "۱۰": "اور باپ یُوں حُکم دیتا ہے کہ مَیں تُمھیں بتاؤں گا: اُس دِن جب غیر قومیں میری اِنجِیل کے خِلاف گُناہ کریں گی، اور میری اِنجِیل کی معمُوری کو رَدّ کریں گی، اور اپنے دِلوں کے غرُور میں سب قَوموں اور ساری دُنیا کے سب لوگوں سے زیادہ مُتکبر ہو جائیں گی، اور ہر قِسم کے جُھوٹ اور دھوکے، اور شرارت، اور ہر قِسم کی ریاکاری، اور قتل و غارت، اور کہانتی فریب کاریوں، اور حرام کاریوں اور خُفیہ مکرُوہات سے بھر جائیں گی، اور اگر وہ یہ سب کام کریں گی، تو دیکھو، باپ فرماتا ہے، مَیں اُن میں سے اپنی اِنجِیل کی معمُوری اُٹھا لُوں گا۔",
                "۱۱": "اور پھر، اَے اِسرائیل کے گھرانے، مَیں اپنا وہ عہد یاد کرُوں گا جو مَیں نے اپنے لوگوں کے ساتھ کِیا ہے، اور مَیں اپنی اِنجِیل اُن پر نازِل کرُوں گا۔",
                "۱۲": "اور اَے اِسرائیل کے گھرانے، مَیں تُجھے دِکھاؤں گا کہ غیر قوموں کا تُم پر اِختیار نہ ہو گا؛ بلکہ مَیں تُم سے کِیا ہُوا عہد یاد کرُوں گا، اَے اِسرائیل کے گھرانے، اور تُم میری اِنجِیل کی معمُوری کا عِرفان پاؤ گے۔",
                "۱۳": "لیکن اگر غیر قومیں تَوبہ کریں اور میری طرف واپس لوٹ آئیں تو، باپ فرماتا ہے، دیکھ، اَے اِسرائیل کے گھرانے، وہ میرے لوگوں میں شُمار ہوں گی۔",
                "۱۴": "اور مَیں اپنے لوگوں کو، جو اِسرائیل کے گھرانے سے ہیں، اُن کے درمیان میں سے گُزرنے، اور ان کو روندنے کی اِجازت نہیں دُوں گا، باپ نے کہا۔",
                "۱۵": "لیکن اگر وہ میری طرف نہ لوٹیں گے، اور میری آواز پر کان نہ لگائیں گے، تو مَیں اُن میں اَیسا ہونے دُوں گا، ہاں، اَے اِسرائیل کے گھرانے، مَیں اپنے لوگوں میں اَیسا ہونے دُوں گا، کہ وہ اُن کے درمیان میں جائیں گے، اور اُنھیں روند دیں گے، اور اَے اِسرائیل کے گھرانے، وہ اُس نمک کی مانِند ہوں گے، جو اپنا مزہ کھو دیتا ہے، تب وہ کسی کام کا نہیں رہتا سِوا اِس کے کہ باہر پھینکا جائے اور آدمیوں کے پاؤں تلے روندا جائے۔",
                "۱۶": "مَیں تُم سے سچّ، سچّ، کہتا ہُوں، باپ نے مُجھے یُوں حُکم دِیا ہے—کہ مَیں اِن لوگوں کو اُن کی وراثت کے لیے یہ سرزمین دُوں گا۔",
                "۱۷": "اور تب یسعیاہ نبی کا وہ کلام پُورا ہوگا، جو کہتا ہے:",
                "۱۸": "تیرے نگہبان آواز بُلند کریں گے؛ وہ یک آواز ہو کر نغمہ سرائی کریں گے، کیوں کہ جب خُداوند صِیُّون کو واپس لائے گا تو وہ اُسے رُوبرو دیکھیں گے۔",
                "۱۹": "اَے یروشلیم کے ویرانو، خُوشی سے للکارو، مِل کر مداح سرائی کرو؛ کیوں کہ خُداوند نے اپنے لوگوں کو دِلاسہ دِیا ہے، اُس نے یروشلیم کو مُخلصی دی ہے۔",
                "۲۰": "خُداوند نے اپنا پاک بازُو تمام قَوموں کی آنکھوں کے سامنے ننگا کِیا ہے؛ اور زمین کی تمام اِنتہائیں خُدا کی نجات دیکھیں گی۔"
            },
            "17": {
                "۱": "دیکھو، اب اَیسا ہُوا کہ جب یِسُوع یہ باتیں کہہ چُکا تو اُس نے اِرد گرد ہجُوم پر پھر نظر ڈالی، اور اُس نے اُن سے کہا: دیکھو میرا وقت آن پُہنچا ہے۔",
                "۲": "مَیں دیکھتا ہُوں کہ تُم کم زور ہو، کہ میری سب باتیں جو باپ نے مُجھے اِس وقت تُم سے کہنے کا حُکم دِیا ہے، تُم سمجھ نہیں سکتے۔",
                "۳": "پَس، اپنے اپنے گھر جاؤ، اور اُن باتوں پر غَور کرو جو مَیں نے بتائی ہیں، اور میرے نام پر، باپ سے دریافت کرو، تاکہ تُم سمجھ سکو، اور کل کے لِیے اپنے اپنے ذہن کو تیار کرو، اور مَیں تُمھارے پاس دوبارہ آؤں گا۔",
                "۴": "اَلبتہ اب مَیں باپ کے پاس جاتا ہُوں، اور اِسرائیلؔ کے گُم شُدہ قبیلوں پر خُود کو ظاہر کرنے بھی، کیوں کہ وہ باپ کے لیے گُم شُددہ نہیں ہیں، کیوں کہ وہ جانتا ہے کہ وہ اُنھیں کہاں لے گیا ہے۔",
                "۵": "اور اَیسا ہُوا کہ جب یِسُوع نے یہ بات کہی، تو اُس نے اِرد گِرد ہجُوم پر پھر نظریں ڈالیں، اور دیکھا کہ وہ آںسُو بہا رہے تھے، اور اُس کو اِس طرح غَور سے دیکھتے رہے جَیسے وہ اُسے تھوڑی دیر اور اپنے ساتھ ٹھہرنے کی درخواست کرتے ہوں۔",
                "۶": "اور اُس نے اُن سے کہا، دیکھو، تُمھارے لیے میرا دِل رحم سے بھرا ہے۔",
                "۷": "کیا تُمھارے درمیان میں کوئی بِیمار ہیں؟ اُنھیں یہاں لاؤ۔ کیا تُم میں کوئی لنگڑا، یا اندھا، یا ٹُنڈا، یا کوڑی، یا وہ جو سُوکھے پن میں، یا وہ جو بہرے ہیں، یا وہ جو کسی قِسم کی مُصیبت میں مُبتلا ہیں؟ اُنھیں یہاں لاؤ، اور مَیں اُنھیں شِفا دُوں گا، کیوں کہ مُجھے تُم پر ترس آتا ہے، میرا دِل رحم سے بھرا ہے۔",
                "۸": "پَس مَیں جانتا ہُوں کہ تُم چاہتے ہو کہ مَیں تُمھیں وہ کُچھ دِکھاؤں جو مَیں نے یروشلیم میں تُمھارے بھائیوں کے لیے کِیا ہے کیوں کہ مَیں دیکھتا ہُوں کہ تُمھارا اِیمان کافی ہے کہ مَیں تُمھیں شِفا دُوں۔",
                "۹": "اور اَیسا ہُوا کہ جب اُس نے یُوں کہا، تو سارا ہجُوم، ایک ساتھ، اپنے بِیماروں کے اور اپنے مُصیبت زدوں، اور اپنے لنگڑوں، اور اپنے اندھوں کے ساتھ، اور اپنے گُونگوں کے ساتھ، اور اُن سب کو جو کسی بھی قِسم کی تکلِیف میں مُبتلا تھے، اُس کے پاس آئے؛ اور اُس نے ہر ایک کو شِفا دی، جو اُس کے پاس لائے گئے تھے۔",
                "۱۰": "اور وہ سب، جِنھوں نے شفا پائی، اور وہ جو تندُرست تھے، دونوں، اُس کے پاؤں پر جُھکے، اور اُس کی عِبادت کی، اور ہجُوم میں سے جتنے مرد آئے تھے؛ اُنھوں نے اُس کے قدموں کو بوسا دِیا، اور یہاں تک کہ اُنھوں نے اپنے آنسُوؤں سے اُس کے پاؤں دھو دِیے۔",
                "۱۱": "اور اَیسا ہُوا کہ اُس نے حُکم دِیا کہ اُن کے چھوٹے بچّے اُس کے پاس لائے جائیں۔",
                "۱۲": "پَس وہ اپنے چھوٹے بچّوں کو لائے اور اُنھیں اُس کے اِردگِرد زمین پر بِٹھا دِیا اور یِسُوع اُن کے درمیان کھڑا ہُوا، اور ہجُوم نے راستا دِیا؛ جب تک کہ وہ سارے اُس کے پاس لائے گئے۔",
                "۱۳": "اور اَیسا ہُوا کہ جب وہ سب پاس لائے جا چُکے، اور یِسُوع اُن کے درمیان کھڑا ہو گیا، اُس نے ہجُوم کو حُکم دِیا کہ وہ زِمین پر گھُٹنے ٹیکیں۔",
                "۱۴": "اور اَیسا ہُوا کہ جب وہ زمین پر گھُٹنے ٹیک چُکے، تو یِسُوع دِل میں رنجیدہ ہُوا، اور کہا؛ باپ، مَیں اِسرائیل کے گھرانے کی بدیوں کے سبب سے بُہت غمگین ہُوں۔",
                "۱۵": "اور جب اُس نے یہ باتیں کہیں، تو اُس نے خُود بھی زِمین پر گھٹنے ٹیکے؛ اور دیکھو اُس نے باپ سے دُعا کی، اور وہ باتیں جو اُس نے دُعا میں کہیں، لِکھی نہیں جا سکتیں، اور ہجُوم نے جِنھوں نے اُس کی باتیں سُنیں گواہی دی۔",
                "۱۶": "اور اُنھوں نے اِس طرح سے گواہی دی: اِتنی اعلیٰ اور اَرفع باتیں جو ہم نے یِسُوع کو باپ سے کرتے ہُوئے دیکھا اور سُنا، نہ آنکھوں نے کبھی دیکھی ہیں، اور نہ کانوں نے کبھی سُنی ہیں۔",
                "۱۷": "اور نہ کوئی زبان بیان کر سکتی ہے، نہ کوئی اِنسان تحریر کر سکتا ہے، نہ اِنسانوں کے دِل اِس قدر افضل اور اعلیٰ و ارفع باتوں کا تصَوُّر کر سکتے ہیں جو ہم نے یِسُوع کو کہتے دیکھیں اور سُنیں، اور کوئی اِنسان اُس شادمانی کا اِدراک نہیں پا سکتا، جِس سے ہماری جانیں اُس وقت مَعمُور ہُوئیں جب ہم نے اُس کو ہمارے لِیے باپ سے دُعا کرتے ہُوئے سُنا۔",
                "۱۸": "اور اَیسا ہُوا کہ جب یِسُوع باپ سے دُعا کر چُکا، تو وہ اُٹھا؛ مگر ہجُوم کی خُوشی اِتنی زیادہ تھی کہ اُن پر وجدان طاری ہوگیا۔",
                "۱۹": "اور اب اَیسا ہُوا کہ یِسُوع اُن سے مُخاطب ہُوا، اور اُنھیں کھڑا ہونے کو کہا۔",
                "۲۰": "اور وہ زمین پر سے اُٹھے، اور اُس نے اُن سے کہا: اپنے اِیمان کے سبب سے تُم مبارک ہو۔ اور اب دیکھو، میری خُوشی کامِل ہے۔",
                "۲۱": "اور جب وہ یہ باتیں کہہ چُکا، تو وہ رویا، اور ہجُوم نے اُس کی گواہی دی، اور اُس نے ایک ایک کر کے، اُن کے چھوٹے بچّوں کو لِیا، اور اُن کو برکت دی، اور باپ سے اُن کے لیے دُعا مانگی۔",
                "۲۲": "اور جب وہ یہ کر چُکا تو وہ دوبارہ رویا؛",
                "۲۳": "اور وہ ہجُوم سے ہم کلام ہُوا، اور اُن سے کہا: اپنے چھوٹے بچّوں کو دیکھو۔",
                "۲۴": "اور جب اُنھوں نے نِگاہیں ڈالیں تو دیکھو اُنھوں نے اپنی آنکھیں آسمان کی طرف اُٹھائیں، اور اُنھوں نے آسمانوں کو کُھلا ہُوا پایا، اور آسمان کے فرِشتوں کو آسمان سے اُترتے دیکھا کہ گویا آگ کے درمیان میں ہوں؛ اور وہ نیچے اُترے اور اُن چھوٹے بچّوں کو گھیر لِیا اور وہ آگ کے گھیرے میں تھے؛ اور فرِشتوں نے اُن کی خِدمت گُزاری کی۔",
                "۲۵": "اور ہجُوم نے دیکھا اور سُنا اور گواہی دی؛ اور وہ جانتے ہیں کہ اُن کی گواہی سچّی ہے کیوں کہ اُن میں سے ہر ایک نے دیکھا اور سُنا، ہر ایک آدمی نے خُود دیکھا اور سُنا؛ اور وہ شُمار میں قریباً دو ہزار پانچ سو جانیں تھیں؛ اور وہ مرد اور عورتوں اور بچّوں پر مُشتمل تھے۔"
            },
            "18": {
                "۱": "اور اَیسا ہُوا کہ یِسُوع نے اپنے شاگِردوں کو حُکم دِیا کہ وہ تھوڑی روٹی اور مَے اُس کے پاس لائیں۔",
                "۲": "اور جب وہ روٹی اور مَے لانے گئے، تو اُس نے ہجُوم کو حُکم دِیا کہ وہ زمین پر بیٹھ جائیں۔",
                "۳": "اور جب شاگرد روٹی اور مَے لے آئے، اُس نے روٹی لی اور توڑی اور اُسے برکت دی؛ اور شاگِردوں کو دی اور حُکم دِیا کہ وہ کھائیں۔",
                "۴": "اور جب وہ کھا چُکے اور سیر ہُوئے تو اُس نے حُکم دِیا کہ وہ ہجُوم کو دیں۔",
                "۵": "اور جب ہجُوم کھا چُکا اور سیر ہُوا تو اُس نے شاگِردوں سے کہا: دیکھو تُم میں سے ایک کو مُقرّر کِیا جائے گا، اور مَیں اُسے قُدرت عطا کرُوں گا کہ وہ روٹی توڑے، اور اِسے برکت دے اور میری کلِیسیا کے لوگوں، اور اُن سب کو دے، جو اِیمان لاتے اور میرے نام کا بپتِسما پاتے ہیں۔",
                "۶": "اور تُم ہمیشہ اِسی طرح کرنا، جِس طرح مَیں نے کِیا ہے، جِس طرح مَیں نے روٹی توڑی، اِسے برکت دی اور اِسے تُمھیں دِیا ہے۔",
                "۷": "اور یہ تُم میرے بدن کی یادگاری میں کِیا کرو گے، جِس کو مَیں نے تُم پر ظاہر کِیا ہے۔ اور یہ باپ کے سامنے گواہی ہو گی کہ تُم مُجھے ہمیشہ یاد رکھتے ہو۔ اور اگر تُم مُجھے ہمیشہ یاد رکھو گے تو میرا رُوح تُمھارے ساتھ ہو گا۔",
                "۸": "اور اَیسا ہُوا کہ جب اُس نے یہ باتیں کہیں، تو اُس نے اپنے شاگِردوں کو حُکم دِیا کہ وہ پیالے میں سے مَے لیں اور اِسے پیئں، اور ہجُوم کو بھی دیں تاکہ وہ اِس میں سے پیئں۔",
                "۹": "اور اَیسا ہُوا کہ اُنھوں نے اَیسا ہی کِیا، اور اُس میں سے پیا اور سیر ہُوئے؛ اور اُنھوں نے ہجُوم کو بھی دِیا، اور اُنھوں نے پیا، اور وہ سیر ہُوئے۔",
                "۱۰": "اور جب شاگِرد یہ انجام دے چُکے تو یِسُوع نے اُن سے کہا: مُبارک ہو تُم اِس اَمر کے لیے جو تُم نے انجام دِیا ہے، پَس یہی میرے حُکموں کو پُورا کرنا ہے، اور اَیسا کرنا باپ کو گواہی دینا ہے کہ تُم وہ سب کرنے کے لیے راضی ہو، جو مَیں نے تُمھیں حُکم دِیا ہے۔",
                "۱۱": "اور تُم تائب ہونے والوں اور میرے نام پر بپتسما پانے والوں کے واسطے ہمیشہ یہی کرنا؛ اور تُم یہ میرے خُون کی یادگاری میں کرنا جو مَیں نے تُمھارے لیے بہایا ہے، تاکہ تُم باپ کے حُضُور گواہ ٹھہرو کہ تُم ہمیشہ مُجھے یاد رکھتے ہو۔ اور اگر تُم مُجھے ہمیشہ یاد رکھتے ہو تو میرا رُوح تمھارے ساتھ ہو گا۔",
                "۱۲": "اور مَیں تمھیں حُکم دیتا ہُوں کہ تُم اِن فرائض کو ادا کرنا۔ اور اگر تُم اِن فرائض کو ہمشہ ادا کرتے ہو تو تُم مُبارک ہو، چُوں کہ میری چٹان پر تُم تعمیر ہوتے ہو۔",
                "۱۳": "مگر تُم میں سے جو کوئی اِن باتوں میں گھٹائے یا بڑھائے گا اُس کی تعمیر میری چٹان پر نہیں ہُوئی، بلکہ اُس کی تعمیر ریتلی بُنیاد پر ہے؛ اور جب مِینہ برستا ہے، اور پانی چڑھتا ہے، اور آندھیاں چلتی ہیں، اور اُن پر ٹکریں لگتی ہیں، تو وہ گِر جاتے ہیں، اور جہنم کے دروازے اُنھیں نِگلنے کے لیے تیار ہیں۔",
                "۱۴": "پَس مُبارک ہو تُم اگر تُم میرے حُکموں کو مانو گے، جِن کا باپ نے مُجھے حُکم دِیا ہے کہ مَیں تُمھیں دُوں۔",
                "۱۵": "مَیں تُم سے سچّ سچّ کہتا ہُوں، لازِم ہے کہ تُم جاگتے اور ہمیشہ دُعا کرتے رہنا، ورنہ اِبلِیس تُمھیں آزمائے گا، اور تُم اُس کی اسِیری میں چلے جاؤ گے۔",
                "۱۶": "اور جِس طرح مَیں نے تُمھارے درمیان میں دُعا کی تُم بھی اُسی طرح میری کلِیسیا میں میرے لوگوں کے درمیان میں جو تائب ہوتے اور میرے نام پر بپتِسما پاتے ہیں دُعا کِیا کرنا۔ دیکھو مَیں نُور ہُوں؛ مَیں نے تُمھارے واسطے مثال قائم کی ہے۔",
                "۱۷": "اور اَیسا ہُوا کہ جب یِسُوع اپنے شاگِردوں سے یہ باتیں کہہ چُکا تو وہ ہجُوم کی طرف مُڑا اور اُن سے کہا:",
                "۱۸": "دیکھو، مَیں تُم سے سچّ، سچّ، کہتا ہُوں، لازِم ہے کہ تُم جاگتے اور ہمیشہ دُعا کرتے رہنا، کہیں اَیسا نہ ہو آزمایش میں پڑو؛ کیوں کہ شیطان تُم پر غالِب آنے کا ِخواہش مند ہے، تاکہ تُمھیں گیہوں کی طرح پھٹکے۔",
                "۱۹": "پَس تُم ضرُور میرے نام پر باپ سے ہمیشہ دُعا مانگنا۔",
                "۲۰": "اور جو کُچھ تُم میرے نام پر باپ سے مانگو گے، جو واجب ہو، اِس یقِین کے ساتھ کہ تُم پاؤ گے، دیکھو، یہ تُمھیں دِیا جائے گا۔",
                "۲۱": "اپنے اپنے خاندان میں باپ سے ہمیشہ، میرے نام سے، دُعا مانگنا، تاکہ تُمھاری بیویاں اور بچّے برکت پائیں۔",
                "۲۲": "اور دیکھو، تُم اکثر آپس میں اِکٹھے ہونا؛ اور جب تُم آپس میں اکٹھے ہونا تو کسی شخص کو اپنے پاس آنے سے منع نہ کرنا، بلکہ اُنھیں اپنے پاس آنے دینا اور اُنھیں منع نہ کرنا؛",
                "۲۳": "بلکہ تُم اُن کے لیے دُعا کرنا اور اُن کو خارج نہ کرنا اور اگر وہ اکثر تُمھارے پاس آئیں تو تُم میرے نام پر باپ سے اُن کے لیے دُعا مانگنا۔",
                "۲۴": "پَس، اپنی روشنی جلائے رکھنا تاکہ یہ دُنیا کو مُنوّر کرے۔ دیکھو، مَیں ہی وہ روشنی ہُوں جو تُم نے جلائے رکھنی ہے—یعنی جو کُچھ تُم نے مُجھے کرتے دیکھا ہے۔ دیکھو تُم نے دیکھا ہے کہ مَیں نے باپ سے دُعا مانگی ہے، اور تُم سب اِس کے شاہد ہو۔",
                "۲۵": "اور تُم دیکھتے ہو کہ مَیں نے حُکم دِیا ہے کہ تُم میں سے کوئی بھی چھوڑ نہ جائے، بلکہ یہ حُکم دِیا ہے کہ تُم میرے پاس آؤ، تاکہ تُم محسُوس کرو اور دیکھو؛ تُم اِسی طرح دُنیا کے ساتھ کرنا؛ اور جو کوئی بھی اِس حُکم کو توڑتا ہے، اپنے آپ کو آزمایش میں ڈالتا ہے۔",
                "۲۶": "اور اب اَیسا ہُوا کہ جب یِسُوع یہ باتیں کہہ چُکا، تو اُس نے پھر اپنی نظر اُن شاگِردوں پر ڈالی جِن کو اُس نے چُنا تھا، اور اُن سے کہا:",
                "۲۷": "دیکھو مَیں تُم سے سچّ، سچّ، کہتا ہُوں، مَیں تُمھیں ایک اور حُکم دیتا ہُوں، اور پھر ضرُور ہے کہ مَیں اپنے باپ کے پاس جاؤں تاکہ مَیں دُوسرے حُکموں کو جو اُس نے مُجھے دِیے پُورا کرُوں۔",
                "۲۸": "اور اب دیکھو، یہ وہ حُکم ہے جو مَیں تُمھیں دیتا ہُوں، کہ جب تُم اِس کو ادا کرو، تو تُم ناحق کسی کو جان بُوجھ کر ناراستی کی حالت میں، میرے بدن اور میرے خُون میں سے پِینے نہ دینا؛",
                "۲۹": "پَس جو کوئی ناراستی کی حالت میں میرے بدن میں سے کھاتا اور میرے خُون میں سے پیتا ہے اپنی جان کی سزا کے واسطے کھاتا اور پیتا ہے؛ پَس اگر تُمھیں معلُوم ہو کہ کوئی آدمی میرے بدن کو کھانے اور خُون کو پِینے کے لائق نہیں ہے، تو تُم اُسے منع کرنا۔",
                "۳۰": "تو بھی، تُم اُس کو اپنے ہاں سے خارج نہ کرنا، بلکہ اُس کو سِکھانا اور باپ سے، میرے نام پر اُس کے واسطے دُعا کرنا؛ اور اگر اَیسا ہو کہ وہ تَوبہ کرے اور میرے نام کا بپتِسما لے، تب تُم اُس کو قبُول کرنا اور میرے بدن اور خُون میں سے اُس کو دینا۔",
                "۳۱": "اَلبتہ اگر وہ تَوبہ نہ کرے تو وہ میری اُمّت میں شُمار نہیں کِیا جائے گا، تاکہ وہ میری اُمّت کو تباہ و برباد نہ کرے۔",
                "۳۲": "تو بھی، تُو اُس کو اپنے عِبادت خانوں سے، یا اپنی عِبادت گاہوں سے نہ نِکالنا، پَس تُو اَیسوں کی خِدمت کرتے رہنا؛ پَس تُو نہیں جانتا کہ کب وہ واپس آئیں گے اور تَوبہ کریں گے، اور اپنے پُورے دِل کے ساتھ میرے پاس آئیں گے، اور مَیں اُنھیں شِفا دُوں گا؛ اور تُو اُن کے واسطے نجات لانے کا وسِیلہ بنے گا۔",
                "۳۳": "پَس اِن باتوں پر عمل کرو جِن کا مَیں نے تُمھیں حُکم دِیا تھا تاکہ تُم مُجرم نہ ٹھہرائے جاؤ؛ کیوں کہ اُس پر اَفسوس جِس کو باپ سزاوار ٹھہراتا ہے۔",
                "۳۴": "اور تُمھیں مَیں یہ حُکم اُن جھگڑوں کے سبب سے دیتا ہُوں جو تُم میں موجُود ہیں۔ اور مُبارک ہو تُم، اگر تُم میں یہ جھگڑے نہ رہیں۔",
                "۳۵": "اور اب مَیں باپ کے پاس جاتا ہُوں، پَس ضرُور ہے کہ مَیں تُمھاری خاطر باپ کے پاس جاؤں۔",
                "۳۶": "اور اَیسا ہُوا کہ جب یِسُوع یہ باتیں ختم کر چُکا، تو اُس نے اپنے ہاتھ سے ایک ایک کر کے اُن شاگِردوں کو چُھوا، جِنھیں اُس نے چُنا تھا، یعنی وہ اُن کو چُھوتا جاتا تھا، اور کلام کرتا جاتا تھا، جب تک اُس نے اُن سب کو نہ چُھو لِیا۔",
                "۳۷": "اور ہجُوم نے وہ باتیں جو اُس نے اُن سے کہیں نہ سُنیں، اِس لیے اُنھوں نے گواہی نہ دی؛ اَلبتہ شاگِردوں نے گواہی دی کہ اُس نے اُن کو رُوحُ القُدس عطا کرنے کا اِختیار دِیا ہے۔ اور مَیں اِس کے بعد تُمھیں دِکھاؤں گا کہ یہ گواہی سچّی ہے۔",
                "۳۸": "اور اَیسا ہُوا کہ جب یِسُوع اُن سب کو چُھو چُکا، تو بادِل آیا اور ہجُوم پر چھا گیا کہ وہ یِسُوع کو نہ دیکھ سکے۔",
                "۳۹": "اور جِس دوران میں اُن پر بادِل چھایا ہُوا تھا تو وہ اُن سے جُدا ہو گیا، اور آسمان پر چلا گیا۔ اور شاگِردوں نے دیکھا اور گواہی دی کہ وہ دوبارہ آسمان پر چلا گیا۔"
            },
            "19": {
                "۱": "اور اب اَیسا ہُوا کہ جب یِسُوع آسمان پر چلا گیا، تو بِھیڑ اپنے اپنے راستے چل دی، اور ہر آدمی نے اپنی بیوی اور اپنے بچّوں کو ساتھ لِیا اور اپنے اپنے گھر کو لوٹا۔",
                "۲": "اور اندھیرا چھانے سے پہلے پہلے، فوری طور پر یہ خبر لوگوں میں پھیل گئی، کہ بھِیڑ نے یِسُوع کو دیکھا تھا، اور کہ اُس نے اُن کی خِدمت گُزاری کی تھی، اور مزید یہ کہ کل بھی بھِیڑ پر اپنے آپ کو ظاہر کرے گا۔",
                "۳": "ہاں، اور رات بھر میں یِسُوع کی بابت یہ خبر دُور تک پھیلا دی گئی؛ اور اُنھوں نے لوگوں کے درمیان میں اِس قدر خبر پھیلائی کہ، ہاں، بُہت بڑی تعداد جِنھوں نے اُس رات بڑی محنت کی تاکہ وہ کل اُس جگہ پر موجُود ہوں، جہاں یِسُوع اپنے آپ کو بھِیڑ پر ظاہر کرے گا۔",
                "۴": "اور اَیسا ہُوا کہ اگلے دن جب بھِیڑ جمع ہُوئی، تو دیکھو، نِیفی اور اُس کا بھائی جِس کو اُس نے مُردوں میں سے زِندہ کِیا تھا، جِس کا نام تِیمُتِھیُس تھا، اور اُس کا بیٹا بھی جِس کا نام یُوناہ تھا، اور متُونی بھِی، اور متُونیہا، اُس کا بھائی اور قُمن اور قُمنونہی، اور یرمیاہ، اور شمنُون، اور یُوناہ، اور صدقیاہ، اور یسعیاہ—اب یہ اُن شاگِردوں کے نام تھے جِنھیں یِسُوع نے چُنا تھا—اور اَیسا ہُوا کہ وہ آگے بڑھے اور بھِیڑ کے درمیان میں کھڑے ہو گئے۔",
                "۵": "اور دیکھو، بھِیڑ اِتنی زیادہ تھی کہ اُنھوں نے اُن کو اَلگ اَلگ بارہ گروہوں میں کر دِیا۔",
                "۶": "اور بارہ نے بھِیڑ کو تعلِیم دی؛ اور دیکھو، اُنھوں نے بھِیڑ کو زِمین پر گُھٹنے ٹیکنے، اور یِسُوع کے نام پر باپ سے دُعا کرنے کے لِیے کہا۔",
                "۷": "اور شاگِردوں نے بھی باپ سے یِسُوع کے نام پر دُعا مانگی۔ اور اَیسا ہُوا کہ وہ اُٹھے اور لوگوں کے واسطے خِدمت گُزاری کو انجام دِیا۔",
                "۸": "اور جب وہ اُنھی باتوں کی تعلِیم دے چُکے جو یِسُوع نے فرمائیں تھیں—یِسُوع کی فرمائی ہُوئی باتوں سے بالکل مُتفرق نہ تھی—دیکھو، اُنھوں نے پھر گُھٹنے ٹیکے اور یِسُوع کے نام پر باپ سے دُعا مانگی۔",
                "۹": "اور اُنھوں نے اُس چِیز کے لیے جِس کی اُنھیں سب سے زیادہ آرزُو تھی دُعا مانگی، اور اُن کی آرزُو تھی کہ اُنھیں رُوحُ القُدس عطا کِیا جائے۔",
                "۱۰": "اور جب وہ اِس طرح دُعا مانگ چُکے تو وہ پانی کے کنارے پر گئے اور بھِیڑ اُن کے پیچھے پیچھے آئی۔",
                "۱۱": "اور اَیسا ہُوا کہ نِیفی پانی میں گیا اور بپتِسما لِیا۔",
                "۱۲": "اور پھر وہ پانی سے باہر نِکلا اور بپتِسما دینے لگا اور اُس نے اُن سب کو بپتِسما دِیا جِنھیں یِسُوع نے چُنا تھا۔",
                "۱۳": "اور اَیسا ہُوا کہ جب وہ سب بپتِسما لے چُکے اور پانی سے باہر نِکل آئے تو رُوحُ القُدس اُن پر نازِل ہُوا اور وہ رُوحُ القُدس اور آگ سے معمُور ہو گئے۔",
                "۱۴": "اور دیکھو، وہ یُوں تھے جَیسے آگ نے اُنھیں گھیرا ہُوا تھا؛ اور یہ آسمان سے نازِل ہُوئی اور بھِیڑ نے اِس کو دیکھا اور گواہی دِی اور فرِشتے آسمان سے اُترے اور اُن کی خِدمت کرنے لگے۔",
                "۱۵": "اور اَیسا ہُوا کہ جب فرِشتے شاگردوں کی خِدمت گُزاری کر رہے تھے، تو دیکھو، یِسُوع آیا اور اُن کے بِیچ میں کھڑا ہُوا اور اُن کی خِدمت گُزاری کرنے لگا۔",
                "۱۶": "اور اَیسا ہُوا کہ وہ بھِیڑ سے ہم کلام ہُوا، اور اُنھیں حُکم دِیا کہ وہ دوبارہ زمِین پر گُھٹنے ٹیکیں، اور یہ کہ اُس کے شاگِرد بھی زمِین پر گُھٹنے ٹیکیں۔",
                "۱۷": "اور اَیسا ہُوا جب سب نے زمِین پر گُھٹنے ٹیک لِیے اور اُس نے اپنے شاگردوں سے کہا کہ وہ دُعا مانگیں۔",
                "۱۸": "اور دیکھو وہ دُعا مانگنے لگے؛ اور اُنھوں نے یِسُوع کو اپنا خُداوند اور اپنا خُدا پُکار کر دُعا مانگی۔",
                "۱۹": "اور اَیسا ہُوا کہ یِسُوع اُن کے درمیان میں سے نِکل کر آگے بڑھا، اور اُن سے تھوڑی دُور گیا اور زمِین پر سجدہ ریز ہُوا اور اُس نے فرمایا:",
                "۲۰": "اَے باپ میں تیرا شُکر کرتا ہُوں کہ تُو نے اِن کو رُوحُ القُدس عطا کِیا ہے جِنھیں مَیں نے چُنا ہے؛ اور یہ مُجھ پر اُن کے اِیمان کی بدولت ہے کہ مَیں نے اُنھیں دُنیا میں سے چُن لِیا ہے۔",
                "۲۱": "اَے باپ مَیں تجُھ سے دُعا کرتا ہُوں کہ اُن سب کو رُوحُ القُدس عطا کر جو اِن کے کلام پر اِیمان لاتے ہیں۔",
                "۲۲": "اَے باپ تُو نے اُنھیں رُوحُ القُدس بخشا ہے کیوں کہ وہ مُجھ پر اِیمان لائے ہیں اور تُو دیکھتا ہے کہ وہ مُجھ پر اِیمان لائے ہیں کیوں کہ تُو اُن کی سُنتا ہے اور وہ مُجھ سے دُعا مانگتے ہیں؛ اور وہ مُجھ سے دُعا مانگتے ہیں کیوں کہ مَیں اُن کے ساتھ ہُوں۔",
                "۲۳": "اور اب اَے باپ مَیں اُن کے لِیے تُجھ سے دُعا کرتا ہُوں، اور اُن سب کے لِیے بھی جو اُن کے کلام پر اِیمان لائیں گے، تاکہ وہ مُجھ پر اِیمان لائیں تاکہ مَیں اِن میں ہُوں جِس طرح باپ تُو مُجھ میں ہے، تاکہ ہم ایک ہوں۔",
                "۲۴": "اور اَیسا ہُوا کہ جب یِسُوع، باپ سے یُوں دُعا کر چُکا تو وہ اپنے شاگِردوں کے پاس آیا، اور دیکھو، وہ ابھی تک بغیر رُکے اُس سے مُسلسل دُعا کر رہے تھے؛ اور اُنھوں نے بک بک نہ کی تھی، پَس اُنھیں عطا کر دِیا گیا تھا کہ اُنھیں کیسے دُعا مانگنی ہے، اور وہ اُمِّید سے بھر گئے تھے۔",
                "۲۵": "اور اَیسا ہُوا کہ جب اُنھوں نے اُس سے دُعا مانگی تو یِسُوع نے اُنھیں برکت دی؛ اور اُس کو اُن پر بڑا پیار آیا، اور اُس کے چہرے کا نُور اُن پر چمکا، اور دیکھو وہ یِسُوع کی صُورت اور اُس کے پوشاک کی مانِند سفید ہو گئے؛ اور دیکھو اُن کی سفیدی تمام سفیدی سے بڑھ گئی، ہاں، یعنی دُنیا میں کوئی شَے اَیسی سفید نہ ہو سکتی تھی جو اُن کی سفیدی سے بڑھ کر تھی۔",
                "۲۶": "اور یِسُوع نے اُن سے کہا: دُعا کرتے رہنا؛ اور اُنھوں نے دُعا کرنا ترک نہ کِیا۔",
                "۲۷": "اور پھر وہ اُن کی طرف سے مُڑا، اور تھوڑی دُور آگے گیا اور زمِین پر سجدہ ریز ہُوا؛ اور اُس نے باپ سے دوبارہ دُعا مانگی، کہا:",
                "۲۸": "اَے باپ، مَیں تیرا شُکر کرتا ہُوں کہ جِنھیں مَیں نے چُنا تُو نے اُنھیں اُن کے اِیمان کے سبب سے پاک کِیا ہے، اور مَیں اُن کے لِیے دُعا کرتا ہُوں، اور اُن کے لِیے بھی جو اُن کے کلام پر اِیمان لائیں گے، تاکہ وہ مُجھ میں اُن کے کلام پر اِیمان کے سبب سے پاک کِیے جائیں، جِس طرح وہ مُجھ میں پاک کیے گئے ہیں۔",
                "۲۹": "اَے باپ، مَیں دُنیا کے لِیے درخواست نہیں کرتا، بلکہ اُن کے لِیے جِنھیں تُو نے دُنیا میں سے مُجھے دِیا ہے، اُن کے اِیمان کی بدولت، تاکہ وہ مُجھ میں پاک ہوں، تاکہ مَیں اُن میں ہُوں، جِس طرح اَے باپ، تُو مُجھ میں ہے، تاکہ ہم ایک ہوں، تاکہ مَیں اُن میں جلال پاؤں۔",
                "۳۰": "اور جب یِسُوع یہ باتیں کر چُکا تو وہ پھر اپنے شاگِردوں کے پاس آیا؛ اور دیکھو وہ ثابت قدمی، اور بڑی مُستَعِدی کے ساتھ، اُس سے، دُعا مانگ رہے تھے؛ اور اُسے اُن پر پھِر پیار آیا؛ اور دیکھو وہ یِسُوع کی مانِند سفید ہو گئے تھے۔",
                "۳۱": "اور اَیسا ہُوا کہ وہ پھر تھوڑا آگے بڑھا اور باپ سے دُعا مانگی۔",
                "۳۲": "اور نہ کوئی زبان وہ باتیں بول سکتی ہے جِس میں اُس نے دُعا مانگی، نہ کوئی اِنسان اُن باتوں کو لِکھ سکتا ہے جِن کی اُس نے دُعا مانگی۔",
                "۳۳": "اور بھِیڑ نے سُنِیں اور گواہی دی؛ اور اُن کے دِل کھولے گئے اور اُنھوں نے اُن باتوں کو جو اُس نے دُعا میں فرمائیں، اپنے اپنے دِل میں فہم پایا۔",
                "۳۴": "بہرحال، بڑی جلِیل اُلقدر اور نِرالی تھیں وہ باتیں جو اُس نے دُعا میں فرمائیں چُناں چہ نہ کوئی اِنسان اُنھیں لِکھ سکتا ہے، نہ کوئی اُنھیں بول سکتا ہے۔",
                "۳۵": "اور اَیسا ہُوا کہ جب یِسُوع اپنی دُعا مُکمل کر چُکا تو دوبارہ شاگِردوں کے پاس آیا اور اُن سے فرمایا: اِتنا بڑا اِیمان تو مَیں نے کسی یہُودی میں کبھی نہیں دیکھا؛ پَس مَیں نے اُن کی بے اعتقادی کے سبب سے اُن میں بڑے بڑے مُعجزے ظاہر نہ کِیے۔",
                "۳۶": "مَیں تُم سے سچّ کہتا ہُوں، کہ نہ اُن میں سے کسی نے اتنے بڑے بڑے کام دیکھے ہیں جتنے بڑے بڑے تُم نے دیکھے ہیں؛ نہ اُن میں سے کسی نے اِتنی جلِیل اُلقدر باتیں سُنی ہیں جتنی تُم نے سُنی ہیں۔"
            },
            "20": {
                "۱": "اور اَیسا ہُوا کہ اُس نے بھِیڑ اور اپنے شاگِردوں کو بھی حُکم دِیا کہ وہ دُعا سے فارغ ہوں۔ اور اُس نے اُن کو حُکم دِیا کہ وہ اپنے دِلوں میں دُعا کرنے سے فارغ نہ ہوں۔",
                "۲": "اور اُس نے اُنھیں حُکم دِیا کہ وہ اُٹھیں اور اپنے پیروں پر کھڑے ہو جائیں۔ اور وہ اُٹھے اور اپنے پیروں پر کھڑے ہو گئے۔",
                "۳": "اور اَیسا ہُوا کہ اُس نے پھر روٹی توڑی اور اُس کو برکت دی، اور شاگِردوں کو کھانے کو دی۔",
                "۴": "اور جب وہ کھا چُکے تو اُس نے اُن کو حُکم دِیا کہ وہ روٹی توڑیں، اور بھِیڑ کو دیں۔",
                "۵": "اور جب وہ بھِیڑ کو دے چُکے تو اُس نے اُن کو مَے بھی پِینے کو دی، اور اُنھیں حُکم دِیا کہ بھِیڑ کو بھی دیں۔",
                "۶": "اب، روٹی اور مَے، نہ تو شاگِرد لائے تھے، نہ بھِیڑ لائی تھی؛",
                "۷": "اَلبتہ اُس نے درحقیقت اُن کو کھانے کو روٹی، اور پِینے کو مَے بھی دی۔",
                "۸": "اور اُس نے اُن سے کہا: جو کوئی یہ روٹی کھاتا ہے، اپنی جان کے لِیے میرے بدن میں سے کھاتا ہے؛ اور وہ جو اِس مَے میں سے پِیتا ہے، اپنی جان کے لِیے میرے خُون میں سے پِیتا ہے؛ اور اُس کی جان نہ کبھی بھوکی، نہ کبھی پیاسی ہو گی بلکہ سیر ہو گی۔",
                "۹": "اب جب بھِیڑ کھا اور پی چُکی، تو دیکھو، وہ رُوح سے معمُور ہو گئے؛ اور اُنھوں نے ہم آواز ہو کر پُکارا اور یِسُوع کی حمد و ستایش کرنے لگے، جِس کو اُنھوں نے دیکھا اور سُنا بھی تھا۔",
                "۱۰": "اور اَیسا ہُوا کہ جب وہ سب یِسُوع کی حمد و ستایش کر چُکے تو اُس نے اُن سے کہا: دیکھو، اب مَیں اُس حُکم کو پُورا کرتا ہُوں جو باپ نے مُجھے اِن لوگوں کی بابت دِیا تھا، جو کہ اِسرائیل کے گھرانے کے بقیہ ہیں۔",
                "۱۱": "تُم یاد رکھنا کہ مَیں نے تُم سے کلام کِیا تھا، اور کہا تھا کہ جب یسعیاہ کی باتیں پُوری ہوں گی—دیکھو، وہ لِکھی ہیں، یہ تُمھارے پاس ہیں، سو اُن پر فکر و تحقِیق کرو—",
                "۱۲": "اور مَیں تُم سے سچّ سچّ کہتا ہُوں کہ جب وہ پُوری ہوں گی تو، اَے اِسرائیل کے گھرانے، اُس وقت وہ عہد پُورا ہو گا جو باپ نے اپنی اُمّت کے ساتھ کِیا تھا۔",
                "۱۳": "اور پھر باقی نسل جو رُویِ زمِین پر پراگندہ ہُوئی ہوگی، مشرِق سے اور مغرب سے، اور شِمال سے اور جنُوب سے اِکٹھی کی جائے گی؛ اور اُنھیں خُداوند اپنے خُدا کے عِرفان کی پہچان ہوگی، جِس نے اُن کو مُخلصی دی ہے۔",
                "۱۴": "اور باپ نے مُجھے حُکم دِیا ہے کہ مَیں تُمھیں یہ سرزمین تُمھاری میراث میں دُوں۔",
                "۱۵": "اور مَیں تُم سے کہتا ہُوں کہ اگر غیر قَومیں اُس برکت کے بعد بھی جو وہ پائیں گی، تَوبہ نہیں کرتیں، میرے لوگوں کو پراگندہ کرنے کے بعد—",
                "۱۶": "تب تُم، جو یعقوب کے گھرانے کے بقیہ ہو، تُم اُن کے بیچ میں جاؤ گے؛ اور تُم اُن کے بیچ میں ہو گے جو بےشُمار ہیں؛ اور تُم اُن کے درمیان یُوں ہو گے جَیسے شیرِ بَبر جنگل کے جانوروں میں اور جوان شیر بَبر بھیڑوں کے گلّہ میں، جب، وہ اُن کے درمِیان سے گُزرتا ہے تو رَوندتا اور پھاڑتا ہے، اور کوئی چُھڑا نہیں سکتا۔",
                "۱۷": "تیرا ہاتھ تیرے مُخالفوں پر اُٹھے گا، اور تیرے سب دُشمن کاٹ ڈالے جائیں گے۔",
                "۱۸": "اور مَیں اپنی اُمّت کو اِس طرح اِکٹھا کرُوں گا جَیسے کوئی آدمی اپنے کِھلیان کے پُولوں کو جمع کرتا ہے۔",
                "۱۹": "پَس مَیں اپنی اُمّت کو یُوں بناؤں گا جِن کے ساتھ باپ نے عہد کِیا ہے، ہاں، مَیں تیرے سِینگ کو لوہا اور تیرے کُھروں کو پِیتل بناؤُں گا۔ اور تُو بُہت سی اُمّتوں کو ٹُکڑے ٹُکڑے کرے گی؛ اُن کے ذخِیرے خُداوند کی نذر کرے گی، اور اُن کا مال ربُّ العالمِین کے حضُور لائے گی۔ اور دیکھو مَیں ہی ہُوں، جو یہ کرتا ہُوں۔",
                "۲۰": "اور باپ فرماتا ہے، اَیسا ہو گا کہ اُس روز میری شمشِیرِ عدل اُن پر لٹکے گی؛ اور سِوا اِس کے کہ وہ تَوبہ کر لیں یہ اُن پر وار کرے گی، باپ فرماتا ہے، ہاں، یعنی غیر قَوموں کی ساری اُمّتوں پر۔",
                "۲۱": "اور اَیسا ہو گا کہ اِے اِسرائیلؔ کے گھرانے، مَیں اپنی اُمّت کو قائم کروں گا۔",
                "۲۲": "اور دیکھوِ مَیں اِس اُمّت کو اِس مُلک میں وہ عہد پُورا کرنے کی خاطر قائم کرُوں گا، جو مَیں نے تُمھارے باپ یعقوب کے ساتھ باندھا تھا؛ اور یہ ایک نیا یرُوشلِیم ہو گا۔ اور آسمان کی قُوّتیں اِن لوگوں کے درمیان میں ہوں گی؛ ہاں، یعنی مَیں اِن کے بِیچ میں ہُوں گا۔",
                "۲۳": "دیکھو، مَیں وہ ہوں جِس کی بابت مُوسیٰ نے یہ فرمایا: خُداوند تُمھارا خُدا تُمھارے بھائیوں میں سے تُمھارے لِیے مُجھ سا ایک نبی برپا کرے گا؛ اور یُوں ہو گا کہ جو شخص اُس نبی کی نہ سُنے گا وہ اُمّت میں سے نیست و نابُود کر دِیا جائے گا۔",
                "۲۴": "مَیں تُم سے سچّ کہتا ہُوں، ہاں، اور سموئیل سے لے کر اُس کے بعد آنے والے جِتنے بھی نبیوں نے کلام کِیا، سب نے میری گواہی دی ہے۔",
                "۲۵": "اور دیکھو، تُم نبیوں کی اَولاد ہو؛ اور تُم اِسرائیل کے گھرانے سے ہو؛ اور اُس عہد کے شرِیک ہو جو باپ نے تُمھارے باپ دادا سے باندھا تھا، جب ابرہامؔ سے فرمایا: کہ تیری اَولاد سے دُنیا کے سب گھرانے برکت پائیں گے۔",
                "۲۶": "میرے جی اُٹھنے کے بعد باپ نے مُجھے پہلے تُمھارے پاس بھیجا ہے، تاکہ تُم میں سے ہر ایک کو تُمھاری بدی سے باز رکھ کر برکت دُوں؛ اور یہ اِس لِیے کہ تُم عہد کے فرزند ہو—",
                "۲۷": "اور تُمھارے برکت پانے کے بعد باپ پھر اپنا وہ عہد پُورا کرے گا جو اُس نے ابرہامؔ سے باندھا، اور فرمایا: تیری نسل کے وسِیلہ سے زمِین کی سب قَومیں برکت پائیں گی—تاکہ میرے وسِیلہ سے غیر قَوموں پر رُوحُ القُدس نازِل کِیا جائے، غیر قَوموں پر اِس برکت کا نزُول اُنھیں سب سے زیادہ قَوی بنا دے گا، تاکہ میری اُمّت کو پراگندہ کریں، اے اِسرائیل کے گھرانے۔",
                "۲۸": "اور وہ اِس مُلک کے لوگوں کے لِیے تازیانہ ہوں گے۔ پَس، جب وہ میری اِنجِیل کی مَعمُوری پا لیں گے، تو اِس کے بعد اگر اُنھوں نے اپنے دِل میرے خِلاف سخت کِیے تو مَیں اُن کی بدیاں اُن کے سروں پر واپس ڈال دُوں گا، باپ فرماتا ہے۔",
                "۲۹": "اور مَیں اُس عہد کو یاد رکھُوں گا جو مَیں نے اپنی اُمّت سے کِیا ہے؛ اور مَیں نے اُن سے عہد کِیا ہے کہ مَیں اُس کو اپنے مُقرّرہ وقت پر اِکٹھا کرُوں گا، تاکہ مَیں اُس کو دوبارہ اُس کے باپ دادا کا مُلک اُس کو میراث میں دُوں، جو کہ یرُوشلِیم کی سرزمِین ہے جو کہ ہمیشہ تک اُن کے لِیے موعُودہ سرزمِین ہے، باپ فرماتا ہے۔",
                "۳۰": "اور اَیسا ہو گا کہ وقت آتا ہے، جب میری اِنجِیل کی مَعمُوری کی مُنادی اُس کے ہاں کی جائے گی۔",
                "۳۱": "اور وہ مُجھ پر اِیمان لائے گی، کہ مَیں خُدا کا بیٹا، یِسُوع مسِیح ہُوں، اور میرے نام پر باپ سے دُعا کرے گی۔",
                "۳۲": "پِھر اُس کے نگہبان اپنی آواز بُلند کریں گے، اور ہم آواز ہو کر گائیں گے، پَس وہ اُسے رُوبرو دیکھیں گے۔",
                "۳۳": "پِھر باپ دوبارہ اُس کو اِکٹھا کرے گا، اور یروشلِیِم کی سرزمین اُس کو میراث کے طور پر دے گا۔",
                "۳۴": "پِھر وہ خُوشی سے للکاریں گے—اَے یروشلِیِم کے ویرانو مِل کر نغمہ سرائی کرو؛ کیوں کہ باپ نے اپنی اُمّت کو تسلّی دِی ہے، اُس نے یروشلِیِم کا فِدیہ دِیا ہے۔",
                "۳۵": "باپ نے اپنا پاک بازُو تمام قَوموں کی آنکھوں کے سامنے ننگا کِیا ہے؛ اور زمِین کی تمام اِنتہائیں باپ کی نجات دیکھیں گی، اور مَیں اور باپ ایک ہیں۔",
                "۳۶": "اور پھر جَیسے لِکھا ہے ویسا ہی وقوع پذیر کیا جائے گا: جاگ، جاگ اَے صِیُّون پِھر سے اپنی شَوکت سے مُلبّس ہو؛ اَے یروشلیِم، مُقدّس شہر اپنا خُوش نُما لِباس پہن لے، کیوں کہ آگے کو کوئی نامختُون یا ناپاک تُجھ میں کبھی داخِل نہ ہو گا۔",
                "۳۷": "اپنے اُوپر سے گرد جھاڑ دے؛ اُٹھ کر بَیٹھ، اَے یروشلیِم؛ اَے اسِیر دُخترِ صِیُّون! اپنی گردن کے بندھنوں کو کھول ڈال۔",
                "۳۸": "پَس خُداوند یُوں فرماتا ہے کہ تُم مُفت بیچے گئے اور تُم بے زر ہی آزاد کِیے جاؤ گے۔",
                "۳۹": "مَیں تُم سے، سچّ، سچّ، کہتا ہُوں، میرے لوگ میرا نام جانیں گے؛ ہاں، اُس روز وہ پہچانیں گے کہ کہنے والا مَیں ہی ہُوں۔",
                "۴۰": "اور پِھر وہ کہیں گے: اُس کے پاؤں پہاڑوں پر کیا ہی خُوش نُما ہیں جو اُن کے پاس خُوشی کی بشارت لاتا ہے، اور سلامتی کی مُنادی کرتا ہے؛ اور خَیرِیت کی خبر اُن کے پاس لاتا ہے، اور نجات کا اِشتِہار دیتا ہے؛ جو صِیُّون سے کہتا ہے: تیرا خُدا سلطنت کرتا ہے!",
                "۴۱": "اور پِھر اِعلان کِیا جائے گا: روانہ ہو جاؤ، تُم روانہ ہو جاؤ، تُم وہاں سے چلے جاؤ، جو ناپاک چِیز ہے اُس کو ہاتھ نہ لگاؤ؛ اُس کے درمِیان سے نِکل جاؤ؛ اَے خُداوند کے ظرُوف اُٹھانے والو پاک ہو جاؤ۔",
                "۴۲": "پَس نہ تُم عُجلت میں نِکلو گے اور نہ بھاگنے والے کی طرح چلو گے؛ پَس خُداوند تُمھارا ہراول اور اِسرائیلؔ کا خُدا تُمھارا چنڈاول ہو گا۔",
                "۴۳": "دیکھو، میرا خادِم اِقبال مند ہو گا؛ وہ اعلیٰ و برتر اور نِہایت بُلند ہو گا۔",
                "۴۴": "جِس طرح بُہتیرے تُجھ کو دیکھ کر دنگ ہو گئے—اُس کا چِہرہ ہر ایک بشر سے زائِد اور اُس کا جِسم بنی آدمؔ سے زِیادہ بِگڑ گیا تھا—",
                "۴۵": "اُسی طرح وہ بُہت سی قَوموں کو پاک کرے گا؛ بادِشاہ اُس کے سامنے خاموش ہوں گے، پَس جِس کی بابت اُنھیں بتایا نہ گیا تھا وہ دیکھیں گے؛ اور جو کُچھ اُنھوں نے سُنا نہ تھا وہ سمجھیں گے۔",
                "۴۶": "مَیں تُم سے، سچّ، سچّ، کہتا ہُوں، سب باتیں یقِیناً ہوں گی ویسے ہی جِس طرح باپ نے مُجھے حُکم دِیا ہے۔ پِھر یہ عہد جو باپ نے اپنے لوگوں کے ساتھ باندھا ہے پُورا ہو گا؛ اور پِھر یروشلِیم دوبارہ میرے لوگوں سے آباد ہو گا اور یہ اُن کی وراثت کا مُلک ہوگا۔"
            },
            "21": {
                "۱": "اور مَیں تُم سے سچّ کہتا ہُوں، مَیں تُمھیں ایک نِشان دیتا ہُوں تاکہ تُم اُس وقت کو جان سکو جب یہ باتیں وقوع پذیر ہونے کو ہوں گی—جِس وقت مَیں، اَے اِسرائیل کے گھرانے، اپنی اُمّت، اِسرائیل کو اُن کی طویل پراگندگی کے بعد اِکٹھا کرُوں گا، اپنا صِیُّون اُن کے درمیان پھر سے قائم کرُوں گا؛",
                "۲": "اور دیکھو، یہ وہ بات ہے جو مَیں تُمھیں نِشان کے طور پر دیتا ہُوں—پَس مَیں تُم سے سچّ کہتا ہُوں کہ جب یہ باتیں جو تُم سے بیان کرتا ہُوں اور جو باتیں مَیں بہ ذاتِ خُود اِس کے بعد بیان کرُوں گا، اور جو باتیں رُوحُ القُدس کے وسِیلہ سے باپ تُم پر ظاہر کرے گا، غیر قَوموں پر آشکارا کی جائیں گی تاکہ وہ اِس اُمّت کی بابت جو یعقُوب کے گھرانے کا بقیہ ہیں، اور میری اِس اُمّت کی بابت جانیں جو اُن کے ہاتھوں پراگندہ ہو گی؛",
                "۳": "مَیں تُم سے، سچّ، سچّ، کہتا ہُوں، کہ جب باپ کے وسِیلہ سے یہ باتیں اُن پر ظاہر کی جائیں گی، اور باپ کی طرف سے اُن کے وسِیلہ سے تُم پر ظاہر کی جائیں گی؛",
                "۴": "پَس اے اِسرائیلؔ کے گھرانے، یہ باپ کی حِکمت ہے کہ اُنھیں اِس مُلک میں قائم کِیا جائے، اور باپ کی قُدرت کے وسِیلہ سے ایک آزاد قَوم کی حیثیت سے قائم کی جائے، تاکہ یہ باتیں اُن کے وسِیلہ سے تُمھاری اَولاد کے بقیہ پر ظاہر ہوں، تاکہ باپ کا وہ عہد، اَے اِسرائیل کے گھرانے، جو اُس نے اپنی اُمّت کے ساتھ کِیا پُورا ہو؛",
                "۵": "پَس، جب یہ کام اور وہ امُور جو اِس کے بعد تُمھارے بِیچ میں انجام پائیں گے غیر قَوموں کے وسِیلہ سے تُمھاری نسل پر ظاہر کِیے جائیں گے، تُمھاری نسل کے واسطے جو کہ اپنی بدی کے باعث بے اعتقادی میں زوال پذیر ہو گی؛",
                "۶": "پَس باپ کے لِیے یہی لازِم ٹھہرا کہ یہ غیر قَوموں کے وسِیلہ سے ظاہر ہوں، تاکہ وہ اپنی قُدرت غیر قَوموں پر ظاہر کرے، اِس سبب سے کہ غیر قَومیں، اگر اپنے اپنے دِل سخت نہ کریں، اور وہ تَوبہ کریں اور میری طرف رُجُوع لائیں اور میرے نام سے بپتِسما لیں اور میری تعلِیم کے حقیقی نکات سے آگاہ ہوں، تاکہ وہ میرے لوگوں میں شُمار کِیے جائیں، اَے اِسرائیلؔ کے گھرانے؛",
                "۷": "اور جب یہ باتیں وقوع ہوں تاکہ تُمھاری اَولاد اِن باتوں کو جاننے لگے—تو یہ اُن کے لِیے ایک نِشان ہو گا، تاکہ وہ جانیں کہ اُس عہد کو پُورا کرنے کے لِیے باپ کا وہ کام پہلے ہی شُروع ہو چُکا ہے جو اُس نے اُن لوگوں سے کِیا جو اِسرائیلؔ کے گھرانے کے ہیں۔",
                "۸": "اور جب وہ دن آئے گا، تو اَیسا ہو گا کہ بادِشاہ اُس کے سامنے خاموش ہوں گے، پَس جِس کی بابت اُنھیں بتایا نہ گیا تھا وہ دیکھیں گے؛ اور جو کُچھ اُنھوں نے سُنا نہ تھا وہ سمجھیں گے۔",
                "۹": "پَس اُس روز میری خاطر باپ ایک امر انجام دے گا، جو اُن کے درمیان ایک نِرالا اور حیرت خیز امر ہو گا؛ اور اُن میں بعض اَیسے ہوں گے جو اِس امر کا یقِین نہ کریں گے اگرچہ ایک شخص اُن پر اِن باتوں کا اِعلان بھی کرے گا۔",
                "۱۰": "بلکہ دیکھو، میرے خادِم کی زِندگی میرے ہاتھ میں ہو گی، پَس وہ اُس کو نقصان نہیں پُہنچائیں گے اگرچہ وہ اُن کے سبب سے گھایل کِیا جائے گا۔ پھر بھی مَیں اُس کو شِفا دُوں گا، پَس مَیں اُن کو دِکھاؤں گا کہ میری حِکمت اِبلِیس کی عِیّاری سے زیادہ اَفضل ہے۔",
                "۱۱": "پَس اَیسا ہو گا جو کوئی میرے کلام پر اِیمان نہیں لائے گا، جو یِسُوع مسِیح ہے، جِس کو باپ اُس کے وسِیلہ سے غیر قَوموں پر ظاہر کرے گا، اور اُس کو اِختیار بخشے گا تاکہ میرے کلام کو وہ غیر قَوموں پر ظاہر کرے، (یہ اُسی طرح ہو گا جِس طرح مُوسیٰ نے فرمایا) وہ میری اُمّت میں سے کاٹ ڈالے جائیں گے جو کہ عہد کی ہے۔",
                "۱۲": "اور میری اُمّت جو یعقوب کا بقیہ ہے، غیر قَوموں کے بیچ میں ہو گی، ہاں، اور تُم اُن کے بیچ میں یُوں ہو گے جَیسے شیرِ بَبر جنگل کے جانوروں میں، جَیسے جوان شیر بَبر بھیڑوں کے گلّہ میں، جب، وہ اُن کے درمِیان سے گُزرتا ہے تو رَوندتا اور پھاڑتا ہے، اور کوئی چُھڑا نہیں سکتا۔",
                "۱۳": "اُن کا ہاتھ اُن کے مُخالفوں پر اُٹھے گا، اور اُن کے سب دُشمن کاٹ ڈالے جائیں گے۔",
                "۱۴": "ہاں، اَفسوس غیر قَوموں پر، سِوا اِس کے کہ وہ تَوبہ کر لیں؛ پَس اُس روز اَیسا ہوگا، باپ فرماتا ہے، کہ مَیں تیرے گھوڑوں کو جو تیرے درمِیان ہیں کاٹ ڈالُوں گا، اور تیرے رتھوں کو نیست کرُوں گا۔",
                "۱۵": "اور تیرے مُلک کے شہروں کو برباد اور تیرے سب قلعوں کو مِسمار کرُوں گا۔",
                "۱۶": "اور مَیں تیرے مُلک میں سے جادوگری دُور کروں گا، اور تجھ میں فالگیر نہ رہیں گے۔",
                "۱۷": "اور تیری کھودی ہُوئی مُورتیں اور تیرے سُتُون تیرے درمِیان میں سے نیست کر دُوں گا، اور تُو پِھر اپنی دست کاری کی عِبادت نہ کرے گا۔",
                "۱۸": "اور مَیں تیری یسِیرتوں کو تیرے درمِیان میں سے اُکھاڑ ڈالُوں گا؛ اور تیرے شہروں کو تباہ کرُوں گا۔",
                "۱۹": "اور اَیسا ہو گا کہ ہرچہ جُھوٹ، اور دغابازی، اور حسد، اور جھگڑے، اور کہانتی فریب کاری، اور حرام کاری جاتی رہے گی۔",
                "۲۰": "پَس اَیسا ہوگا، باپ فرماتا ہے، اَے اِسرائیلؔ کے گھرانے، کہ اُس روز جو تَوبہ نہیں کریں گے اور میرے پیارے بیٹے کی طرف رُجُوع نہیں لائیں گے، مَیں اُنھیں اپنے لوگوں مَیں سے کاٹ ڈالُوں گا؛",
                "۲۱": "اور مَیں اُن قَوموں سے اپنے قہر و غضب سے بدلہ لُوں گا، یہاں تک کہ غیر قَوموں سے بھی، اِتنا شدِید کہ اُنھوں نے سُنا نہ ہوگا۔",
                "۲۲": "اَلبتہ اگر وہ تَوبہ کریں گے اور میرے کلام پر کان لگائیں گے، اور اپنے دِل سنگِین نہ کریں گے، تو مَیں اُن کے درمیان میں اپنی کلِیسیا قائم کرُوں گا، اور وہ اُس عہد میں شامِل ہوں گے اور یعقُوب کے اِس بقیہ میں شُمار ہوں گے، جِن کو مَیں نے یہ مُلک وراثت میں دِیا ہے۔",
                "۲۳": "اور وہ میری اُمّت، یعقوب کے بقیہ، کی مدد کریں گے، اور اِسرائیلؔ کے گھرانے میں سے بھی بُہت سے آئیں گے، تاکہ وہ اَیسا شہر تعمِیر کریں، جو نیا یروشلِیم کہلائے گا۔",
                "۲۴": "اور پِھر وہ میری اُمّت کی مدد کریں گے، جو کُل رُویِ زمِین پر پراگندہ کی گئی ہے، تاکہ اُس کو نئے یرُوشلِیم میں اِکٹھا کِیا جائے۔",
                "۲۵": "اور پِھر آسمان کی قُوّتیں اِن لوگوں کے درمیان میں ہوں گی؛ اور مَیں بھی اِن کے بِیچ میں ہُوں گا۔",
                "۲۶": "اور پھر اُس روز باپ کے امر کا آغاز ہوگا، یعنی جب اِس اِنجِیل کی مُنادی اِس اُمّت کے بقیہ میں کی جائے گی۔ مَیں تُم سے سچّ کہتا ہُوں، اُس روز میرے سب پراگندہ لوگوں میں باپ کے امر کا آغاز ہوگا، ہاں، یعنی اُن قِبیلوں میں بھی جو گُم شُدہ ہیں، جِن کو باپ نے یرُوشلِیم سے نِکال دِیا تھا۔",
                "۲۷": "ہاں، میری ساری پراگندہ اُمّت میں اِس امر کا آغاز ہوگا، باپ کی بدولت وہ راہ تیار ہوگی جِس سے وہ میری طرف رُجُوع لا سکیں، تاکہ وہ میرے نام پر باپ سے دُعا کر سکیں۔",
                "۲۸": "ہاں، اور پِھر باپ کی بدولت ساری قَوموں میں راہ تیار کرنے کے واسطے اِس امر کا آغاز ہوگا، جِس سے اُس کے لوگوں کو اُن کے وراثت کے وطن میں بسانے کے لِیے اِکٹھا کِیا جائے گا۔",
                "۲۹": "اور وہ ساری قَوموں میں سے روانہ ہوں گے؛ اور نہ وہ عُجلت میں نِکلیں گے، نہ بھاگنے والوں کی طرح چلیں گے، پَس مَیں اُن کا ہراول ہُوں گا، باپ فرماتا ہے، اور مَیں اُن کا چنڈاول ہُوں گا۔"
            },
            "22": {
                "۱": "اور پھر وہ جو لِکھا گیا ہے پُورا ہو گا، اَے بانجھ، تُو جو بے اَولاد تھی؛ نغمہ سرائی کر، تُو جِس نے وِلادت کا درد برداشت نہیں کِیا؛ خُوشی سے گا، اور زور سے چِلاّ؛ پَس خُداوند فرماتا ہے، کہ بے کس چھوڑی ہُوئی کی اَولاد شَوہر والی کی اَولاد سے زِیادہ ہے۔",
                "۲": "اپنی خَیمہ گاہ کو وسِیع کر دے، اور اپنے مسکنوں کے پردے پَھیلا؛ دریغ نہ کر، اپنی ڈورِیاں لمبی اور اپنی میخیں مضبُوط کر۔",
                "۳": "اِس لِیے کہ تُو دہنی اور بائیں طرف بڑھے گی، اور تیری نسل غیر قَوموں کی وارث ہو گی اور وِیران شہروں کو بسائے گی۔",
                "۴": "خَوف نہ کر، پَس نہ تُو پِھر نادِم ہو گی؛ نہ تُو پِھر رُسوا ہو گی، نہ تُجھے شرمندگی اُٹھانا پڑے گی؛ پَس تُو اپنی جوانی کا ننگ بُھول جائے گی، اور نہ اپنی جوانی کی ذِلت کو یاد کرے گی، اور نہ اپنی بیوگی کی عار کو پِھر یاد کرے گی۔",
                "۵": "پَس تیرا خالِق تیرا شوہر ہے، اُس کا نام ربُّ الافواج ہے؛ اور تیرا فِدیہ دینے والا اِسرائیل کا قُدُّوس ہے—وہ تمام رُویِ زمِین کا خُدا کہلائے گا۔",
                "۶": "پَس تیرا خُدا فرماتا ہے، کہ خُداوند نے تُجھ کو مترُوکہ اور دِل آزُردہ بِیوی کی طرح ہاں جوانی کی مطلُوقہ بِیوی کی مانِند پِھر بُلایا ہے، جب کہ تُو نے اِنکار کر دِیا تھا۔",
                "۷": "مَیں نے ایک دَم کے لِیے تُجھے چھوڑ دِیا؛ لیکن رحمت کی فراوانی سے تُجھے لے لُوں گا۔",
                "۸": "خُداوند تیرا نجات دینے والا فرماتا ہے، کہ قہر کی شِدّت میں مَیں نے دَم بھر کے لِیے تُجھ سے مُنہ چِھپایا، پر اب مَیں اَبَدی شفقت سے تُجھ پر رحم کرُوں گا۔",
                "۹": "پَس یہ، میرے واسطے طُوفانِ نُوح کا سا مُعاملہ ہے، کہ جِس طرح مَیں نے قَسم کھائی تھی کہ پِھر زمِین پر نُوح کا سا طُوفان کبھی نہ آئے گا، اُسی طرح اب مَیں نے قَسم کھائی ہے کہ مَیں تُجھ سے پِھر کبھی خفا نہ ہُوں گا۔",
                "۱۰": "پَس خُداوند تُجھ پر رحم کرنے والا یُوں فرماتا ہے کہ پہاڑ جاتے رہیں گے اور ٹِیلے ٹل جائیں گے، لیکن نہ میری شفقت کبھی تُجھ پر سے جاتی رہے گی، اور نہ میرا صُلح کا عہد جُنبش کھائے گا۔",
                "۱۱": "اَے مُصِیبت زدہ اور طُوفان کی ماری، اور تسلّی سے محرُوم! دیکھ، مَیں تیری بُنیاد شبِ چراغ سے، اور تیری نِیو نیلم سے رکھوں گا۔",
                "۱۲": "اور مَیں تیرے درِیچوں کو یاقُوتِ احمر کا بناؤں گا، تیرے پھاٹک یاقُوتِ اَرغوانی کے، اور تیرے سارے کِنارے نگِینوں سے جڑ دُوں گا۔",
                "۱۳": "اور تیرے سب فرزند خُداوند سے تعلِیم پائیں گے؛ اور تیری اَولاد کی سلامتی عظِیم اُلشان ہوگی۔",
                "۱۴": "تُو صداقت میں قائم رہے گی؛ تُو ظُلم سے دُور رہے گی چُوں کہ تُو نہ ڈرے گی، اور خَوف تیرے نزدِیک نہ آئے گا۔",
                "۱۵": "دیکھ، وہ یقِیناً تُجھ پر حملہ کرنے کے لِیے اِکٹھے ہوں گے، پر میرے حُکم سے نہیں؛ جو تُجھ پر حملہ کرنے کے لِیے جمع ہوں گے، وہ تیرے سبب سے تہِ تیغ ہوں گے۔",
                "۱۶": "دیکھ، مَیں نے لوہار کو پَیدا کِیا ہے جو کوئلوں کو آگ میں دَھونکتا ہے، اور اپنے کام کے لِیے ہتھِیار بناتا ہے؛ اور مَیں نے غارت گر کو لُوٹ مار کرنے کے لِیے پَیدا کِیا ہے۔",
                "۱۷": "کوئی ہتھیار جو تیرے خِلاف بنایا گیا ہو کارآمد نہ ہو گا؛ اور جو زُبان عدالت میں تُجھ پر لعن طعن کرے گی تُو اُس کو مُجرم ٹھہرائے گی۔ یہ خُداوند کے بندوں کی میراث ہے، اور اُن کی راست بازی مُجھ سے ہے، خُداوند فرماتا ہے۔"
            },
            "23": {
                "۱": "اور اب، دیکھو، مَیں تُم سے کہتا ہُوں کہ تُمھیں اِن باتوں پر فکر و تحقیق کرنا چاہیے، ہاں، مَیں تُمھیں حُکم دیتا ہُوں کہ تُم اِس کلام پر مُستَعِدی سے غَور و فکر کرو؛ پَس یسعیاہ کا کلام بڑا افضل ہے۔",
                "۲": "پَس یقِیناً اُس نے میری اُمّت کی بابت ساری باتوں کا ذِکر کِیا ہے جو کہ اِسرائیلؔ کے گھرانے کے ہیں؛ لہٰذا یہ لازِم ہے کہ وہ غیر قَوموں سے بھی کلام کرے۔",
                "۳": "اور سب باتیں جو اُس نے کہیں، اُس کے کلام کے مُطابق ہو چُکی ہیں اور ہوں گی۔",
                "۴": "پَس میرے کلام پر دھیان دو؛ وہ باتیں لِکھ لو جو مَیں نے تُمھیں بتائی ہیں؛ اور وہ مُقرّرہ وقت اور باپ کی مرضی کے مُطابق غیر قَوموں پر ظاہر ہوں گی۔",
                "۵": "اور جو کوئی میرے کلام کو سُنتا اور تَوبہ کرتا اور بپتِسما لیتا ہے، وہی نجات پائے گا۔ اور نبیوں کے کلام پر فکر و تحقِیق کرو پَس بُہتیرے ہیں، جو اِن باتوں کی گواہی دیتے ہیں۔",
                "۶": "اور اب اَیسا ہُوا کہ جب یِسُوع یہ باتیں کہہ چُکا تو اُس نے اُن سے دوبارہ کہا، اُن سارے صحائف کو صراحت سے بیان کرنے کے بعد جو اُنھوں نے پائے تھے، اُس نے اُن سے کہا: دیکھو، مَیں چاہتا ہُوں کہ تُم دُوسرے صحائف کو لِکھو، جو کہ تُمھارے پاس نہیں ہیں۔",
                "۷": "اور اَیسا ہُوا کہ اُس نے نِیفی سے کہا: جو نوِشتہ تُو نے قلم بند کِیا ہے اُسے یہاں لاؤ۔",
                "۸": "اور جب نِیفی وہ نوِشتہ لایا اور اُس کے سامنے رکھا، اور اُس نے اُن پر نظر ڈالی اور کہا:",
                "۹": "مَیں تُم سے سچّ کہتا ہُوں، کہ مَیں نے اپنے خادِم سموئیل لامنی کو حُکم دِیا تھا، کہ وہ اِس اُمّت کو گواہی دے، کہ اُس روز جب میرے وسِیلہ سے باپ کا اپنا نام جلال پائے گا، بُہتیرے مُقدّسین ہوں گے جو مُردوں میں سے جی اُٹھیں گے، اور بُہتوں پر ظاہر ہوں گے، اور اُن کی خِدمت گُزاری کریں گے۔ اور اُس نے اُن سے کہا: کیا اَیسا نہ ہُوا تھا؟",
                "۱۰": "اور اُس کے شاگِردوں نے اُسے جواب دِیا اور کہا: ہاں، خُداوند، سموئیل نے تیرے کلام کے مطُابق نبُّوت کی تھی، اور وہ سب باتیں پُوری ہُوئی تھیں۔",
                "۱۱": "اور یِسُوع نے اُن سے کہا: پِھر تُم نے کیوں یہ بات نہ لِکھی کہ بُہتیرے مُقدّسین جی اُٹھے اور بُہتوں پر ظاہر ہُوئے اور اُن کی خِدمت گُزاری کی تھی؟",
                "۱۲": "اور اَیسا ہُوا کہ نِیفی کو یاد آیا کہ اِس بات کو رقم نہیں کِیا گیا تھا۔",
                "۱۳": "اور اَیسا ہُوا کہ یِسُوع نے حُکم دِیا کہ اِس کو لِکھا جائے؛ پَس جِس طرح اُس نے حُکم دِیا اُس کو اُسی طرح لِکھا گیا۔",
                "۱۴": "اور اب اَیسا ہُوا کہ جب یِسُوع سارے صحائف کو صراحت کے ساتھ، جو اُنھوں نے لِکھے تھے، ایک ساتھ بیان کر چُکا، تو اُس نے اُنھیں حُکم دِیا کہ وہ اُن باتوں کی تعلِیم دیں جو اُس نے اُن سے صراحت کے ساتھ بیان کی تھیں۔"
            },
            "24": {
                "۱": "اور اَیسا ہُوا کہ اُس نے اُنھیں حُکم دِیا کہ اُن باتوں کو لِکھیں جو باپ نے ملاکی پر ظاہر کی تھیں، جو وہ اُنھیں بتائے گا۔ اور اَیسا ہُوا کہ اُن کے لِکھے جانے کے بعد اُس نے اُن باتوں کو صراحت سے بیان کِیا۔ اور یہ وہ باتیں ہیں جو اُس نے اُن کو یہ کہہ کر بتائیں کہ باپ نے ملاکی سے یُوں فرمایا—دیکھو، مَیں اپنا پیام بر بھیجُوں گا، اور وہ میرے آگے راہ تیار کرے گا، اور خُداوند جِس کے تُم طالِب ہو، اچانک اپنی ہَیکل میں آ موجُود ہو گا، یعنی عہد کا وہ پیام بر جِس میں تُم خُوش بختی پاتے ہو؛ دیکھو وہ آئے گا، ربُّ الافواج فرماتا ہے۔",
                "۲": "پر اُس کی آمد کے دِن کی کِس میں تاب ہے، اور جب اُس کا ظہُور ہو گا تو کَون کھڑا رہ سکے گا؟ کیوں کہ وہ سُنار کی آگ، اور دھوبی کے صابُون کی مانِند ہے۔",
                "۳": "اور وہ چاندی کو تانے اور پاک صاف کرنے والے کی مانِند بَیٹھے گا؛ اور بنی لاوی کو سونے اور چاندی کی مانِند پاک صاف کرے گا، تاکہ وہ راست بازی سے خُداوند کے حضُور ہدئے گُزرانیں۔",
                "۴": "تب یہُوداؔہ اور یروشلیِم کا ہدیہ خُداوند کو پسند آئے گا، جَیسا ایّامِ قدِیم اور گُزشتہ زمانہ میں۔",
                "۵": "اور مَیں عدالت کے لِیے تُمھارے نزدِیک آؤُں گا؛ اور جادُوگروں کے خِلاف، اور حرام کاروں کے خِلاف، اور جُھوٹی قَسم کھانے والوں کے خِلاف، اور اُن کے خِلاف بھی جو مزدُوروں کو مزدُوری نہیں دیتے، اور بیواؤں اور یتِیموں پر سِتم کرتے اور مُسافِروں کی حق تلفی کرتے ہیں، اور مُجھ سے نہیں ڈرتے مُستعِد گواہ ہُوں گا، ربُّ الافواج فرماتا ہے۔",
                "۶": "پَس مَیں خُداوند لاتبدِیل ہُوں؛ اِسی لِیے اَے بنی یعقُوب تُم نیست نہیں ہُوئے۔",
                "۷": "یعنی تُم اپنے باپ دادا کے ایّام سے میرے آئِین سے مُنحرِف رہے، اور اُن کو نہیں مانا۔ تُم میری طرف رُجُوع لاؤ تو مَیں تُمھاری طرف رُجُوع لاؤُں گا، ربُّ الافواج فرماتا ہے۔ لیکن تُم کہتے ہو: ہم کِس بات میں رُجُوع لائیں؟",
                "۸": "کیا کوئی آدمی خُداوند کو ٹھگے گا؟ پر تُم مُجھ کو ٹھگتے ہو۔ لیکن تُم کہتے ہو: ہم نے کِس بات میں تُجھے ٹھگا؟ دَہ یکیوں اور نذرانوں میں۔",
                "۹": "پَس تُم سخت ملعُون ہُوئے کیونکہ تُم نے بلکہ تمام قَوم نے مُجھے ٹھگا۔",
                "۱۰": "پُوری دَہ یکی ذخِیرہ خانہ میں لاؤ، تاکہ میرے گھر میں خُوراک ہو؛ اور اِسی سے میرا اِمتحان کرو، ربُّ الافواج فرماتا ہے، کہ مَیں تُم پر آسمان کے درِیچوں کو کھول کر برکت برساتا ہُوں کہ نہیں، یہاں تک کہ تُمھارے پاس اُس کے لِیے جگہ نہ رہے۔",
                "۱۱": "اور مَیں تُمھاری خاطِر ٹِڈّی کو ڈانٹُوں گا، اور وہ تُمھاری زمِین کے پھل کو برباد نہ کرے گی؛ اور تُمھارے تاکِستانوں کا پَھل کچّا نہ جھڑ جائے گا، ربُّ الافواج فرماتا ہے۔",
                "۱۲": "اور سب قَومیں تُم کو مُبارک کہیں گی، کیوں کہ تُم فرحت بخش مُملکت ہو گے، ربُّ الافواج فرماتا ہے۔",
                "۱۳": "خُداوند فرماتا ہے، تُمھاری باتیں میرے خِلاف بُہت سخت ہیں۔ تَو بھی تُم کہتے ہو: ہم نے تیری مُخالفت میں کیا کہا؟",
                "۱۴": "تُم نے تو کہا: خُدا کی عِبادت کرنا عبث ہے، ربُّ الافواج کے آئِین پر عمل کرنا اور اُس کے حُضُور ماتم کرنا لاحاصِل ہے۔",
                "۱۵": "اور اب ہم مغرُوروں کو نیک بخت کہتے ہیں؛ ہاں، شرِیر برومند ہوتے ہیں؛ اور خُدا کو آزمانے پر بھی رہائی پاتے ہیں۔",
                "۱۶": "پِھر خُدا ترسوں نے اکثر آپس میں گُفت گُو کی تھی، اور خُداوند نے مُتوجّہِ ہو کر سُنا؛ اور اُن کے لِیے اُس کے حُضُور یادگار کا دفتر لِکھا گیا جو خُداوند سے ڈرتے، اور اُس کے نام کو یاد کرتے تھے۔",
                "۱۷": "ربُّ الافواج فرماتا ہے اُس روز وہ میرے لوگ، بلکہ میری خاص مِلکِیّت ہوں گے؛ اور مَیں اُن پر اَیسا رحِیم ہُوں گا جَیسا باپ اپنے خِدمت گُزار بیٹے پر ہوتا ہے۔",
                "۱۸": "پِھر تُم رُجُوع لاؤ گے اور صادِق اور شرِیر میں اور خُدا کی عِبادت کرنے والے اور نہ کرنے والے میں اِمتِیاز کرو گے۔"
            },
            "25": {
                "۱": "پَس دیکھو، وہ دِن آتا ہے جو بھٹی کی مانِند سوزان ہو گا؛ اور سارے مغُرور اور بدکردار، ہاں، وہ سب بھُوسے کی مانِند ہوں گے؛ ربُّ الافواج فرماتا ہے اور دِن جو آتا ہے وہ اُنھیں اَیسا بھسم کرے گا کہ شاخ و بُن کُچھ نہ چھوڑے گا۔",
                "۲": "لیکن تُم پر جو میرے نام کی تعظِیم کرتے ہو اِبنِ صداقت ظاہر ہو گا اور اُس میں شِفا دینے کی قُدرت ہو گی؛ اور تُم گاوخانہ کے بچھڑوں کی طرح کُودو پھاندو گے۔",
                "۳": "اور تُم شرِیروں کو روند ڈالو گے، پَس اُس روز وہ تُمھارے پاؤں تلے کی راکھ ہوں گے، ربُّ الافواج فرماتا ہے۔",
                "۴": "تُم میرے بندہ مُوسیٰ کی شرِیعت، یعنی اُن فرائِض و احکام کو جو مَیں نے حورؔب پر تمام بنی اِسرائیل کے لِیے فرمائے یاد رکھّو۔",
                "۵": "دیکھو، خُداوند کے بُزرگ اور ہولناک دِن کے آنے سے پیشتر مَیں ایلیاہ نبی کو تُمھارے پاس بھیجُوں گا۔",
                "۶": "اور وہ باپ کا دِل اَولاد کی طرف، اور اَولاد کا دِل باپ کی طرف مائل کرے گا، مبادا مَیں آؤں اور زمِین کو ملعُون ٹھہراؤں۔"
            },
            "26": {
                "۱": "اور اب اَیسا ہُوا کہ جب یِسُوع یہ باتیں اُن سے کہہ چُکا تو اُس نے بھِیڑ سے اِن باتوں کو صراحت سے بیان کِیا؛ اور اُس نے کیا بڑی کیا چھوٹی اِن سب باتوں کو اُن کے لِیے تفسِیر سے بیان کِیا۔",
                "۲": "اور اُس نے فرمایا: کہ یہ صحائف، جو تُمھارے پاس نہیں تھے، باپ نے مُجھے حُکم دِیا تھا کہ مَیں تُمھیں عطا کرُوں؛ پَس یہ اُس کی حِکمت تھی کہ اُنھیں آیندہ نسلوں کے لِیے عطا کِیا جائے۔",
                "۳": "اور اُس نے سب باتوں کی تفسِیر بیان کی تھی، یعنی اَزل سے لے کر اُس وقت تک جب وہ اپنے جلال میں آئے گا—ہاں، یعنی ہر وہ بات جو رُویِ زمِین پر نازِل ہو گی، یعنی جب تک عناصر حرارت کی شِدت سے پِگھل نہ جائیں گے، اور زمِین طُومار کی مانِند لپیٹی نہ جائے گی اور زمِین اور آسمان ٹل نہ جائیں گے۔",
                "۴": "اور اُس جلِیل اور آخِری دِن کے آنے تک جب سب اُمّتیں، اور سب قبیلے، اور سب قَومیں اور اَہلِ زُبان خُدا کے حُضُور اپنے اپنے اُن کاموں کی عدالت کے لِیے کھڑے ہوں گے، خواہ وہ نیک ہوں خواہ بُرے ہوں—",
                "۵": "اگر وہ نیک ہوں گے، تو دائمی زِندگی کی قیامت کے واسطے؛ اور اگر بُرے ہوں گے تو سزا کی قیامت کے واسطے؛ جو ترازُو کے پلڑوں کے مُشابہ ہیں، ایک کو ایک پلڑے میں اور دُوسرے کو دُوسرے پلڑے میں، اُس رحم، اور اُس اِنصاف اور قُدوسِیّت کے مُطابق جو مسِیح میں ہے، جو ازل سے ہے۔",
                "۶": "اور اب اِن باتوں کا سَواں حِصّہ بھی اِس کِتاب میں نہیں لِکھا جا سکتا جِن کی درحقیقت یِسُوع نے لوگوں کو تعلِیم دی تھی۔",
                "۷": "بلکہ دیکھو جو تعلِیم اُس نے لوگوں کو دی، اُس کا بیشتر حِصّہ نِیفی کے اَوراق پر لِکھا ہے۔",
                "۸": "اور یہ باتیں جو مَیں نے لِکھی ہیں، اُن باتوں کا تھوڑا سا حِصّہ ہیں جِس کی تعلِیم اُس نے لوگوں کو دی تھی؛ اور مَیں نے اُنھیں اِس اِرادہ سے لِکھا تاکہ اُن باتوں کے مُطابق جو یِسُوع نے فرمائی تھیں، غیر قَوموں کے وسِیلہ سے اِس اُمّت تک پِھر لائی جائیں۔",
                "۹": "اور جب وہ اِس کو قبُول کر لیں گے، جو کہ اُن کے اِیمان کے تجُربہ کے لِیے لازِم ہے کہ اُن کے پاس پہلے سے موجُود ہو، اور اگر اَیسا ہو کہ وہ اِن باتوں پر اِیمان لاتے ہیں تو پِھر اُن پر اور بھی اعلیٰ و ارفع باتیں آشکار کی جائیں گی۔",
                "۱۰": "اور اگر اَیسا ہو کہ وہ اِن باتوں پر اِیمان نہیں لاتے تو پِھر اعلیٰ و ارفع باتوں سے محرُوم ہوں گے، اور وہ قصُوروار ٹھہرائے جائیں گے۔",
                "۱۱": "دیکھو، مَیں وہ سب باتیں لِکھنے والا تھا، جو نِیفی کے اَوراق پر کُندہ تھیں، لیکن خُداوند نے یہ کہہ کر مُجھے منع فرمایا: کہ مَیں اپنے لوگوں کے اِیمان کو آزماؤں گا۔",
                "۱۲": "پَس مَیں، مورمن وہ باتیں لِکھتا ہُوں جن کا خُداوند نے مُجھے حُکم دِیا ہے۔ اور اب مَیں مورمن، اپنی باتیں ختم کرتا ہُوں، اور اُن باتوں کو لِکھنے کے لِیے آگے بڑھتا ہُوں جِن کا مُجھے حُکم دِیا گیا ہے۔",
                "۱۳": "پَس مَیں چاہتا ہُوں کہ تُم یہ دیکھو کہ خُداوند درحقیقت تِین دِن تک اِس اُمّت کو تعلِیم دیتا رہا؛ اور پِھر اکثر اپنے آپ کو اُن پر ظاہر کرتا رہا، اور اکثر روٹی توڑتا، اور اِسے برکت دیتا، اور اُن میں بانٹتا رہا۔",
                "۱۴": "اور اَیسا ہُوا کہ اُس نے بھِیڑ کے بچّوں کو برکت و تسلّی دی اور تعلِیم دی جن کا مَیں ذِکر کر چُکا ہُوں، اور اُس نے اُن کی زبانوں کو کھولا، اور اُنھوں نے اپنے والدوں کو عالی اور افضل باتیں بتائیں، اُن باتوں سے بھی زیادہ افضل جو وہ اِس اُمّت پر ظاہر کر چُکا تھا؛ اور اُس نے اُن کی زُبانوں کو کھولا تاکہ وہ بول سکیں۔",
                "۱۵": "اور اَیسا ہُوا کہ اُس کے آسمان پر چلے جانے کے بعد—وہ دُوسری مرتبہ اُن پر ظاہر ہُوا، اور اُن کے سارے بِیماروں، اور اُن کے لنگڑوں کو شِفا دینے کے بعد باپ کے پاس چلا گیا تھا، اور اُن کے اندھوں کی آنکھیں کھولیں اور اُن کے بہروں کے کان کھولے، اور واقعی ہر قِسم کی شِفا اُنھیں عطا کی تھی، اور آدمی کو مُردوں میں سے زِندہ کِیا، اور اُن پر اپنی قُدرت کو ظاہر کِیا تھا، اور باپ کے پاس چلا گیا تھا—",
                "۱۶": "دیکھو، اَگلے روز اَیسا ہُوا کہ بھِیڑ جمع ہُوئی، اور اُنھوں نے اِن بچّوں کو دیکھا اور سُنا؛ ہاں، یعنی ننھے بچّوں نے بھی اپنے مُنہ کھولے اور افضل باتیں کہیں؛ اور جو باتیں اُنھوں نے کہیں منع فرمایا گیا کہ کوئی آدمی اُنھیں نہ لِکھے۔",
                "۱۷": "اور اَیسا ہُوا کہ اُن شاگِردوں نے جِنھیں یِسُوع نے چُنا تھا اُسی وقت سے جتنے اُن کے پاس آئے تعلِیم اور بپتِسما دینے لگے؛ اور جِتنوں نے یِسُوع کے نام پر بپتِسما پایا رُوحُ القُدس سے بھر گئے۔",
                "۱۸": "اور اُن میں سے بُہتیروں نے ناقابلِ بیان باتیں دیکھیں اور سُنیں، جن کو لِکھنا واجب نہیں ہے۔",
                "۱۹": "اور اُنھوں نے ایک دُوسرے کو تعلِیم دی اور خِدمت گُزاری کی؛ اور اُن کی ہر شَے مُشترک تھی، ہر ایک شخص کا رویہ، ایک دُوسرے کے ساتھ اِنصاف پسندانہ تھا۔",
                "۲۰": "اور اَیسا ہُوا کہ اُنھوں نے اُن سب باتوں پر اُسی طرح عمل کیا جِس طرح یِسُوع نے اُنھیں حُکم دِیا تھا۔",
                "۲۱": "اور جِن کو یِسُوع کے نام پر بپتِسما دِیا گیا وہ مسِیح کی کلِیسیا کہلائے۔"
            },
            "27": {
                "۱": "اور اَیسا ہُوا کہ جب یِسُوع کے شاگِرد سفر میں تھے، تو تب بھی اُن باتوں کی منادی کر رہے ہوتے تھے جو اُنھوں نے سُنی اور دیکھی تھیں، اور یِسُوع کے نام پر بپتِسما دے رہے ہوتے تھے، اَیسا ہوا کہ شاگِرد اِکٹھے ہوتے تھے اور باہم مِل کر گرم جوشی سے دُعا کرتے اور روزہ رکھتے تھے۔",
                "۲": "اور یِسُوع پِھر اُن پر ظاہر ہُوا، جب وہ اُس کے نام پر باپ سے دُعا کر رہے تھے؛ اور یِسُوع آیا اور اُن کے بِیچ میں آ موجُود ہُوا، اور اُن سے کہا: تُم کیا چاہتے ہو کہ مَیں تُمھیں عطا کرُوں؟",
                "۳": "اور اُنھوں نے اُس سے کہا: خُداوند ہم چاہتے ہیں کہ تو ہمیں وہ نام بتائے جِس سے ہم اِس کلِیسیا کو پُکاریں؛ چُوں کہ اِس مُعاملہ کی بابت لوگوں میں اِختلافات پائے جاتے ہیں۔",
                "۴": "اور خُداوند نے اُن سے کہا: مَیں تُم سے سچّ سچّ کہتا ہُوں، اَیسا کیوں ہے کہ لوگ اِس بات کی بابت بڑبڑاتے اور تکرار کرتے ہیں۔",
                "۵": "کیا اُنھوں نے صحیفوں کو نہیں پڑھا، جو تُمھیں بتاتے ہیں کہ لازِم ہے کہ تُم مسِیح کا نام اپنے تئِیں لو جو کہ میرا نام ہے؟ پَس یومِ آخِر تُم اِسی نام سے پُکارے جاؤ گے۔",
                "۶": "اور جو کوئی اپنے تئِیں میرا نام لیتا اور آخِر تک برداشت کرتا ہے وہی یومِ آخِر میں بچایا جائے گا۔",
                "۷": "پَس تُم جو کُچھ بھی کرنا، میرے نام پر کرنا؛ پَس تُم کلِیسیا کو بھی میرے ہی نام سے پُکارنا؛ اور تُم باپ سے میرے نام سے دُعا کرنا تاکہ وہ میری خاطر کلِیسیا کو برکت دے۔",
                "۸": "اور میرے نام سے کہلائے بغیر یہ میری کلِیسیا کیسے ہو سکتی ہے؟ پَس اگر کلِیسیا مُوسیٰ کے نام سے کہلاتی ہے تو پھر یہ موسیٰ کی کلِیسیا ہُوئی؛ یا اگر یہ کسی آدمی کے نام سے کہلاتی ہے تو یہ اُسی آدمی کی کلِیسیا ہُوئی؛ لیکن اگر یہ میرے نام سے کہلاتی ہے تو پھر یہ میری کلِیسیا ہے، بہ شرطِ کہ اُن کی تعلِیم و تربِیت میری اِنجِیل پر کی جاتی ہے۔",
                "۹": "مَیں تُم سے سچّ کہتا ہُوں، کہ تُم میری اِنجِیل پر تعمیر کئے گئے ہو؛ پَس جو کام بھی کرنا میرے نام سے کرنا؛ پَس اگر تُم باپ سے کلِیسیا کے لِیے میرے نام پر دُعا مانگتے ہو تو باپ تُمھاری سُنے گا۔",
                "۱۰": "اور اگر اَیسا ہو کہ کلِیسیا کی تعمیر میری اِنجِیل پر ہو تو باپ اپنے کام اِس میں ظاہر کرے گا۔",
                "۱۱": "لیکن اگر اِس کی تعمیر میری اِنجِیل پر نہیں کی جاتی، اور اِس کی تعمیر آدمیوں کے کاموں یا اِبلِیس کے کاموں پر ہوتی ہے تو مَیں تُم سے سچّ کہتا ہُوں، اُن کی خُوشی صرف تھوڑی مُدت کے لِیے ہے، اور رفتہ رفتہ انجام قریب آتا ہے اور اُنھیں کاٹا اور اُس آگ میں ڈالا جاتا ہے جہاں سے واپسی نہیں ہے۔",
                "۱۲": "پَس اُن کے اعمال اُن کا تُعاقب کرتے ہیں، پس یہ اُن کے اعمال کے باعث ہے کہ وہ کاٹے جاتے ہیں؛ پَس اُن باتوں کو یاد رکھنا جو مَیں نے تُمھیں بتائی ہیں۔",
                "۱۳": "دیکھو مَیں نے اپنی اِنجِیل تُمھیں پُہنچا دی ہے، اور یہ وہ اِنجِیل ہے جو مَیں نے تُمھیں عطا کی ہے—چُوں کہ مَیں اِس جہان میں باپ کی مرضی پُوری کرنے آیا، کیوں کہ باپ نے مُجھے بھیجا تھا۔",
                "۱۴": "اور باپ نے مُجھے بھیجا تاکہ مَیں صلِیب پر چڑھایا جاؤں؛ اور صلِیب پر چڑھائے جانے کے بعد، مَیں کُل بنی نوع اِنسان کو اپنی طرف کھینچ لُوں، کہ جِس طرح اِنسان نے مُجھے اُوںچے پر چڑھایا اُسی طرح میرا باپ اِنسان کو اُوںچے پر چڑھائے گا، تاکہ میرے حُضُور حاضر ہوں، اپنے اپنے کاموں کی عدالت کے واسطے، خواہ وہ نیک ہوں یا خواہ بُرے ہوں—",
                "۱۵": "اور اِسی واسطے مُجھے مصلُوب کِیا گیاپَس، مَیں باپ کی قُدرت کے مُطابق سب اِنسانوں کو اپنی طرف کھینچُوں گا؛ تاکہ اُن کے اعمال کے مُطابق اُن کی عدالت ہو۔",
                "۱۶": "اور اَیسا ہو گا جو کوئی تَوبہ کرتا اور میرے نام پر بپتِسما لیتا ہے معمُور ہو گا؛ اور اگر وہ آخِر تک برداشت کرتا ہے، تو دیکھو، جب مَیں دُنیا کی عدالت کے لِیے کھڑا ہُوں گا تو باپ کے حُضُور اُس کو اُس روز بے قصُور ٹھہراؤُں گا۔",
                "۱۷": "اور وہ جو آخِر تک برداشت نہیں کرتا، وہی ہے جو کاٹا جاتا اور آگ میں بھی ڈالا جاتا ہے، جہاں سے باپ کے عدل و اِنصاف کے سبب سے وہ کبھی لوٹ نہیں سکتے۔",
                "۱۸": "اور یہ وہی کلام ہے جو اُس نے بنی آدم کو دِیا۔ اور اِسی سبب سے وہ اُن باتوں کو جو اُس نے بتائی ہیں پُوری کرتا ہے، اور وہ جُھوٹ نہیں کہتا، بلکہ اپنی ساری باتیں پُوری کرتا ہے۔",
                "۱۹": "اور کوئی ناپاک چِیز اُس کی بادِشاہی میں داخل نہیں ہو سکتی، پَس کوئی اُس کے آرام میں داخل نہیں ہو سکتا سِوا اُن کے جِنھوں نے اپنے اِیمان، اور اپنے سب گُناہوں سے تَوبہ، اور آخِر تک وفاداری کے سبب سے اپنے چُغوں کو میرے خُون سے دھویا ہے۔",
                "۲۰": "اب حُکم تو یہی ہے: تَوبہ کرو، زمِین کی سب اِنتہاؤ، اور میری طرف رُجُوع لاؤ اور میرے نام سے بپتِسما پاؤ، تاکہ رُوحُ القُدس کو قبُول کر کے تُمھاری تقدِیس ہو جائے، تاکہ یُومِ آخِر کو تُم میرے حُضُور بے عیب ٹھہرائے جاؤ۔",
                "۲۱": "مَیں تُم سے سچّ سچّ کہتا ہُوں، یہی میری اِنجِیل ہے؛ اور تُمھیں اُن باتوں کا اِدراک ہو جو تُمھیں میری کلِیسیا میں لازِم انجام دینی ہیں؛ پَس تُم نے جو کام مُجھے کرتے دیکھا ہے تُم بھی وہی کرنا؛ پَس جو کُچھ تُم نے مُجھے کرتے دیکھا ہے تُم بالکُل ویسا ہی کرنا۔",
                "۲۲": "پَس، مُبارک ہو تُم اگر تُم یہ کام کرتے ہو، چُوں کہ تُم آخِری دِن اِقبال مند کِیے جاؤ گے۔",
                "۲۳": "اُن باتوں کو لِکھو جو تُم نے دیکھی اور سُنی ہیں، سِوا اُن باتوں کے جو منع فرمائی گئی ہیں۔",
                "۲۴": "اِس اُمّت کے اُن کاموں کو لِکھو، جو ہوں گے، جِس طرح کہ جو ہو چُکا ہے، لِکھا گیا ہے۔",
                "۲۵": "پَس دیکھو، اُن کِتابوں میں سے جو لِکھی گئی ہیں، اور جو لِکھی جائیں گی، اِن لوگوں کی عدالت ہو گی، پَس اُن کے وسِیلہ سے اُن کے کام لوگوں پر ظاہر کیے جائیں گے۔",
                "۲۶": "اور دیکھو، سب باتیں باپ کی مرضی سے لِکھی گئی ہیں، پَس جو کِتابیں لِکھی جائیں گی اُن سے دُنیا کی عدالت ہو گی۔",
                "۲۷": "اور تُم فہم پاؤ کہ تُم اِس اُمّت کی عدالت کرو گے، اُس عدل کے مُطابق جو مَیں تُمھیں عطا کرُوں گا، جو کہ راست ہوگا۔ پَس، تُمھیں کِس قِسم کے اِنسان ہونا چاہیے؟ مَیں تُم سے سچّ کہتا ہُوں اُسی طرح جَیسا مَیں ہُوں۔",
                "۲۸": "اور اب مَیں باپ کے پاس جاتا ہُوں۔ اور مَیں تُم سے سچّ کہتا ہُوں، تُم باپ سے میرے نام پر جو کُچھ مانگو گے تُمھیں دِیا جائے گا۔",
                "۲۹": "پَس مانگو، تو تُمھیں دِیا جائے گا؛ کھٹکھٹاؤ تو تُمھارے واسطے یہ کھولا جائے گا؛ پَس جو مانگتا ہے، پاتا ہے، اور جو کھٹکھٹاتا ہے، اُس کے واسطے کھولا جائے گا۔",
                "۳۰": "اور اب، دیکھو، میری خُوشی بڑی زیادہ ہے، یعنی کامِل ہے، تُم اِس کا سبب ہو، اور یہ اُمّت بھی؛ ہاں، اور یہاں تک کہ باپ شادمان ہوتا ہے، اور سارے پاک فرِشتے بھی، تُمھاری اور اِس اُمّت کی وجہ سے؛ کیوں کہ اُن میں سے کوئی بھی ہلاک نہ ہُوا۔",
                "۳۱": "دیکھو، مَیں چاہتا ہُوں کہ تُم اِدراک پاؤ؛ پَس میری مُراد اِس نسل کے وہ لوگ ہیں جو اب حیات ہیں؛ اور اُن میں سے کوئی بھی ہلاک نہیں ہُوا؛ اور مَیں اِن کے سبب سے خُوشی سے معمُور ہُوں۔",
                "۳۲": "اَلبتہ دیکھو، اِس نسل کے بعد چَوتھی نسل کے سبب سے مَیں غمگین ہُوں پَس وہ اُنھیں ہلاکت کے فرزند کی طرح اسیر کر کے لے جاتا ہے؛ پَس وہ مُجھے سونے اور چاندی کے عوِض بیچ دیں گے، اور اُس چیز کی خاطر جِس کو کیڑا خراب کرتا ہے اور چور نقب لگاتے اور چوری کرتے ہیں۔ اور اُس روز مَیں اُن کے کام اُن کے سروں پر لوٹا کر اُنھیں سزا دُوں گا۔",
                "۳۳": "اور اَیسا ہُوا کہ جب یِسُوع یہ باتیں کر چُکا تو، اُس نے اپنے شاگِردوں سے کہا: تُم تنگ دروازے سے داخل ہونا؛ پَس وہ دروازہ تنگ، اور راستا سُکڑا ہے جو زِندگی کی طرف جاتا ہے، اور اُس کو ڈُھونڈنے والے تھوڑے ہیں؛ اَلبتہ وہ دروازہ کھُلا، اور وہ راستا کُشادہ ہے جو ہلاکت کو پُہنچاتا ہے، اور اُس پر جانے والے بہت ہیں، یہاں تک کہ وہ رات آتی ہے، جب کوئی آدمی کام نہیں کر سکتا۔"
            },
            "28": {
                "۱": "اور اَیسا ہُوا کہ جب یِسُوع یہ باتیں کہہ چُکا تو وہ شاگِردوں کے ساتھ فرداً فرداً یہ کہہ کر ہم کلام ہُوا: جب مَیں باپ کے پاس چلا جاؤں، تو تُم مُجھ سے کس بات کی آرزُو کرتے ہو؟",
                "۲": "اور تین کے علاوہ، وہ سب اُس سے ہم کلام ہو کر کہنے لگے: ہماری آرزُو ہے کہ ہماری وہ خِدمت، جِس کے لِیے تُو نے ہمیں بُلایا ہے اُس کے ختم ہونے، اور بشری زِندگی گُزارنے کے بعد، ہم جلد تیرے پاس تیری بادِشاہی میں آئیں۔",
                "۳": "اور اُس نے اُن سے کہا: مُبارک ہو تُم، کیوں کہ تُم نے مُجھ سے اِس بات کی آرزُو کی، پَس جب تُم بہتر برس کے ہو جاؤ گے تو تُم میری بادِشاہی میں آؤ گے؛ اور تُم میرے ساتھ آرام پاؤ گے۔",
                "۴": "اور جب وہ اُن سے کلام کر چُکا، تو وہ دُوسرے تین کی طرف مُڑا، اور اُن سے کہا: تُم مُجھ سے کس بات کی آرزُو کرتے ہو کہ جب مَیں باپ کے پاس چلا جاؤُں تو تُمھارے واسطے کرُوں؟",
                "۵": "وہ اپنے اپنے دِل میں ملُول تھے، پَس اُنھیں اُس سے وہ بات کہنے کی ہمت نہ ہُوئی جِس کی اُنھیں تمنا تھی۔",
                "۶": "اور اُس نے اُن سے کہا: دیکھو، مَیں تُمھارے خیالات جانتا ہُوں، اور تُم نے اُس بات کی آرزُو کی ہے جِس کی میرے پیارے، یُوحنّا نے بھی مُجھ سے کی تھی، جو میری خِدمت کے دوران میں میرے ساتھ تھا، اِس سے پہلے کہ یہودیوں کے ہاتھوں مُجھے مصلُوب کِیا گیا تھا۔",
                "۷": "پَس، تُم زیادہ مُبارک ہو، اِس لِیے کہ تُم کبھی موت کا ذائقہ نہ چُکھو گے؛ بلکہ تُم بنی آدم کے واسطے باپ کے سب کاموں کو دیکھنے کے لِیے زِندہ رہو گے، یعنی باپ کی مرضی کے مُوافِق جب تک ساری باتیں پُوری نہیں ہو جاتیں، جب مَیں آسمان کی قُدرتوں کے ساتھ اپنے جلال میں آؤں گا۔",
                "۸": "اور تُم کبھی موت کا غم برداشت نہ کرنے پاؤ گے؛ بلکہ جب مَیں اپنے جلال میں آؤں گا تو تُم پلک جھپکتے ہی فنا سے بقا میں تبدیل کر دِیے جاؤ گے؛ اور تب تُم میرے باپ کی بادِشاہی میں برکت پاؤ گے۔",
                "۹": "اور پھر، جب تک تُم بشری حالت میں رہو گے تُمھیں نہ کوئی دُکھ ہو گا، نہ کوئی غم ستائے گا، سِوا اُس غم کے جو جہان کے گُناہوں کے سبب سے ہو گا؛ اور مَیں یہ سب کُچھ اِس بات کے واسطے کرُوں گا جِس کی تُم نے مُجھ سے آرزُو کی ہے، پَس تُمھاری تمنا ہے کہ تُم بنی نوع اِنسان کی جانوں کو میرے پاس اُس وقت تک لاؤ، جب تک دُنیا کا وجُود باقی ہے۔",
                "۱۰": "اور اِس سبب سے تُم کامِل شادمانی پاؤ گے؛ اور تُم میرے باپ کی بادِشاہی میں بیٹھو گے؛ ہاں، تُمھاری شادمانی کامِل ہو گی، جِس طرح باپ نے مُجھے کامِل شادمانی بخشی ہے؛ اور تُم میری مانِند بن جاؤ گے، اور مَیں باپ کی مانِند ہُوں؛ اور باپ اور مَیں ایک ہیں؛",
                "۱۱": "اور رُوحُ القُدس باپ کی اور میری گواہی دیتا ہے؛ اور باپ میری خاطر، بنی آدم کو رُوحُ القُدس بخشتا ہے۔",
                "۱۲": "اور اَیسا ہُوا کہ جب یِسُوع یہ باتیں کہہ چُکا، تو سِوا اُن تین کے جِنھیں پِیچھے رہنا تھا، اُس نے اُن میں سے ہر ایک کو اپنی اُنگلی سے چُھوا، اور پھر وہ چلا گیا۔",
                "۱۳": "اور دیکھو، آسمان کُھل گیا تھا، اور اُنھیں آسمان پر اُٹھا لِیا گیا، اور اُنھوں نے ناقابلِ بیان باتیں دیکھیں اور سُنیں۔",
                "۱۴": "اور اُنھیں کلام کرنے سے منع کر دِیا گیا؛ نہ اُنھیں صلاحیت بخشی گئی کہ وہ اُن باتوں کا جو اُنھوں نے دیکھیں اور سُنی بیان کریں۔",
                "۱۵": "اور وہ بتا نہیں سکتے تھے کہ آیا وہ بشری حالت میں تھے یا بشری حالت سے باہر، پَس اُنھیں لگتا تھا جَیسے اُن کی صُورت بدل گئی ہو، وہ اِس بشری حالت سے غیر فانی حالت میں تبدیل ہو گئے ہیں کہ وہ خُدا کے بھیدوں کو دیکھ سکتے۔",
                "۱۶": "لیکن اَیسا ہُوا اُنھوں نے دوبارہ رُویِ زمین پر خِدمت گُزاری انجام دی، لیکن اُنھوں نے اُس حُکم کے باعث جو اُنھیں آسمان پر دِیا گیا تھا، کہ اُن بھیدوں کو نہ سِکھائیں جو اُنھوں نے سُنے اور دیکھے تھے۔",
                "۱۷": "اور اب، آیا وہ فانی تھے یا لافانی، جِس روز سے اُن کی صُورت بدلی تھی، مَیں نہیں جانتا۔",
                "۱۸": "بلکہ مَیں صِرف اِتنا جانتا ہُوں، اُس نوِشتہ کے مُوافِق جو عطا کِیا گیا ہے—کہ وہ رُویِ زمِین پر گئے، اور سب لوگوں میں خِدمت گُزاری انجام دی، جتنے اُن کی مُنادی پر اِیمان لائے، اُنھوں نے اُنھیں بپتِسما دے کر کلِیسیا میں شامِل کیا؛ اور جتنوں نے بپتِسما لیا رُوحُ القُدس پایا۔",
                "۱۹": "اور جو کلِیسیا سے تعلق نہ رکھتے تھے، اُنھوں نے اُن کو قید خانہ میں ڈال دِیا۔ اور قید خانے اُنھیں گرفت میں نہ رکھ سکے، پَس قید خانے ٹُوٹ کر زمِین بوس ہو گئے تھے۔",
                "۲۰": "اور وہ کھائیوں میں پھینکے گئے لیکن اُنھوں نے خُدا کے کلام سے کھائیوں کو جِھڑکا، اِس قدر کہ وہ اُس کی قُدرت سے کھائیوں کی گہرائیوں سے باہر نِکل آئے؛ اور اِس لِیے وہ اُنھیں قید میں رکھنے کے لِیے کافی گہرے گڑھے نہ کھود سکتے تھے۔",
                "۲۱": "اور اُنھیں تین مرتبہ آگ کی بھٹی میں ڈالا گیا اور اُنھیں کوئی ضرر نہ پُہنچا۔",
                "۲۲": "اور دو مرتبہ اُنھیں جنگلی درندوں کی ماند میں پھینکا گیا؛ اور دیکھو وہ درندوں کے ساتھ اِس طرح کھیلتے تھے جِس طرح بچّہ دودھ پیتی بھیڑ کے ساتھ کھیلتا ہو، اور اُنھیں کوئی ضرر نہ پُہنچتا تھا۔",
                "۲۳": "اور اَیسا ہُوا کہ یُوں وہ بنی نِیفی کی ساری اُمّت کے ہاں گئے، اور پُورے مُلک میں سب لوگوں کے بِیچ میں مسِیح کی اِنجِیل کی مُنادی کی؛ اور وہ خُداوند کی طرف رُجُوع لائے، اور مسِیح کی کلِیسیا میں شامِل ہو گئے، اور یُوں یِسُوع کے کلام کے مُوافِق اُس نسل کے لوگوں نے برکت پائی۔",
                "۲۴": "اور اب، مَیں مورمن، تھوڑی دیر کے لِیے اُن بھیدوں کی بابت بات ختم کرتا ہُوں۔",
                "۲۵": "دیکھو، مَیں اُن کے نام لِکھنے کو تھا جِنھیں موت کا ذائقہ کبھی نہ چَکھنا تھا، لیکن خُداوند نے منع فرمایا؛ پَس مَیں اُنھیں نہیں لِکھتا، اِس لِیے کہ اُنھیں دُنیا کی نظر سے پوشیدہ رکھا گیا ہے۔",
                "۲۶": "لیکن دیکھو، مَیں نے اُنھیں دیکھا ہے، اور اُنھوں نے میری خِدمت گُزاری کی ہے۔",
                "۲۷": "اور دیکھو وہ غیر قَوموں کے ہاں ہُوں گے، اور غیر قَومیں اُنھیں پہچان نہ پائیں گی۔",
                "۲۸": "وہ یہُودیوں کے درمیان میں بھی ہوں گے، اور یہُودی اُنھیں پہچان نہ پائیں گے۔",
                "۲۹": "اور اَیسا ہو گا، جب خُداوند اپنی حِکمت کے مُطابق واجب جانے کہ وہ اِسرائیل کے سارے پراگندہ قبِیلوں کی خِدمت گُزاری کریں، اور سب قَوموں، قبِیلوں، زُبانوں اور لوگوں کو تعلِیم دیں، اور اُن میں سے بُہت سی جانوں کو یِسُوع کے پاس لائیں، تاکہ اُن کی آرزُو پُوری ہو، اور خُدا کی قائل کرنے والی اُس قُدرت کے مُطابق بھی جو اُن میں ہے۔",
                "۳۰": "اور وہ خُداوند کے فرِشتوں کی مانِند ہیں، اور اگر وہ یِسُوع کے نام پر باپ سے دُعا کریں گے تو وہ خُود کو کسی بھی شخص پر ظاہر کر سکتے ہیں، جَیسا اُنھیں مُناسب لگے۔",
                "۳۱": "اِس لِیے اُن کے ذریعے اعلیٰ اور ارفع کام ظاہر کیے جائیں گے، اُس عظیم اور آنے والے دن سے پہلے جب تمام لوگ یقِیناً مسِیح کے تختِ عدالت کے سامنے کھڑے ہوں گے۔",
                "۳۲": "ہاں، یومِ عدالت سے پہلے، یعنی غیر قَوموں میں بھی اُن کے وسِیلہ سے نِرالے اور حیرت خیز کام ظاہر ہوں گے۔",
                "۳۳": "اور اگر تُمھارے پاس وہ سارے صحیفے ہوتے جو مسِیح کے سارے حیرت خیز کاموں کا بیان بتاتے ہیں، تو تُم مسِیح کے کلام کے مُطابق جانتے کہ یہ باتیں ضرُور واقع ہوں گی۔",
                "۳۴": "اور افسوس اُس پر جو یِسُوع کی باتوں پر کان نہیں لگاتا، اور اُن کی باتوں پر بھی، جِنھیں اُس نے چُنا اور اُن میں بھیجا ہے؛ پَس جو کوئی یِسُوع کی باتوں اور اُن کی باتوں کو قبُول نہیں کرتا، جِنھیں اُس نے بھیجاہے؛ پس یومِ آخِر کو وہ بھی اُنھیں قبُول نہ کرے گا۔",
                "۳۵": "اور اُن کے لِیے اچّھا ہوتا اگر وہ پَیدا نہ ہُوئے ہوتے۔ پَس کیا تُم گُمان کرتے ہو کہ تُم آزُردہ خُدا کے اِنصاف سے بچ جاؤ گے، جو آدمیوں کے پیروں تلے روندا گیا ہے، حالاں کہ اِسی کے وسِیلہ سے نجات آتی ہے؟",
                "۳۶": "اور اب دیکھو، اگرچہ مَیں نے اُن کی بابت بتایا ہے جِنھیں خُداوند نے چُنا ہے، ہاں، یعنی وہ تین جو آسمانوں پر اُٹھا لِیے گئے تھے، مَیں نہیں جانتا کہ وہ فنا سے بقا میں پاک ہُوئے یا نہیں—",
                "۳۷": "بلکہ دیکھو، اَیسا لِکھنے کے بعد، مَیں نے خُداوند سے دریافت کِیا، اور اُس نے مُجھ پر یہ ظاہر کِیا کہ اُن کے جِسموں کا تبدیل ہونا لازِم تھا، ورنہ یہ ہوتا کہ اُنھیں موت کا مزہ چکھنا پڑتا؛",
                "۳۸": "پَس، وہ موت کا مزہ نہ چکھیں اُن کے جِسموں کو تبدِیل کِیا گیا، تاکہ جہان کے گُناہوں کے سِوا، اُنھیں کوئی غم اور دُکھ نہ ہو۔",
                "۳۹": "اب یہ تبدیلی اُس کے برابر نہیں جو یومِ آخِر کو وقوع پذیر ہو گی؛ لیکن اُن کو تبدِیل کِیا گیا، اِس حد تک کہ شیطان اُن پر غالِب نہ آ سکے، تاکہ وہ اُن کو آزما نہ سکے؛ اور جِسم میں اُن کی تقدِیس ہُوئی تھی تاکہ وہ مُقدّس ہوں، اور اِس وجہ سے دُنیا کی قُوتیں اُن پر گرفت نہ رکھ سکیں۔",
                "۴۰": "اور اُنھیں مسِیح کے یومِ عدالت تک اِسی حالت میں رہنا ہوگا؛ اور اُس روز وہ اِس سے بھی بڑی تبدیلی پائیں گے، اور باپ کی بادِشاہی میں قبُولِیّت پائیں گے اور پِھر کبھی خارج نہ کِیے جائیں گے، بلکہ عرشِ بریں پر ہمیشہ کے لِیے خُدا کے ساتھ قیام کریں گے۔"
            },
            "29": {
                "۱": "اور اب دیکھو، مَیں تُمھیں بتاتا ہُوں کہ جب خُدا اپنی حِکمت کے مُطابق مناسب جانے گا، کہ یہ باتیں غیر قَوموں پر اُس کے کلام کے مُوافِق ظاہر کیں جائیں، تب تُم جان لینا کہ وہ عہد جو باپ نے اُن کی وارثت کے مُلکوں کی بحالی کے مُتعلق بنی اِسرائیلؔ کے ساتھ کِیا تھا، پہلے ہی پُورا ہونا شُروع ہو چُکا ہے۔",
                "۲": "اور تُم جان لو کہ خُداوند کی وہ باتیں جو اُس نے پاک نبیوں کی معرفت فرمائی تھیں، ساری پُوری ہوں گی؛ اور تُمھیں یہ کہنے کی ضرُورت نہیں کہ خُداوند بنی اِسرائیلؔ کے پاس آنے میں دیر کرتا ہے۔",
                "۳": "اور تُمھیں اپنے اپنے دِل میں یہ تصُّور کرنے کی بھی ضرُورت نہیں کہ جو باتیں کہی گئیں بے فائدہ ہیں، پَس دیکھو، خُداوند اپنے عہد کو یاد رکھے گا جو اُس نے اِسرائیلؔ کے گھرانے کے اپنے لوگوں کے ساتھ باندھا ہے۔",
                "۴": "اور جب تُم یہ باتیں اپنے درمیان میں ہوتے دیکھو، تو پھر تُم خُداوند کے کاموں کو مزید نہ ٹُھکرانا، پَس شمشِیرِ عدل اُس کے دائیں ہاتھ میں ہے؛ اور دیکھو، اُس روز، اگر تُم اُس کے کاموں کو ٹھوکر مارو گے تو وہ حُکم دے گا کہ یہ جلد تُم پر وار کرے۔",
                "۵": "اُس پر افسوس جو خُداوند کے کاموں کو لات مارتا ہے؛ ہاں، اُس پر افسوس جو مسِیح اور اُس کے کاموں کا اِنکار کرے گا۔",
                "۶": "ہاں، اُس پر افسوس جو خُداوند کے مُکاشفوں کا اِنکار کرے گا، اور جو کہے گا کہ خُداوند اب مُکاشفہ سے، یا نبُّوت سے، یا نعمتوں سے، یا زبانوں سے، یا شِفاؤں سے، یا رُوحُ القُدس کی قُدرت کے وسِیلہ سے کام نہیں کرتا۔",
                "۷": "ہاں، اور اُس پر افسوس جو اُس روز نفع کے لِیے کہے، کہ یِسُوع مسِیح کے وسِیلہ سے کوئی مُعجزہ نہیں کِیا جا سکتا؛ پَس جو اَیسا کرے گا ہلاکت کے فرزند کی مانِند ہو جائے گا، مسِیح کے کلام کے مُطابق اَیسوں کے واسطے کوئی رحم نہیں!",
                "۸": "ہاں، اور تُم نہ یہُودیوں اور نہ اِسرائیلؔیوں کے گھرانے کے بقیہ میں سے کسی کو لات مارنا، نہ سُسکارنا، اور نہ اُن کی تضحِیک کرنا، پَس دیکھو، خُداوند اُن کے ساتھ اپنے عہد کو یاد رکھتا ہے، اور وہ اُن کے ساتھ اپنی قَسم کے مُوافِق سلُوک کرے گا۔",
                "۹": "پَس تُم یہ گُمان مت کرنا کہ تُم خُداوند کے دائیں ہاتھ کو بائیں طرف موڑ سکو گے، تاکہ وہ اُس عہد کو پُورا کرنے کے لِیے اِنصاف نہ کرے جو اُس نے اِسرائیلؔ کے گھرانے سے باندھا ہے۔"
            },
            "30": {
                "۱": "اے غیر قَومو، تُم کان لگاؤ اور زِندہ خُدا کے بیٹے یِسُوع مسِیح کا کلام سُنو، جو اُس نے مُجھے حُکم دِیا کہ تُمھاری بابت کہُوں، پَس، دیکھو وہ مُجھے حُکم دیتا ہے کہ مَیں لِکھوں، اُس نے فرمایا:",
                "۲": "سب غیر قَومو، تُم اپنی بُری روِشوں سے باز آؤ؛ اور اپنے بُرے کاموں، اپنے جھوٹوں اور دغا بازیوں، اور اپنی حرام کاریوں، اور اپنی خُفیہ مکروہات، اور اپنی بُت پرستیوں، اور اپنی خُون ریزیوں، اور اپنی کہانتی فریب کاریوں، اور اپنے بغض و حسد، اور اپنے فِتنہ و فساد، اور اپنی ساری بدی اور مکروہات سے تَوبہ کرو، اور میری طرف رُجُوع لاؤ، اور میرے نام پر بپتِسما لو، تاکہ تُم اپنے گُناہوں کی مُعافی پاؤ، اور رُوحُ القُدس سے معمُور ہو جاؤ، تاکہ تُمھارا شُمار میرے لوگوں میں ہو، جو اِسرائیلؔ کے گھرانے کے ہیں۔"
            }
        }
    },
    "4-ne": {
        "meta": {
            "slug": "4-ne",
            "name": "چَوتھا نِیفی",
            "chapterWord": "باب"
        },
        "chapters": {
            "1": {
                "intro": "بنی نِیفی کی رُوداد، اُس کے نوِشتہ کے مُطابق۔",
                "۱": "اور اَیسا ہُوا کہ چونتِیسواں سال گُزر گیا، اور پینتِیسواں بھی، اور دیکھو یِسُوع کے شاگِردوں نے اِرد گِرد کے تمام مُلکوں میں مسِیح کی کلِیسیا قائم کی۔ اور جتنے اُن کے پاس آئے، اور اپنے گُناہوں سے سچّی تَوبہ کی، اُنھیں یِسُوع کے نام پر بپتِسما دِیا گیا، اور اُنھوں نے رُوحُ القُدس بھی پایا۔",
                "۲": "اور چھتِیسویں سال میں اَیسا ہُوا کہ پُورے مُلک میں سب لوگ، بنی نِیفی اور بنی لامن دونوں، خُداوند کی طرف رُجُوع لے آئے، اور اُن کے درمیان میں نہ کوئی جھگڑا اور نہ فتِنہ و فساد رہا، اور ہر آدمی ایک دُوسرے کے ساتھ رواداری سے پیش آتا تھا۔",
                "۳": "اور اُن کی ساری چِیزیں مُشترک تھیں، پَس نہ کوئی امیر اور غریب تھا، نہ کوئی غُلام اور آزاد تھا، بلکہ وہ سب آزاد اور آسمانی نعمت میں شریک کیے گئے تھے۔",
                "۴": "اور اَیسا ہُوا کہ سینتِیسواں سال بھی گُزر گیا، اور مُلک میں مُسلسل امن رہا تھا۔",
                "۵": "اور یِسُوع کے شاگِردوں نے اعلیٰ اور ارفع کام کِیے تھے، یہاں تک کہ اُنھوں نے بِیماروں کو شِفا دی، اور مُردوں کو زِندہ کِیا، اور لنگڑوں کو چلنے کا حُکم دِیا، اور اندھوں کو اُن کی بینائی عطا کی، اور بہروں کو سماعت دی، اور بنی آدم کے درمیان میں ہر قِسم کے مُعجزے کِیے، اور کوئی اَیسا مُعجزہ اُنھوں نے نہ کِیا جو یِسُوع کے نام کے بغیر تھا۔",
                "۶": "اور یُوں اڑتِیسواں سال گُزر گیا، اور اُنتالِیسواں بھی، اور اِکتالِیسواں، اور بیالِیسواں سال، ہاں، بلکہ یہاں تک کہ اُنچاسواں سال بھی گُزر گیا، اور اکاونواں اور باونواں؛ اور ہاں، بلکہ یہاں تک کہ اُنسٹھواں سال بھی گُزر گیا۔",
                "۷": "اور خُداوند نے اُنھیں مُلک میں نہایت خُوش حال کِیا؛ ہاں، اِس قدر کہ اُنھوں نے دوبارہ وہاں شہر تعمیر کر لِیے، جہاں شہر جلا دیے گئے تھے۔",
                "۸": "ہاں، یعنی ضریملہ وہ عظیم اُلشان شہر بھی دوبارہ تعمِیر کر لِیا گیا۔",
                "۹": "اَلبتہ بُہت سے شہر تھے جو غرق ہو گئے تھے، اور اُن کی جگہ پانی چڑھ آیا تھا، پَس اِن شہروں کی تعمِیرِ نو نہ ہو سکی تھی۔",
                "۱۰": "اور اب، دیکھو، اَیسا ہُوا کہ نِیفی کے لوگ بڑے مضبُوط ہُوئے، اور بڑی تیزی سے بڑھنے لگے، اور نہایت خُوب صُورت اور اِنتہائی دِل کش لوگ بن گئے۔",
                "۱۱": "اُنھوں نے بیاہ کِیے، اور ایک دوسرے کے ساتھ بیاہے گئے، اور اُن بےشُمار وعدوں کی بدولت جو خُداوند نے اُن سے کِیے تھے، اُنھیں برکت عطا کی گئی۔",
                "۱۲": "اور اب وہ مُوسیٰ کی شریعت کے آئِین اور رُسُوم کے مُطابق نہ چلتے تھے؛ بلکہ وہ اُن حُکموں کو مانتے تھے جو اُنھوں نے خُداوند اپنے خُدا سے پائے تھے، روزے اور دُعا میں مشغُول رہتے تھے، اکثر دُعا کرنے اور خُداوند کا کلام سُننے کے لِیے جمع ہوتے تھے۔",
                "۱۳": "اور اَیسا ہُوا کہ پُورے مُلک میں، سب لوگوں کے درمیان میں، کوئی لڑائی جھگڑا نہ تھا؛ بلکہ یِسُوع کے شاگِردوں کے سبب سے جگہ جگہ بڑے بڑے مُعجزے ہوتے تھے۔",
                "۱۴": "اور اَیسا ہُوا کہ اِکہترواں سال گُزر گیا، اور بہترواں سال بھی، ہاں، اور مختصراً اُناسی واں سال تک گُزر گیا؛ ہاں بلکہ سَو سال گُزر گئے، اور یِسُوع کے شاگِرد، جِنھیں اُس نے چُنا تھا، وہ سب خُدا کے فِردَوس میں پُہنچ گئے تھے، اور اُن کی جگہ دُوسرے شاگِردوں کو مُقرّر کِیا گیا تھا؛ سِوا اُن تین کے جِن کو ٹھہرے رہنا تھا؛ اور اُس نسل سے بھی کئی وفات پا گئے تھے۔",
                "۱۵": "اور اَیسا ہُوا کہ خُدا کی محبّت کے باعث جو لوگوں کے دِلوں میں بستی تھی، مُلک میں کوئی لڑائی جھگڑا نہ تھا۔",
                "۱۶": "اور وہاں نہ کوئی حسد، نہ فِتنہ و فساد، نہ ہُلڑبازیاں، نہ حرام کاریاں، نہ جُھوٹ، نہ قتل و غارت، نہ کسی قِسم کی شہوت پرستی تھی؛ اور یقِیناً ساری خلقت میں سے جو خُدا کے ہاتھ سے خلق ہُوئی یہ سب سے زیادہ خُوش بخت لوگ تھے۔",
                "۱۷": "نہ لُٹیرے تھے، نہ خُونی، نہ اُن کے ہاں کوئی لامنی طبع تھے، نہ کسی قِسم کا کوئی فرقہ تھا؛ بلکہ وہ سب ایک تھے، مسِیح کی اُمت اور خُدا کی بادِشاہی کے وارث۔",
                "۱۸": "اور وہ کتنے مُبارک تھے! پَس خُداوند نے اُنھیں اُن کے سب کاموں میں برکت دی تھی؛ ہاں، بلکہ ایک سَو دس برس گُزر جانے تک وہ بابرکت اور خُوش حال رہے؛ اور مسِیح کی آمد سے لے کر اب تک پہلی نسل گُزر چُکی تھی، اور سارے مُلک میں کوئی لڑائی جھگڑا نہ تھا۔",
                "۱۹": "اور اَیسا ہُوا کہ وہ نِیفی جِس نے یہ آخِری نوِشتہ لِکھا، (اور اُس نے اِسے نِیفی کے اَوراق پر لِکھا) وفات پا گیا، اور اُس کی جگہ اُس کا بیٹا عاموس اِس کو لِکھتا رہا؛ اور اُس نے بھی اِسے نِیفی کے اَوراق پر لِکھا۔",
                "۲۰": "اور وہ چوراسی سال تک اِس میں لِکھتا رہا، اور مُلک میں ابھی تک امن قائم تھا، سِوا اُن لوگوں کے ایک چھوٹے سے گروہ کے جِنھوں نے کلِیسیا سے بغاوت کی تھی اور اپنے تئِیں لامنوں کا نام اپنایا، پَس مُلک میں پھر سے لامنی طبع پَیدا ہونے لگے۔",
                "۲۱": "اور اَیسا ہُوا کہ عامُوس بھی وفات پا گیا (اور مسِیح کی آمد سے لے کر ایک سو چورانوے سال گُزر چُکے تھے) اور اُس کی جگہ اُس کے بیٹے عامُوس نے نوِشتہ لِکھنا جاری رکھا، اور اُس نے بھی اِسے نِیفی کے اَوراق پر لِکھا؛ اور یہ نِیفی کی اُس کِتاب میں بھی لِکھا تھا، جو کہ یہ کِتاب ہے۔",
                "۲۲": "اور اَیسا ہُوا کہ دو سَو برس گُزر چُکے تھے؛ اور چند ایک کے سِوا دُوسری نسل میں سے سب اِنتقال کر چُکے تھے۔",
                "۲۳": "اور اب مَیں، مورمن چاہتا ہُوں کہ تُم جانو کہ لوگ بڑھ چُکے تھے، اِس قدر کہ وہ ساری رُویِ زمِین پر پھیل گئے اور یہ بھی کہ وہ مسِیح میں اپنی خُوش حالی کے سبب سے نہایت دولت مند ہو چُکے تھے۔",
                "۲۴": "اور اب دو سو ایک برسوں کے بعد اُن میں سے بعض اِس طرح گُھمنڈی ہونے لگے، مثلاً قیمتی پوشاکوں اور ہر قِسم کے عمدہ موتیوں کے پہناوے، اور دُنیا کی عمدہ چیزوں کے باعث۔",
                "۲۵": "اور اُس وقت کے بعد سے اُنھوں نے اپنی چیزوں اور مال و اسباب میں ایک دُوسرے کو شریک نہ کیا۔",
                "۲۶": "اور وہ طبقوں میں تقسِیم ہونے لگے؛ اور نفع کمانے کی خاطر اپنے لِیے کلِیسیائیں بنانے اور مسِیح کی سچّی کلِیسیا کا اِنکار کرنے لگے۔",
                "۲۷": "اور اَیسا ہُوا کہ دو سَو دس سال گُزرنے کے بعد مُلک میں بُہت ساری کلِیسیائیں ہو گئیں؛ ہاں، کئی کلِیسیائیں تھیں جو مسِیح کو جاننے کا دعویٰ کرتیں، اور پِھر بھی اُس کی اِنجِیل کے بیشتر حِصّوں کا اِنکار کرتی تھیں، اِس قدر کہ وہ ہر قِسم کی بدکاری قبُول کرنے لگے، اور وہ چیز جو اُس کے نزدیک پاک تھی، اُنھیں دیتے جِنھیں یہ اُن کے لائق نہ ہونے کے باعث منع کی گئی تھی۔",
                "۲۸": "اور یہ کلِیسیا بدی اور شیطان کی قُوت کے باعث جِس نے اُن کے دِلوں پر غلبہ پا لیا تھا، بہت زیادہ بڑھ گئی۔",
                "۲۹": "اور پِھر، ایک اور کلِیسیا تھی، جو مسِیح کا اِنکار کرتی تھی؛ اور وہ مسِیح کی سچّی کلِیسیا پر اُن کی حلیمی اور مسِیح پر اُن کے اعتقاد کے باعث ظلم کرتی تھی؛ اور جو مُعجزے اُن کے درمیان میں وقُوع پذیر ہوتے تھے، اُن کے باعث وہ اُن کو حقِیر جانتے تھے۔",
                "۳۰": "پَس اُنھوں نے یِسُوع کے اُن شاگِردوں پر جو اُن کے پاس ٹھہرے تھے، اپنی طاقت اور اِختیار کا مُظاہرہ کِیا اور اُنھوں نے اُنھیں قید خانہ میں ڈال دِیا، لیکن خُدا کے کلام کی قُدرت کے باعث، جو اُن میں تھی قید خانے ٹوٹ کر دو حِصّے کر دیے گئے، اور وہ اُن کے درمیان میں بڑے بڑے معجزے کرتے ہُوئے نِکل گئے۔",
                "۳۱": "تو بھی، اور اِن سب مُعجزوں کے باوجُود، لوگوں نے اپنے دِل سخت کِیے، اور اُنھیں قتل کرنے کے خواہاں ہُوئے، جَیسے یہُودی یرُوشلیم میں یِسُوع کے قتل کے خواہاں تھے، اُس کے کلام کے مُطابق۔",
                "۳۲": "اور اُنھوں نے اُنھیں آگ کی بھٹیوں میں ڈالا، اور وہ بِنا کسی ضرر کے باہر آ جاتے۔",
                "۳۳": "اور اُنھوں نے اُنھیں جنگلی درندوں کی ماندوں میں بھی ڈالا، اور وہ جنگلی درندوں سے اِس طرح کھیلتے تھے، جِس طرح کوئی بچّہ برّہ کے ساتھ کھیلتا ہے، اور وہ اُن کے درمیان میں سے بغیر کسی ضرر سے باہر نکل آتے۔",
                "۳۴": "تو بھی، لوگوں نے اپنے دِل سخت کِیے، چُوں کہ کئی کاہن اور جُھوٹے نبی بُہت سی بدیاں کرنے اور بُہت سی کلِیسیائیں بنانے کے لِیے اُن کو اُکساتے تھے۔ اور وہ یِسُوع کے لوگوں کو مارتے پِیٹتے، مگر یِسُوع کے لوگ اُن سے بدلہ نہ لیتے تھے۔ اور اِس طرح وہ سال ہا سال بےاعتقادی اور بدی میں بھٹکتے رہے، یہاں تک کہ دو سَو اور تِیس برس گُزر گئے۔",
                "۳۵": "اور اب اِس برس اَیسا ہُوا، ہاں، دو سَو اکتیسویں سال میں، لوگ بُہت زیادہ فِرقوں میں بٹ گئے تھے۔",
                "۳۶": "اور اَیسا ہُوا کہ اِسی برس وہ لوگ اُبھرے جو نِیفی کہلاتے تھے اور وہ مسِیح کے سچّے ماننے والے تھے؛ اور اُن کے درمیان میں بعض وہ بھی تھے، جِن کو لامنی—یعقُوبی، یُوسفی، اور ضورامی کہتے تھے۔",
                "۳۷": "پَس مسِیح کے سچّے ماننے والے، اور مسِیح کے سچّے عبادت گُزار، (جِن میں یِسُوع کے تین شاگِرد تھے جِنھیں ابھی ٹھہرے رہنا تھا) نِیفی، اور یعقوبی، اور یُوسفی، اور ضورامی کہلاتے تھے۔",
                "۳۸": "اور اَیسا ہُوا کہ جِنھوں نے اِنجِیل کو رد کیا، لامنی، اور لیموئیلی، اور اِسماعیلی کہلائے؛ اور وہ بے اعتقادی میں زوال پذیر نہ ہُوئے، بلکہ اُنھوں نے دانِستہ مسِیح کی اِنجِیل کے خِلاف بغاوت کر دی؛ اور وہ اپنی اَولاد کو بھی یہی سکھاتے کہ وہ اِیمان نہ لائیں، جَیسا کہ اُن کے باپ دادا شُروع سے بے اعتقادی میں بھٹکے تھے۔",
                "۳۹": "اور یہ اُن کے باپ دادا کی بدکاری اور مکروہات کے باعث تھا، یعنی ویسے ہی جَیسے شُروع میں تھی۔ اور اُنھیں خُدا کی اُمّت سے نفرت کی تعلِیم دی جاتی تھی، جَیسے شُروع میں بنی لامن کو بنی نِیفی سے نفرت کی تعلِیم دی جاتی تھی۔",
                "۴۰": "اور اَیسا ہُوا کہ دو سَو چوالیس سال گُزر گئے، اور لوگوں کے مُعاملات اِسی طرح تھے۔ اور لوگوں کا بدکار ترین گروہ مضبُوط ہو گیا، اور خُدا کے لوگوں کی نسبت شُمار میں نہایت بڑھ گیا۔",
                "۴۱": "اور وہ ابھی تک اپنے لِیے کلِیسیائیں بناتے، اور ہر طرح کی قیمتی چِیزوں سے اُن کو آراستا کرتے۔ اور یُوں دو سَو پچاسواں برس گُزر گیا، اور دو سَو ساٹھواں سال بھی۔",
                "۴۲": "اور اَیسا ہُوا کہ لوگوں کا بدکار ترین گروہ دوبارہ جدیانتن کی خفیہ حلف برداریاں اور سازشیں قائم کرنے لگا۔",
                "۴۳": "اور وہ لوگ بھی جو نِیفی کے لوگ کہلاتے تھے، اپنے بُہت زیادہ مال و دولت کے باعث اپنے دِلوں میں غرور کرنے لگے، اور اپنے لامنی بھائیوں کی طرح خُود پسندی کا شِکار ہو گئے۔",
                "۴۴": "اور اِس وقت سے شاگِرد جہان کے گُناہوں کے باعث غمگین ہونے لگے۔",
                "۴۵": "اور اَیسا ہُوا کہ تین سَو برس گُزرنے کے بعد، دونوں، نِیفی کے لوگ اور لامنی ایک دُوسرے کی مانِند نہایت بدکار ہو گئے۔",
                "۴۶": "اور اَیسا ہُوا کہ جدیانتن کے ڈاکو رُویِ زمِین پر پھیل گئے؛ اور یِسُوع کے شاگِردوں کے سِوا کوئی بھی راست باز نہ تھا۔ اور سونا اور چاندی کثرت سے ذخِیرہ کرتے اور ہر قِسم کے مال و دولت کی تجارت کرتے تھے۔",
                "۴۷": "اور اَیسا ہُوا کہ جب تین سَو پانچ برس گُزر گئے، (اور لوگ بہ دستور بدی میں پڑے رہے) عامُوس وفات پا گیا؛ اور اُس کے بھائی، عیمرون، نے اُس کی جگہ نوِشتہ رقم کرنا جاری رکھا۔",
                "۴۸": "اور اَیسا ہُوا کہ جب تین سَو بِیس سال گُزر گئے، عمیرون نے رُوحُ القُدس سے مجبُور ہو کر اِس نوِشتہ کو جو کہ پاک تھا، محفُوظ کر دِیا—ہاں، مسِیح کی آمد سے لے کر تین سَو بیس سال تک، وہ سارے نوِشتے جو ایک نسل سے دُوسری نسل کے حوالے کِیے جاتے رہے تھے، جو کہ پاک تھے—یہاں تک کہ یِسُوع مسِیح کی آمد سے تین سَو اٹھائیسویں سال تک۔",
                "۴۹": "اور اُس نے اُنھیں خُداوند کے آسرے محفُوظ کر دِیا، چُوں کہ اُنھیں دوبارہ یعقُوب کے گھرانے کے بقیہ کو نبُّوتوں اور خُداوند کے وعدوں کے مُطابق ظاہر ہونا تھا۔ اور یُوں عیمرون کی رُوداد ختم ہوتی ہے۔"
            }
        }
    },
    "morm": {
        "meta": {
            "slug": "morm",
            "name": "مورمن کی کِتاب",
            "chapterWord": "باب"
        },
        "chapters": {
            "1": {
                "۱": "اور اب مَیں، مورمن، اُن واقعات کی بابت لِکھتا ہُوں جِنھیں مَیں نے دیکھا ہے اور سُنا بھی ہے، اور اِس کو مورمن کی کِتاب کہتا ہُوں۔",
                "۲": "اور غالباً یہ اُس وقت کی بات ہے جب عیمرون نے خُداوند کے لِیے نوِشتوں کو محفُوظ کِیا، تو وہ میرے پاس آیا، (میری عمر قریباً دس برس تھی، اور اپنی اُمّت کے طریقہِ تعلیم کے مُطابق مَیں نے بھی تعلیم پانا شُروع کر دی تھی) اور عیمرون نے مُجھ سے کہا: میری نظر میں تُو ذہین، اور تیز فہم لڑکا ہے؛",
                "۳": "پَس، جب تُو قریباً چَوبِیس برس کا ہو جائے تو مَیں چاہتا ہُوں کہ تو اُن باتوں کو یاد رکھنا، جو تُو نے اِن لوگوں کی بابت دیکھی ہیں؛ اور جب تُو اُس عُمر کا ہو جائے تو انطم کے مُلک میں اُس پہاڑ پر جانا، جو شِم کہلایا جائے گا؛ اور وہاں مَیں نے اِس اُمّت کی بابت مُقُدس نوشتے خُداوند کے حفِظ و امان میں محفُوظ کر رکھے ہیں۔",
                "۴": "اور دیکھ، تُو نِیفی کے اَوراق اپنے ساتھ لے آنا، اور باقی ماندہ اُسی جگہ رہنے دینا، جہاں وہ ہیں؛ اور تُو نِیفی کے اَوراق پر وہ ساری باتیں کندہ کرنا جو تُو نے اِس اُمّت کے مُتعلق دیکھی ہیں۔",
                "۵": "اور مَیں، مورمن ہُوں، نِیفی کی نسل سے ہونے کے ناطے، (اور میرے باپ کا نام مورمن تھا) مُجھے وہ باتیں یاد ہیں، جِن کا عیمرون نے مُجھے حُکم دیا تھا۔",
                "۶": "اور اَیسا ہُوا کہ جب میری عُمر گیارہ برس تھی، میرا باپ مُجھے جنُوبی عِلاقہ، یعنی ضریملہ کے مُلک میں لے آیا۔",
                "۷": "اور پُورے مُلک میں عِمارتیں ہی عِمارتیں تھیں، اور لوگوں کی آبادی اِس قدر گُنجان تھی، گویا جَیسے سَمُندر کی ریت ہو۔",
                "۸": "اور اَیسا ہُوا کہ اِسی برس جنگ کا آغاز ہو گیا یہ بنی نِیفی جو نِیفیوں اور یعقوبیوں اور یوسفیوں اور ضورامیوں پر مُشتمل تھے؛ اور یہ جنگ بنی نِیفی، اور بنی لامن اور بنی لیموئیل، اور بنی اِسماعیل کے درمیان میں تھی۔",
                "۹": "اب بنی لامن اور بنی لیموئیل اور بنی اِسماعیل، بنی لامن کہلاتے تھے اور بنی لامن اور بنی نِیفی دو فریق تھے۔",
                "۱۰": "اور اَیسا ہُوا کہ اُن کے مابین ضریملہ کی سرحدوں کے اندر دریاے صیدون کے پانیوں کے قریب جنگ کا آغاز ہُوا۔",
                "۱۱": "اور اَیسا ہُوا کہ بنی نِیفی نے آدمیوں کی بڑی تعداد، یعنی تِیس ہزار سے زیادہ کی تعداد جمع کر لی۔ اور اَیسا ہُوا کہ اُسی سال اُن میں کئی لڑائیاں ہُوئیں، جِن میں بنی نِیفی نے بنی لامن کو شِکست دی اور اُن میں سے بُہتیروں کو قتل کِیا۔",
                "۱۲": "اور اَیسا ہُوا کہ بنی لامن نے اپنا منصُوبہ ترک کِیا، اور مُلک میں امن و امان ہو گیا؛ اور تقریباً چار برس تک امن و امان رہا؛ اگرچہ کوئی خُون ریزی نہ ہُوئی تھی۔",
                "۱۳": "مگر بدکاری سارے مُلک میں اِس قدر پھیل گئی تھی کہ خُداوند نے اپنے پیارے شاگِردوں کو نِکال لِیا، اور لوگوں کی بدی کے سبب سے شِفایابی اور مُعجزے موقُوف ہو گئے تھے۔",
                "۱۴": "اور خُداوند کی طرف سے اب کوئی نعمت نازِل نہ ہوتی تھی، اور اُن کی بدکاری اور بے اعتقادی کے باعث، کسی پر بھی رُوحُ القُدس نازِل نہ ہوتا۔",
                "۱۵": "اور جب میری عُمر پندرہ برس ہُوئی اور مَیں کافی سُوجھ بُوجھ رکھتا تھا، پَس مُجھے خُداوند کا دِیدار ہُوا، اور مَیں نے یِسُوع کی فضِیلت کے عِرفان کو پایا اور اُس کا ذائقہ چکھا۔",
                "۱۶": "اور مَیں نے اِس اُمّت میں مُنادی کرنے کا اِرادہ کِیا، لیکن میرا منہ بند کر دیا گیا، اور مُجھے اُن کے ہاں مُنادی کرنے سے منع کر دیا گیا؛ چُوں کہ دیکھو اُنھوں نے دانستہ اپنے خُدا کے خِلاف بغاوت کی تھی؛ اور اُن کی بدی کے سبب سے ہی پیارے شاگردوں کو اُس مُلک میں سے اُٹھا لِیا گیا تھا۔",
                "۱۷": "اَلبتہ مَیں اُن کے بِیچ میں ہی رہا، لیکن مُجھے اُن کے ہاں مُنادی کرنے سے منع کر دِیا گیا تھا، اِس کا سبب اُن کے دِلوں کی سنگِینی تھی؛ اور اُن کے دِلوں کی سختی کے سبب سے مُلک اُن کے لیے ملعُون ٹھہرایا گیا تھا۔",
                "۱۸": "اور اِن جدیانتن ڈاکوؤں کی کثرت نے، جو بنی لامن میں تھے، مُلک کو پریشان کر رکھا تھا، اِس حد تک کہ اِس کے باشندوں نے اپنے خزانے زمِین میں دفنانے شُروع کر دِیے؛ اور وہ پِھسلنے لگے تھے، چُوں کہ خُداوند نے مُلک کو ملعُون ٹھہرا دِیا تھا، لہٰذا نہ وہ اُنھیں اپنے پاس رکھ سکتے تھے، نہ اُنھیں بچا سکتے تھے۔",
                "۱۹": "اور اَیسا ہُوا کہ وہاں جھاڑ پُھونک، اور جادُو، اور ٹُونے ٹوٹکے تھے؛ اور اُسی ایک شریر کی قُوّت سارے مُلک میں پھیلی ہُوئی تھی، یعنی ابینادی کی ساری باتیں پُوری ہونی تھیں، اور سموئیل لامنی کی ساری باتیں بھی۔"
            },
            "2": {
                "۱": "اور اَیسا ہُوا کہ اُسی سال بنی نِیفی اور بنی لامن میں پھر جنگ کا آغاز ہُوا۔ اور حالاں کہ مَیں نو عُمر تھا، لیکن قدوقامت میں کافی بڑا تھا، پَس، نِیفی کی اُمّت نے مُجھے چُن لِیا کہ میں اُن کا حُکم ران بنوں، یعنی اُن کی فَوجوں کا سربراہ۔",
                "۲": "پَس اَیسا ہُوا کہ مَیں نے اپنے سولہویں برس میں، بنی لامن کے خِلاف، بنی نِیفی کی فَوج کی کمان سنبھالی، پَس تین سَو چھبِیس برس بِیت چکے تھے۔",
                "۳": "اور اَیسا ہُوا کہ تین سَو ستائیسویں برس میں بنی لامن نے ہم پر بڑی شدِید قُوّت کے ساتھ چڑھائی کر دی تھی، اِس قدر کہ اُنھوں نے میری فَوجوں کو خَوف زدہ کر دیا، چُناں چہ وہ لڑنے کے لیے رضامند نہ ہُوئیں، اور شِمالی عِلاقوں کی طرف پسپا ہونے لگیں۔",
                "۴": "اور اَیسا ہُوا کہ ہم اَنگولا شہر کی طرف آئے، اور ہم نے شہر پر قبضہ کر لِیا، اور بنی لامن کے خِلاف اپنی دِفاعی تیاریاں کیں۔ اور اَیسا ہُوا کہ ہم نے اپنی پُوری قُوّت کے ساتھ شہر کی قلعہ بندی کی، لیکن ہماری تمام قلعہ بندیوں کے باوجُود بنی لامن نے ہم پر حملہ کر دِیا اور ہمیں شہر سے بھگا دِیا۔",
                "۵": "اور اُنھوں نے ہمیں داؤد کے مُلک سے بھی بھگا دِیا۔",
                "۶": "اور ہم آگے بڑھتے گئے اور یشوع کے مُلک میں آئے، ساحلِ سَمُندر کے قرِیب جو کہ مغربی سرحدوں میں تھا۔",
                "۷": "اور اَیسا ہُوا کہ جتنی جلدی مُمکن ہو سکا ہم نے اپنے لوگوں کو اِکٹھا کِیا، تاکہ ہم اُنھیں مُتحد کر کے ایک گروہ کی صُورت میں جمع کر سکیں۔",
                "۸": "اَلبتہ دیکھو، مُلک ڈاکوؤں سے اور لامنوں سے بھرا ہُوا تھا؛ اور اُس بڑی تباہی کے باوجُود جو میری قَوم کے سر پر تھی، اُنھوں نے اپنی سِیہ کاریوں سے تَوبہ نہ کی تھی، پَس بنی نِیفی کی طرف سے اور بنی لامن کی طرف سے بھی، دونوں نے خُون ریزی اور قتل و غارت سارے مُلک میں پھیلا رکھی تھی؛ اور کُل رُویِ زمِین پر ایک پُورا غدر مچا ہُوا تھا۔",
                "۹": "اور اب، بنی لامن کا ایک بادِشاہ تھا، اور اُس کا نام ہارُون تھا؛ اور وہ ہم پر چوالیس ہزار فَوج کے ساتھ چڑھ آیا۔ اور دیکھو، مَیں نے بیالِیس ہزار کے ساتھ اُس کا مُقابلہ کِیا۔ اور اَیسا ہُوا کہ مَیں نے اپنی فَوج کے ساتھ اُس کو شِکست دی چُناں چہ وہ میرے سامنے سے بھاگ گیا۔ اور دیکھو، یہ سارا ماجرا اپنے انجام کو پُہنچا، اور تین سَو تِیس برس گُزر گئے تھے۔",
                "۱۰": "اور اَیسا ہُوا کہ بنی نِیفی اپنی سِیہ کاری سے تَوبہ کرنے لگے، اور اُسی طرح آہ و زاری کرنے لگے، جِس طرح سموئیل نبی نے نبُوّت کی تھی؛ پَس کوئی آدمی بھی اپنے پاس کوئی شَے نہیں رکھ سکتا تھا، کیوں کہ چور، اور ڈاکو، اور خُونی، اور جادُوگر، اور ٹُونے ٹوٹکے کرنے والے اُس مُلک میں بسے ہُوئے تھے۔",
                "۱۱": "یُوں اِن باتوں کے باعث اُس مُلک میں ماتم اور نوحہ خوانی ہُوا کرتی تھی، اور خاص طور پر بنی نِیفی کے ہاں یہ بُہت زیادہ تھی۔",
                "۱۲": "اور اَیسا ہُوا کہ جب مَیں، مورمن، نے خُداوند کے حُضُور اُن کا واویلہ اور اُن کا نوحہ اور اُن کا غم دیکھا، تو مَیں دِل ہی دِل میں خُوش ہُوا، کیوں کہ خُداوند کے تحمُل اور رحمتوں کو جانتا تھا، پَس سوچا کہ وہ اُن پر ترس کھائے گا تاکہ وہ پِھر سے راست باز اُمّت بن جائیں۔",
                "۱۳": "اَلبتہ دیکھو میری یہ خُوشی بے فائدہ تھی، پَس اُن کا ماتم کرنا خُدا کی فضلِیت کے باعث تَوبہ کے لیے نہ تھا؛ بلکہ اِس کے برعکس یہ ماتم ملعُون ہونے کے سبب سے تھا، چُوں کہ خُداوند اُنھیں ہمیشہ گُناہ میں خُوشی ڈُھونڈنے سے منع کرتا ہے۔",
                "۱۴": "اور وہ یِسُوع کے پاس شِکستہ دِل اور پشیمان رُوح لے کر نہ آئے، بلکہ اُنھوں نے خُدا کو لعَن طعَن کِیا، اور مَوت مانگی۔ اِس کے باوجُود وہ اپنی زِندگیوں کو بچانے کی خاطر تلوار کے ساتھ لڑتے رہے تھے۔",
                "۱۵": "اور اَیسا ہُوا کہ میرا غم میری طرف پِھر لوٹ آیا، اور مَیں نے دیکھا کہ بنی نِیفی کے لِیے بشری اور رُوحانی دونوں لحاظ سے فضل کا دِن گُزر چکا تھا، پَس مَیں نے دیکھا کہ اپنے خُدا کے خِلاف اُن کی کُھلی بغاوت میں ہزاروں کاٹ ڈالے گئے اور رُویِ زمِین پر گوبر کے ڈھیر کی مانِند ہو گئے تھے۔ اور یُوں تین سَو چوالیس برس گُزر گئے۔",
                "۱۶": "اور اَیسا ہُوا کہ تین سَو پینتالیسویں برس میں بنی نِیفی، بنی لامن کے سامنے سے بھاگنے لگے؛ اور اُن کا تعاقب کِیا گیا، اِس سے پہلے کہ اُن کی پسپائی روکی جاتی، وہ یشون کے مُلک میں پہنچ گئے۔",
                "۱۷": "اور اب یشون کا شہر اُس مُلک کے نزدیک تھا، جہاں عیمرون نے خُداوند کے حِفظ و امان میں یہ نوِشتے محفُوظ کِیے تھے، تاکہ اِنھیں تباہ و برباد نہ کِیا جا سکے۔ اور دیکھو میں عیمرون کے کلام کے مُطابق گیا، اور نِیفی کے اَوراق کو اپنے ساتھ لے آیا، اور عیمرون کی ہدایت کے مُطابق نوِشتے لِکھے۔",
                "۱۸": "اور مَیں نے نِیفی کے اَوراق پر سب بدکاریوں اور مکروہات کا پُورا پُورا حال لِکھا؛ لیکن مَیں نے اِن اَوراق پر اُن کی بدکاریوں اور مکروہات کا سارا حال لِکھنے سے گُریز کِیا، پَس دیکھو، بدکاری اور مکروہات کی داستانِ مُسلسل میری آنکھوں کے سامنے تب سے چلی آ رہی ہے، جب سے مَیں اِنسان کی روِشوں کا اِدراک پانے کے قابِل ہُوا ہُوں۔",
                "۱۹": "اور مَیں اُن کی بدی کے باعث بڑا رنجِیدہ ہُوں؛ پَس میرا دِل اُن کی بدکاریوں کے باعث اپنے سارے ایّام میں غم سے چُور چُور رہا ہے؛ تو بھی مَیں جانتا ہُوں کہ مَیں یومِ آخِر کو اِقبال مند کِیا جاؤں گا۔",
                "۲۰": "اور اَیسا ہُوا کہ اُس سال نِیفی کے لوگوں کو ڈُھونڈ ڈُھونڈ کر پکڑا اور مارا گیا۔ اور اَیسا ہُوا کہ ہمیں بھاگنے پر مجبُور ہونا پڑا اور اِس طرح ہم شِمال کی طرف کے مُلک میں آئے، جو سم کہلاتا تھا۔",
                "۲۱": "اور اَیسا ہُوا کہ ہم نے سم شہر کی قلع بندی کی، اور جِس قدر مُمکن ہو سکا ہم نے اپنے لوگوں کو اِکٹھا کِیا کہ شاید ہم اُنھیں نیست و نابُود ہونے سے بچا لیں۔",
                "۲۲": "اور اَیسا ہُوا کہ تین سَو چھیالیسویں سال میں اُنھوں نے پھر ہم پر حملے کرنا شُروع کر دِیے۔",
                "۲۳": "اور اَیسا ہُوا کہ مَیں نے اپنے لوگوں سے کلام کِیا، اور اُنھیں بڑی قُوت کے ساتھ جوش دِلایا کہ وہ دلیری سے بنی لامن کا سامنا کریں، اور اپنی بیویوں، اور اپنے بچّوں، اور اپنے مکانوں، اور اپنے گھروں کی خاطر لڑیں۔",
                "۲۴": "اور میری باتوں نے اُنھیں تھوڑا جوش دِلایا، اِس قدر کہ وہ بنی لامن کے سامنے سے نہ بھاگے، بلکہ اب دلیری سے اُن کا مُقابلہ کِیا۔",
                "۲۵": "اور اَیسا ہُوا کہ ہم نے تِیس ہزار کی فَوج کے ساتھ پچاس ہزار کی فَوج کا مُقابلہ کیا۔ اور اَیسا ہُوا کہ ہم اِتنی مضبُوطی سے ڈٹے رہے کہ وہ ہمارے سامنے سے بھاگ نِکلے۔",
                "۲۶": "اور اَیسا ہُوا کہ جب وہ بھاگ نِکلے تو ہم نے اپنی فَوجوں کے ساتھ اُن کا تعاقب کِیا، اور اُن کے ساتھ دوبارہ جنگ ہُوئی، اور اُنھیں شکست دی؛ اِس کے باوجُود خُداوند کی قُدرت ہمارے ساتھ نہ تھی؛ ہاں، ہمیں تنہا چھوڑ دِیا گیا تھا، چُوں کہ خُداوند کا رُوح ہمارے ساتھ نہ تھا؛ پَس ہم اپنے بھائیوں کی مانِند کم زور ہو گئے تھے۔",
                "۲۷": "اور میرا دِل اپنی اُمّت کی اِس بڑی شدِید مُصِیبت کے باعث اور اُن کی بدکاری اور اُن کی مکروہات کے باعث اِنتہائی غمگِین تھا۔ لیکن دیکھو، ہم بنی لامن اور جدیانتن کے ڈاکوؤں کے خِلاف جنگ میں اُس وقت تک لڑتے رہے، جب تک کہ ہم نے اپنے مورُوثی مُلکوں پر دوبارہ قبضہ نہ کر لِیا۔",
                "۲۸": "اور تین سَو اُنچاس سال گزر چُکے تھے۔ اور تین سَو پچاسویں سال میں ہم نے بنی لامن اور جدیانتن کے ڈاکوؤں کے ساتھ صُلح کا مُعاہدہ کِیا، جِس کے تحت ہمارے مورُوثی مُلک تقسِیم ہو گئے۔",
                "۲۹": "اور بنی لامن نے ہمیں شِمالی عِلاقہ دے دِیا، ہاں، بلکہ تنگ راستے کی طرف جو جنُوبی سرزمین کی طرف جاتا تھا۔ اور ہم نے بنی لامن کو ساری جنُوبی سرزمین دے دی۔"
            },
            "3": {
                "۱": "اور اَیسا ہُوا کہ بنی لامن مزید دس برس بِیت جانے تک دوبارہ جنگ کے لیے نہ آئے۔ اور دیکھو، مَیں نے اپنی اُمّت، بنی نِیفی، کو اُن کے عِلاقوں اور ہتھیاروں کو لڑائی کے دَور کی تیاری کے واسطے کام پر لگا دِیا تھا۔",
                "۲": "اور اَیسا ہُوا کہ خُداوند نے مُجھ سے فرمایا: اِن لوگوں کو چِلا چِلا کر کہہ—تُم تَوبہ کرو، اور میری طرف رُجُوع لاؤ، اور تُم بپتِسما پاؤ، اور میری کلِیسیا دوبارہ تعمیر کرو، اور تُم بچائے جاؤ گے۔",
                "۳": "اور مَیں نے اِس اُمّت کو چِلا چِلا کر کہا، لیکن یہ بے سُود رہا؛ اور اُنھیں اِس بات کا احساس نہ ہُوا کہ یہ خُداوند ہی تھا، جِس نے اُنھیں بچائے رکھا تھا، اور اُنھیں تَوبہ کا موقع بخشا تھا۔ اور دیکھو اُنھوں نے خُداوند اپنے خُدا کے خِلاف اپنے دِل سخت کر لِیے تھے۔",
                "۴": "اور اَیسا ہُوا کہ اِس دسوَیں سال کے بعد، کُل مِلا کر، مسِیح کی آمد سے لے کر تِین سَو ساٹھ برس بِیت چُکے تھے، بنی لامن کے بادِشاہ نے مُجھے خط بھیجا، جِس سے مُجھے اِطلاع مِلی کہ وہ دوبارہ ہمارے خِلاف لڑائی کرنے کی تیاری کر رہے تھے۔",
                "۵": "اور اَیسا ہُوا کہ مَیں نے اپنی اُمّت کو حُکم دیا کہ وہ ویرانی کے مُلک کے اُس شہر میں اِکٹھے ہوں، جو سرحدوں کے قریب اُس تنگ راستے کے پاس تھا جو جنُوبی عِلاقہ کی طرف جاتا تھا۔",
                "۶": "اور وہاں ہم نے اپنی فَوجوں کو تعُینات کِیا، تاکہ ہم بنی لامن کی فَوجوں کو روک دیں، تاکہ وہ ہمارے کسی بھی عِلاقہ پر قبضہ نہ کر لیں، پَس ہم نے اپنی ساری قُوّت کے ساتھ اُن کے خِلاف قلعہ بندی کی تھی۔",
                "۷": "اور اَیسا ہُوا کہ تین سَو اِکسٹھویں سال میں بنی لامن، ویرانی کے شہر میں ہمارے خِلاف لڑائی کرنے آئے؛ اور اَیسا ہُوا کہ اُس سال ہم نے اُنھیں اِس قدر مارا کہ وہ دوبارہ اپنے عِلاقوں میں لوٹ گئے۔",
                "۸": "اور اَیسا ہُوا کہ تین سَو باسٹھویں برس میں وہ دوبارہ لڑائی کرنے آئے۔ اور ہم نے اُنھیں پِھر شکست دی، اور اُن کی بُہت بڑی تعداد کو ہلاک کِیا اور اُن کی لاشیں سَمُندر میں پھینک دی گئیں۔",
                "۹": "اور اب اِس بہت بڑے کارنامہ کے سبب، جو میری اُمّت، بنی نِیفی نے انجام دِیا تھا، وہ اپنی طاقت پر گُھمنڈ کرنے لگے، اور افلاک کے سامنے قَسم کھا کر کہنے لگے کہ وہ اپنے بھائیوں کے خُون کا اِنتقام لیں گے جِنھیں اُن کے دُشمنوں نے ہلاک کر دِیا ہے۔",
                "۱۰": "اور اُنھوں نے اَفلاک اور خُدا کے تخت کی قَسم بھی کھائی کہ وہ اپنے دُشمنوں کے ساتھ لڑائی کے لیے جائیں گے، اور اُنھیں رُویِ زمِین پر سے کاٹ ڈالیں گے۔",
                "۱۱": "اور اَیسا ہُوا کہ مُجھ، مورمن، نے اُن کی بدکاری اور مکروہات کے باعث اِس وقت سے اِس اُمّت کا سِپہ سالار اور حُکم ران ہونے سے حتمی طور پر اِنکار کر دیا۔",
                "۱۲": "دیکھو، مَیں اُن کی ہدایت و راہ نُمائی کرتا رہا تھا، اُن کی بدکاری کے باوجُود مَیں نے کئی مرتبہ لڑائی میں اُن کی قیادت کی تھی، اور خُدا کی اُس محبّت کے سبب سے جو مُجھ میں تھی، اپنے پُورے دِل کے ساتھ مَیں نے اُن سے محبّت کی تھی، اور سارا سارا دِن اپنے خُدا سے اُن کے لیے دُعا میں اپنی جان اُنڈیلتا رہتا تھا؛ باوجُود اِس کے، یہ اِیمان سے خالی ہوتی تھی، اِس کا سبب اُن کے دِلوں کی سختی تھی۔",
                "۱۳": "اور مَیں نے تِین مرتبہ اُنھیں اُن کے دُشمنوں کے ہاتھوں سے بچایا تھا، اور اُنھوں نے اپنے گُناہوں سے تَوبہ نہ کی۔",
                "۱۴": "اور جب وہ اُن سب باتوں کی قَسمیں کھا چُکے جو ہمارے خُداوند اور نجات دہندہ یِسُوع مسِیح نے منع کی تھیں، کہ وہ اپنے دُشمنوں سے لڑائی کرنے جائیں اور اپنے بھائیوں کے خُون کا بدلہ لیں، تو دیکھو، نوائے خُداوندی مُجھے یہ کہتی ہُوئی سُنائی دی:",
                "۱۵": "اِنتِقام لینا میرا کام ہے، بدلہ مَیں ہی دُوں گا؛ اور میرے اُن کو چھڑانے کے بعد بھی اِس اُمّت نے تَوبہ نہ کی تھی، دیکھو، مَیں اُن کو رُویِ زمِین سے کاٹ ڈالُوں گا۔",
                "۱۶": "اور اَیسا ہُوا کہ مَیں نے اپنے دُشمنوں پر چڑھائی کرنے سے بالکُل اِنکار کر دِیا؛ اور مَیں نے وَیسا ہی کیا جَیسا خُداوند نے مُجھے حُکم دِیا تھا؛ اور مَیں بے فائدہ گواہ کی طرح کھڑا رہا تاکہ دُنیا پر اُن باتوں کو ظاہر کرُوں جو مَیں نے دیکھی اور سُنی تھیں، رُوح کے ظہُور کے مُطابق، جِس نے ہونے والی باتوں کی گواہی دی تھی۔",
                "۱۷": "پَس غیر قَومو، مَیں تُمھیں لِکھتا ہُوں، اور تُمھیں بھی، اِسرائیل کے گھرانے، جب کارِ اِلہٰی کا آغاز ہوگا، تو تُم اپنی وراثت کے مُلک میں واپس جانے کی تیاری کرو گے۔",
                "۱۸": "ہاں، دیکھو، مَیں دُنیا کی تمام اِنتہاؤں کو لِکھتا ہُوں؛ ہاں، تُمھیں، اِسرائیل کے بارہ قبیلو، جِن کی عدالت تُمھارے کاموں کے مُطابق وہ بارہ کریں گے، جِنھیں یِسُوع نے یروشلِیم کی سرزمِین میں اپنے شاگِرد بننے کے لیے چُنا تھا۔",
                "۱۹": "اور مَیں اِس اُمّت کے بقیہ کو بھی لِکھتا ہُوں، جِن کی عدالت وہ بارہ کریں گے، جِنھیں یِسُوع نے اِس سرزمین میں اپنے شاگِرد بننے کے لیے چُنا تھا؛ اور اُن کی عدالت دُوسرے بارہ کریں گے، جِن کو یِسُوع نے یروشلِیم کی سرزمین میں چُنا۔",
                "۲۰": "اور یہ باتیں رُوح مُجھ پر ظاہر کرتا ہے؛ پَس مَیں تُم سب کو لِکھتا ہُوں۔ اور یہ اِس سبب سے تُمھیں لِکھتا ہُوں تاکہ تُم جان لو کہ تم سب کو یقِیناً مسِیح کی بارگاہ میں کھڑے ہونا ہے، ہاں، ہر وہ جان جو آدم کے پُورے اِنسانی خاندان سے تعلُق رکھتی ہے؛ اور تُجھے تیرے اَعمال کی عدالت کے لِیے پیش ہونا لازِم ہے، خواہ وہ نیک ہوتے ہیں یا بُرے؛",
                "۲۱": "اور یہ بھی کہ تُم یِسُوع مسِیح کی اِنجِیل پر اِیمان لاؤ جو تُمھارے درمیان میں ہوگی؛ اور یہ بھی کہ یہُودی، خُداوند کے موعودہ لوگ، اِس کے عِلاوہ مزید گواہ پائیں گے، جِس کو اُنھوں نے دیکھا اور سُنا، وہ یِسُوع جو سچّا مسِیح اور برحق خُدا تھا، جِس کو اُنھوں نے قتل کِیا۔",
                "۲۲": "اور میری حسرت ہے کہ مَیں دُنیا کی تمام اِنتہاؤں کو تَوبہ کی طرف راغب کرُوں اور مسِیح کی بارگاہ میں پیش کرنے کے واسطے تیار کرُوں۔"
            },
            "4": {
                "۱": "اور اب اَیسا ہُوا کہ تین سَو تریسٹھویں سال میں بنی نِیفی اپنی فَوجوں کے ساتھ ویرانی کے مُلک سے باہر بنی لامن کے خِلاف لڑائی کرنے گئے۔",
                "۲": "اور اَیسا ہُوا کہ بنی نِیفی کی فَوجوں کو دوبارہ وِیرانی کے مُلک کی طرف پِیچھے دھکیل دیا گیا۔ اور وہ ابھی تک تھکاوٹ سے چُور ہی تھیں کہ بنی لامن کی تازہ دم فَوج نے اُن پر حملہ کر دِیا، اور اُن میں گُھمسان کی لڑائی ہُوئی، اِس قدر کہ بنی لامن نے ویرانی کے شہر پر قبضہ کر لِیا، اور اُنھوں نے بے شُمار نِیفیوں کو قتل کِیا، اور بُہتیروں کو قیدی بنا لِیا تھا۔",
                "۳": "اور باقی فرار ہو گئے اور تیعنقم شہر کے باشِندوں سے جا مِلے۔ اب تیعنقم شہر ساحلِ سَمُندر کی قریبی سرحدوں میں تھا، اور یہ وِیرانی کے شہر کے نزدیک بھی تھا۔",
                "۴": "اور یہ بنی نِیفی کی فَوجوں کے بنی لامن پر آگے بڑھ کر حملہ کرنے کی وجہ سے ہُوا کہ وہ مارے جانے لگے، اگر اَیسا نہ ہوتا تو بنی لامن اُن پر غلبہ نہ پا سکتے تھے۔",
                "۵": "بلکہ، دیکھو، خُدا کی سزائیں شرِیروں پر نازِل ہوں گی؛ اور اَیسا ہے کہ بدکاروں کے ہاتھوں بدکار سزا پاتے ہیں؛ پَس بدکار ہی ہیں جو بنی آدم کے دِلوں کو کشت و خُون کے لیے بھڑکاتے ہیں۔",
                "۶": "اور اَیسا ہُوا کہ بنی لامن نے تیعنقم شہر کے خِلاف تیاریاں کیں۔",
                "۷": "اور اَیسا ہُوا کہ تین سَو چَونسٹھویں سال میں بنی لامن نے تیعنقم شہر پر حملہ کر دِیا تاکہ تیعنقم شہر پر بھی قبضہ کر لیں۔",
                "۸": "اور اَیسا ہُوا کہ بنی نِیفی نے اُنھیں شکست دی اور پسپا کِیا۔ اور جب بنی نِیفی نے دیکھا کہ اُنھوں نے بنی لامن کو شکست دی ہے تو اُنھوں نے دوبارہ اپنے زور پر ڈینگیں ماریں؛ اور اپنی قُوّت کے بل بُوتے پر آگے بڑھے، اور ویرانی کے شہر پر دوبارہ قبضہ کر لِیا۔",
                "۹": "اور اب یہ سب باتیں ہو چُکی تھیں، اور بنی نِیفی اور بنی لامن، دونوں طرف سے ہزاروں قتل کر دیے گئے تھے۔",
                "۱۰": "اور اَیسا ہُوا کہ تین سَو چھیاسٹھ برس بِیت گئے اور بنی لامن نے لڑنے کے لِیے بنی نِیفی پر دوبارہ حملہ کر دِیا؛ اور ابھی تک بنی نِیفی نے اُس برائی سے تَوبہ نہ کی تھی، جِس کے وہ مُرتکب ہُوئے تھے، بلکہ بہ دستور اپنی بدی میں پڑے رہے۔",
                "۱۱": "اور دونوں بنی نِیفی اور بنی لامن کے لوگوں کے درمیان میں برپا ہونے والے قتل و غارت اور کشت و خُون کے ہیبت ناک مناظر کو کسی زبان کا بیان کرنا، یا کسی اِنسان کا پُوری تفصِیل لِکھنا نامُمکن ہے؛ اور ہر دِل سنگِین ہو گیا تھا، چُناں چہ وہ لگا تار خُون ریزی میں مست رہتے تھے۔",
                "۱۲": "اور اِتنی شدِید بدکاری لِحی کے گھرانے میں کبھی نہ پائی گئی تھی، نہ اِسرائیل کے سارے گھرانے میں کبھی پائی گئی تھی، خُداوند کے کلام کے مُطابق، جِتنی اِس اُمّت میں پائی گئی تھی۔",
                "۱۳": "اور اَیسا ہُوا کہ بنی لامن نے ویرانی کے شہر پر قبضہ کر لِیا، اور اِس کا سبب یہ تھا کہ اُن کی تعداد بنی نِیفی سے بُہت زیادہ تھی۔",
                "۱۴": "اور اُنھوں نے تیعنقم شہر پر چڑھائی کے لِیے بھی پیش قدمی کر دی تھی، اور اُس کے باشندوں کو اُس میں سے نِکال دِیا، اور بے شُمار عورتوں اور بچّوں کو قیدی بنالیا، اور اپنے نابکار دیوتاؤں کے لیے اُن کی قُربانی چڑھائی۔",
                "۱۵": "اور اَیسا ہُوا کہ تین سَو سڑسٹھویں برس میں نِیفی شدِید غضب ناک ہو گئے تھے چُوں کہ لامنوں نے اُن کی عورتوں اور بچّوں کی قُربانی چڑھائی تھی، چناں چہ اُنھوں نے نہایت شدید قہر میں لامنوں کے خِلاف چڑھائی کر دی، اِس طرح اُنھوں نے لامنوں کو پھر ہرایا اور اُنھیں اپنے عِلاقوں سے نِکال باہر کر دیا۔",
                "۱۶": "اور بنی لامن تین سَو پچھترویں برس تک دوبارہ بنی نِیفی پر حملہ آور نہ ہُوئے۔",
                "۱۷": "اور اِس برس وہ بنی نِیفی پر اپنی پُوری قُوّت کے ساتھ حملہ آور ہُوئے؛ اور اُن کی تعداد اِس قدر کثِیر تھی کہ اُنھیں گِنا نہیں جا سکتا تھا۔",
                "۱۸": "اور اِس وقت سے بنی نِیفی کو بنی لامن پر پھر برتری حاصِل نہ ہو پائی، بلکہ وہ اُنھیں صفحہِ ہستی سے اِس طرح مٹانے لگے جِس طرح آفتاب کے سامنے شبنم۔",
                "۱۹": "اور اَیسا ہوا کہ بنی لامن نے ویرانی کے شہر پر دھاوا بول دِیا؛ اور ویرانی کے مُلک میں گُھمسان کا رن پڑا، جِس میں اُنھوں نے بنی نِیفی کو شکست دے دی تھی۔",
                "۲۰": "اور وہ پھر اُن کے سامنے سے بھاگ گئے، اور وہ بوعز کے شہر میں پُہنچے؛ اور وہاں اُنھوں نے دلیری سے بنی لامن کا سامنا کِیا، یہاں تک کہ بنی لامن اُنھیں شکست نہ دے پائے جب تک کہ وہ دُوسری بار نہ آئے۔",
                "۲۱": "اور جب وہ دُوسری بار آئے تو بنی نِیفی کو شکست ہُوئی اور اِنتہائی شدِید قتل و غارت کے سبب سے اُن کا بڑا قتال ہُوا؛ اُن کی عورتوں اور بچّوں کو دوبارہ دیوتاؤں کے لِیے قُربان کِیا گیا۔",
                "۲۲": "اور اَیسا ہُوا کہ بنی نِیفی اُن کے سامنے سے دوبارہ بھاگ نِکلے، اور قصبوں اور دیہاتوں کے سارے باشِندوں کو اپنے ساتھ لے گئے۔",
                "۲۳": "اور اب مَیں، مورمن نے یہ دیکھا کہ بنی لامن اُس مُلک کی اِینٹ سے اِینٹ بجانے کو تھے، تو پَس مَیں کوہ شِم پر گیا اور وہ سارے نوِشتے جو عیمرون نے خُداوند کی حِفظ و امان میں محفُوظ کِیے تھے، نِکال لایا۔"
            },
            "5": {
                "۱": "اور اَیسا ہُوا کہ مَیں بنی نِیفی کے پاس گیا، اور اُس قَسم سے تَوبہ کی جو مَیں نے کھائی تھی کہ مَیں اُن کی مزید مدد نہیں کرُوں گا؛ اور اُنھوں نے مُجھے اپنی فَوجوں کی دوبارہ کمان سونپی، پَس اُنھوں نے مُجھے اَیسے دیکھا جَیسے مَیں اُنھیں اُن کی مُصِیبتوں سے نجات دُوں گا۔",
                "۲": "لیکن دیکھو، مَیں نااُمید تھا، پَس مُجھے خُداوند کی سزاؤں کا عِلم تھا جو اُن پر نازِل ہونے والی تھیں؛ چُوں کہ اُنھوں نے اپنی بدیوں سے تَوبہ نہ کی تھی، بلکہ اُس ہستی کو پُکارے بغیر اپنی جانوں کی خاطر لڑتے تھے، جِس نے اُنھیں خلق کِیا تھا۔",
                "۳": "اور اَیسا ہُوا کہ جب ہم یردن کے شہر میں بھاگ کر آ گئے تھے تو بنی لامن نے ہم پر حملہ کر دِیا تھا؛ لیکن دیکھو، اُنھیں پسپا کر دِیا گیا تھا اِس وجہ سے اُس وقت وہ شہر پر قبضہ نہ کر پائے۔",
                "۴": "اور اَیسا ہُوا کہ اُنھوں نے ہم پر دوبارہ حملہ کر دِیا، اور ہم نے شہر کو سنبھالے رکھا۔ اور دُوسرے شہر بھی تھے جِن کو بنی نِیفی نے سنبھالے رکھا تھا، جِن کی مضبُوط قلعہ بندیوں نے اُنھیں روک کر رکھا چُناں چہ وہ ہمارے اُن عِلاقوں میں داخل نہ ہو سکے جو ہمارے سامنے تھے، تاکہ وہ ہمارے مُلک کے باشِندوں کو ہلاک نہ کریں۔",
                "۵": "اِلبتہ اَیسا ہُوا کہ جِس بھی عِلاقہ سے ہم گُزرے تھے، اور جن کے باشندے ہمارے ساتھ شامِل نہ ہُوئے تھے، بنی لامن نے اُنھیں نیست و نابُود کر دِیا تھا، اور اُن کے قصبوں، اور دیہاتوں، اور شہروں کو نذرِ آتِش کر دِیا تھا؛ اور یُوں تین سَو اُناسی برس گُزر گئے تھے۔",
                "۶": "اور اَیسا ہُوا کہ تین سَو اَسیویں برس میں بنی لامن نے دوبارہ ہمارے ساتھ جنگ کرنے کے لِیے چڑھائی کر دی تھی، اور ہم نے جُراَت مندی سے اُن کا مُقابلہ کِیا تھا؛ لیکن یہ سب بے کار تھا پَس اُن کی تعداد اِتنی زیادہ تھی کہ اُنھوں نے بنی نِیفی کے لوگوں کو اپنے پاؤں تلے روند ڈالا تھا۔",
                "۷": "اور اَیسا ہُوا کہ ہمیں دوبارہ فرار ہونے پر مجبُور ہونا پڑا تھا، اور جِن کے فرار کی رفتار لامنوں سے زیادہ تیز تھی وہ بچ نِکلے، اور جِن کے فرار کی رفتار لامنوں سے زیادہ تیز نہ تھی اُنھیں ہلاک کر دِیا گیا اور تباہ و برباد ہو گئے۔",
                "۸": "اور اب دیکھو مَیں، مورمن، یہ نہیں چاہتا کہ کشت و خُون اور قتل و غارت کا اَیسا ہولناک کھیل جو میری آنکھوں کے سامنے کھیلا گیا اُس کو بیان کر کے اِنسانوں کی جانوں کو عذاب میں ڈالُوں؛ اَلبتہ مَیں جانتا تھا کہ یہ باتیں یقِیناً ظاہر کی جائیں گی، اور وہ ساری باتیں جِن کو پوشیدہ رکھا گیا ہے، لازِم ہے کہ اُن کو گھروں کی چھتوں پر آشکار کِیا جائے—",
                "۹": "اور یہ بھی کہ اِن باتوں کا فہم اِن اُمّتوں کے بقیہ پر، اور غیر قَوموں پر بھی لازِم طور پر نازِل ہو، جن کی بابت خُداوند نے فرمایا ہے کہ وہ اِن اُمّتوں کو پراگندہ کریں گے، اور اِن اُمّتوں کو اُن قَوموں میں حقِیر جانا جائے گا—پَس مَیں مُختصِر خلاصہ لِکھتا ہُوں، اُن واقعات کی پُوری داستان بیان کرنے کی جُراَت نہیں کرتا جِنھیں میری آنکھیں دیکھ چُکی ہیں، اُس حُکم کی بدولت بھی جو مَیں نے پایا ہے، اور یہ بھی کہ کہیں اِن اُمّتوں کی بدکاری کے سبب سے تُم اِنتہائی شدِید رنج و الم میں مُبتلا نہ ہو جاؤ۔",
                "۱۰": "اور اب دیکھو، مَیں یہ بات اُن کی نسلوں سے کہتا ہُوں، اور غیر قَوموں سے بھی جو اِسرائیل کے گھرانے کی بھلائی چاہتے ہیں، جِنھیں احساس ہو گیا ہے اور اُنھوں نے جان لِیا ہے کہ اُن کی رحمتیں کہاں سے آتی ہیں۔",
                "۱۱": "پَس مُجھے عِلم ہے کہ وہ اِسرائِیل کے گھرانے کی آفت پر ماتم کریں گے؛ ہاں، وہ اِس اُمّت کی بربادی پر ماتم کریں گے؛ وہ ماتم کریں گے چُوں کہ یہ قَوم تائب نہ ہُوئی تھی وگرنہ وہ یِسُوع کے بازُوؤں میں پناہ لے چُکی ہوتی۔",
                "۱۲": "اب یہ نوِشتہ یعقوب کے گھرانے کے بقیہ کے لیے لِکھے گئے ہیں؛ اور اُنھیں اِسی واسطے لِکھا گیا ہے، چُوں کہ خُدا جانتا ہے کہ بدکاری اِن نوِشتوں کو اُن پر ظاہر نہ ہونے دے گی؛ اور کہ اُنھیں خُداوند کے حِفظ و اَمان میں محفُوظ کِیا جائے گا تاکہ اُنھیں اپنے مُقرّرہ وقت پر ظاہر کرے۔",
                "۱۳": "اور یہ وہ حُکم ہے، جو مَیں نے پایا ہے؛ اور دیکھو، خُداوند کے حُکم کے مُطابق وہ ظاہر ہوں گے، جب وہ اپنی حِکمت کے مُوافِق واجب جانے گا۔",
                "۱۴": "اور دیکھو یہ اُن بے اعتقاد، یہودیوں کے پاس جائیں گے؛ اور یہ اُن میں اِس اِرادہ سے ظاہر کِیے جائیں گے—تاکہ وہ قائل ہوں کہ یِسُوع اَلمسِیح، زِندہ خُدا کا بیٹا ہے؛ تاکہ باپ اپنا عظیم اُلشان اور اَبَدی اِرادہ، اپنے اَلمحبُوب بیٹے کے وسیلے سے ظاہر کرے، تاکہ یہُودی قَوم بحال ہو، یعنی بنی اِسرائِیل کا سارا گھرانا اپنی وِراثت کی سرزمِین پائے، جِس کو خُداوند اُن کے خُدا نے اُنھیں عطا کِیا ہے، تاکہ اُس کے عہد کی تکمِیل ہو؛",
                "۱۵": "اور اِس کے ساتھ ساتھ یہ بھی کہ اِس اُمّت کی نسل پُورے طور سے اُس کی اِنجِیل پر اِیمان لے آئے گی، جو غیر قَوموں سے اُن تک پُہنچے گی، پَس یہ اُمّت پراگندہ کر دی جائے گی، اور یہ تارِیک، غلِیظ اور نفرت انگیز قَوم بن جائے گی، اِس قدر ناقابلِ ذِکر کہ ہمارے بِیچ میں کبھی اَیسی تھی ہی نہیں، ہاں، یعنی بنی لامن میں بھی اَیسی کبھی نہ تھی، اور اَیسا اُن کی بے اعتقادی اور بُت پرستی کے باعث ہُوا ہے۔",
                "۱۶": "پَس دیکھو، خُداوند کے رُوح نے اُن کے باپ دادا سے مُزاحمت کرنا پہلے ہی ترک کر دِیا ہے؛ اور وہ دُنیا میں مسِیح اور خُدا کے بغیر ہیں؛ اور وہ اَیسے پھٹکے جاتے ہیں جَیسے ہَوا کے آگے بُھوسا۔",
                "۱۷": "وہ کبھی پسندِیدہ اُمّت تھی، اور وہ اپنا چوپان مسِیح کو مانتی تھی؛ ہاں، یہاں تک کہ خُدا باپ سے وہ ہدایت پاتی تھی۔",
                "۱۸": "بلکہ اب، دیکھو، وہ شیطان کے پِیچھے بھٹکتی پِھرتی ہے، یعنی جِس طرح ہَوا کے آگے بُھوسا اُڑتا ہے، یا جَیسے کوئی ناؤ لہروں پر ہچکولے کھاتی ہے، باد بان یا لنگر کے بغیر، یا اُس شَے کے بغیر جِس سے اِس کو کھینا جاتا ہے؛ اور جِس طرح یہ ہے، بالکُل اُسی طرح وہ ہے۔",
                "۱۹": "اور دیکھو، خُداوند نے اُن کی برکتوں کو، جو اُنھیں اِس مُلک میں عطا کی جا چُکی ہوتیں، اُن غیر قَوموں کے واسطے ذخِیرہ کر رکھا ہے جو اِس مُلک کی مالِک ہوں گی۔",
                "۲۰": "بلکہ دیکھو، اَیسا ہو گا کہ غیر قَومیں اُنھیں ہانکیں اور پراگندہ کریں گی؛ اور غیر قَوموں کے ذریعے سے ہانکے اور پراگندہ کِیے جانے کے بعد، دیکھو، پِھر خُداوند اُس عہد کو یاد کرے گا جو اُس نے ابرہام کے ساتھ اور اِسرائیل کے سارے گھرانے کے ساتھ باندھا تھا۔",
                "۲۱": "اور خُداوند راست بازوں کی اُن دعاؤں کو بھی یاد رکھے گا، جو اُن کے واسطے اُس سے مانگی جاتی رہی ہیں۔",
                "۲۲": "اور پِھر، اے غیر قَومو، تُم خُدا کی قدرت کے سامنے کیسے ٹھہرو گی، سِوا اِس کے کہ تم تَوبہ کرو اور اپنی بُری رَوِشوں سے باز آؤ؟",
                "۲۳": "کیا تُم نہیں جانتے کہ تُم خُدا کے ہاتھ میں ہو؟ کیا تُم نہیں جانتے کہ وہ قادِرِ مُطلق ہے، اور اُس کے حُکمِ عظِیم پر زمِین طُومار کی مانِند لپیٹ دی جائے گی؟",
                "۲۴": "پَس، تُم تَوبہ کرو، اور اُس کے حُضُور اپنے آپ کو فروتن کرو، کہیں اَیسا نہ ہو کہ وہ تُمھیں سزاوار ٹھہرائے—کہیں اَیسا نہ ہو کہ یعقُوب کی نسل کا بقیہ تُمھارے درمیان میں شیر ببر کی مانِند آئے، اور تُمھارے ٹُکڑے ٹُکڑے کر دے، اور چُھڑانے والا بھی کوئی نہ ہو۔"
            },
            "6": {
                "۱": "اور اب مَیں اپنی اُمّت، بنی نِیفی کی تباہی کی بابت اپنی رُوداد ختم کرتا ہُوں۔ اور اَیسا ہُوا کہ ہم نے بنی لامن سے پہلے آگے کُوچ کِیا۔",
                "۲": "اور مَیں، مورمن، نے بنی لامن کے بادِشاہ کو خط لِکھا، اور اُس سے درخواست کی کہ وہ ہمیں اِجازت دے تاکہ ہم کمورہ کے عِلاقہ میں اپنی اُمّت کو پہاڑی کے نزدیک، جو کمورہ کہلاتی تھا، اِکٹھا کریں، اور وہاں ہم اُن کے ساتھ جنگ کریں۔",
                "۳": "اور اَیسا ہُوا کہ بنی لامن کے بادِشاہ نے مُجھے اُس بات کی اِجازت دے دی جس کی مُجھے حسرت تھی۔",
                "۴": "اور اَیسا ہُوا کہ ہم نے کمورہ کے عِلاقہ کی طرف پیش قدمی کی، اور ہم نے کمورہ کی پہاڑی کے اِرد گِرد اپنے خیمے لگائے؛ اور یہ بڑے پانیوں، دریاؤں اور چشموں کے عِلاقہ میں تھی؛ اور یہاں ہمیں اُمِّید تھی کہ ہم بنی لامن پر برتری پا سکیں گے۔",
                "۵": "اور جب تین سَو چوراسی برس گُزر چکے، ہم اپنے سب باقی ماندہ لوگوں کو کمورہ کے عِلاقہ میں جمع کر چُکے تھے۔",
                "۶": "اور اَیسا ہُوا کہ جب ہم اپنے سب لوگوں کو یک جا کر کے کمورہ کے عِلاقہ میں اِکٹھا کر چُکے، تو دیکھو، مُجھ، مورمن، پر بڑھاپا چھانے لگا اور یہ جانتے ہُوئے کہ یہ میرے لوگوں کی آخِری جدوجہد ہے، اور خُداوند سے حُکم پایا تھا کہ مَیں اِن نوِشتوں کو جو مُقّدس تھے، جو ہمارے باپ دادا کی طرف سے ہمیں مُنتقل ہوتے رہے تھے، بنی لامن کے ہاتھوں میں نہ جانے دُوں (چُوں کہ بنی لامن اُنھیں تباہ و برباد کرنا چاہتے تھے)، پَس مَیں نے وہ نوِشتے جو نِیفی کے اَوراق میں سے قلم بند کِیے، اور وہ سارے نوِشتے جو خُداوند کے ہاتھ سے مَیں نے پائے تھے، کمورہ کی پہاڑی میں محفُوظ کر دِیے، سِوا اِن چند اَوراق کے جو مَیں نے اپنے بیٹے مرونی کے حوالہ کر دِیے۔",
                "۷": "اور اَیسا ہُوا کہ اب میرے لوگوں نے، اپنی بیویوں اور اپنے بچّوں سمیت، بنی لامن کی فَوجوں کو اپنی طرف پیش قدمی کرتے دیکھا؛ اور وہ سب موت کے اِس وحشت ناک خَوف کے ساتھ جو بدکاروں کے سِینوں میں بھر جاتا ہے، اُن سے لڑائی کرنے کا اِنتظار کرنے لگے۔",
                "۸": "اور اَیسا ہُوا کہ وہ ہمارے ساتھ لڑنے کے لِیے چڑھ آئے، اور اُن کی بے شُمار تعداد کے باعث ہر جان دہشت زدہ تھی۔",
                "۹": "اور اَیسا ہُوا کہ وہ میری اُمّت پر تلواروں کے ساتھ، اور کمانوں کے ساتھ، اور تِیروں کے ساتھ، اور کُلہاڑوں کے ساتھ، اور ہر قِسم کے جنگی ہتھیاروں کے ساتھ ٹُوٹ پڑے۔",
                "۱۰": "اور اَیسا ہُوا کہ میرے جنگ جُو کاٹ ڈالے گئے، ہاں، یعنی میرے دس ہزار فَوجی جو میرے ساتھ تھے، اور مَیں گھایل ہو کر اُن کے درمیان میں ڈھیر ہوگیا؛ اور وہ میرے پاس سے گُزر گئے اور اُنھوں نے مُجھے موت کے گھاٹ نہ اُتارا۔",
                "۱۱": "اور جب وہ میرے سارے فَوجیوں کو ہلاک کر چُکے اور تسلّی کر کے جا چُکے سِوا اُن چوبِیس فَوجیوں (جن میں میرا بیٹا مرونی شامل تھا) کے جو موت سے بچ نِکلے تھے، اَگلے روز، جب بنی لامن اپنے پڑاؤ کو لوٹ گئے، کمورا پہاڑی کی چوٹی سے مَیں نے اپنے اُن دس ہزار جنگ جُو مردوں کو دیکھا، جو کاٹ ڈالے گئے تھے، جن کی صفِ اَوّل میں چلتے ہُوئے قیادت کی تھی۔",
                "۱۲": "اور ہم نے اپنے اُن دس ہزار جنگ جُوؤں کو بھی دیکھا جن کی کمان میرے بیٹے مرونی نے سنبھالی تھی۔",
                "۱۳": "اور دیکھو، جدجدعونا کے دس ہزار بھی ڈھیر ہو گئے تھے، اور وہ بھی اُن میں شامِل تھا۔",
                "۱۴": "اور لاماہ اپنے دس ہزار کے ساتھ مارا جا چُکا تھا؛ اور جلجال اپنے دس ہزار کے ساتھ مارا جا چُکا تھا؛ اور لیمحاہ اپنے دس ہزار کے ساتھ مارا جا چُکا تھا؛ اور ینیُوم اپنے دس ہزار کے ساتھ مارا جا چُکا تھا؛ اور قُمنیہا، اور مرونیہا، اور انطیونم، اور شبلوم، اور سم، یش، ہر ایک اپنے اپنے دس ہزار جنگ جُوؤں سمیت مارا جا چُکا تھا۔",
                "۱۵": "اور اَیسا ہُوا کہ دس اور تھے جو تلوار سے موت کے گھاٹ اُتارے گیے، ہر ایک اپنے اپنے دس ہزار جنگ جُوؤں کے ساتھ، ہاں، یعنی، سِوا اُن چوبیس کے جو میرے ساتھ تھے، اور اُن چند کے بھی جو جنُوبی مُلکوں میں بچ کر نِکل گئے تھے، اور اُن چند کے جو فرار ہو کر لامنوں سے جا مِلے تھے، میری ساری قَوم ہلاک کر دی گئی تھی؛ اور اُن کا گوشت، اور ہڈیاں، اور خُون رُویِ زمِین پر خاک ہونے کے واسطے پڑا ہُوا تھا، تاکہ گل سڑ جائے اور اپنی دھرتی ماں کے پاس لَوٹ جائے، اُن ہاتھوں نے اُنھیں وہاں چھوڑ دِیا تھا، جِنھوں نے اُن کا قتال کِیا تھا۔",
                "۱۶": "اور اپنی قَوم کے قتال کے صدمہ کی وجہ سے میری جان دَرِیدہ تھی، اور مَیں چِلاّیا:",
                "۱۷": "آہ حسِین و جمِیل قَوم، تُو کیوں کر خُداوند کی راہوں سے بھٹک گئی! آہ، حسِین و جمِیل قَوم، تُو نے کیوں کر اُس یِسُوع کو رَد کِیا جو بازُو پھیلائے تیرے اِستقبال کے لیے کھڑا تھا!",
                "۱۸": "دیکھ، اگر تُو نے اَیسا نہ کِیا ہوتا، تو تُجھ پر زوال نہ آتا۔ لیکن دیکھ، تُو تہ تیغ ہو گئی ہے، اور تیری موت پر مَیں ماتم کرتا ہُوں۔",
                "۱۹": "آہ حسِین و جمِیل بیٹو اور بیٹیو، پِدراں اور مادراں، شوہرو اور بیویو، تُو حسِین جمِیل قَوم، یہ کیا ہو گیا کہ تُو تہ تیغ ہو گئی!",
                "۲۰": "لیکن دیکھ، تُو جا چُکی ہے، اور میرے ماتم تُجھے واپس نہیں لا سکتے۔",
                "۲۱": "اور دِن جلد آتا ہے جب تیری فنا بقا کو پہنے گی، اور یہ بدن جو بدی میں گل رہا ہے یقِیناً جلد بقا کا جامہ پہنے گا؛ اور پِھر لازِم ہے کہ تُو مسِیح کے تختِ عدالت کے سامنے اپنے کاموں کے مُوافِق، عدالت کے لیے کھڑی کی جائے؛ اور اگر اَیسا ہُوا کہ تُو راست باز نِکلی، تو تُو اپنے باپ دادا کے ساتھ مُبارک ٹھہرائی جائے گی جو تُجھ سے پہلے جا چُکے ہیں۔",
                "۲۲": "آہ کاش تُو اِس ہولناک تباہی کے آنے سے پہلے تَوبہ کر لیتی۔ لیکن دیکھ، تُو چلی گئی ہے، اور باپ، ہاں، اَبَدی آسمانی باپ، تیری حالت کو جانتا ہے؛ اور وہ اپنے اِنصاف اور رحم کے مُطابق تیرے ساتھ پیش آئے۔"
            },
            "7": {
                "۱": "اور اب دیکھو، مَیں اِس اُمّت کے بقیہ سے جِس کو بچا لِیا گیا ہے، چند باتیں کرُوں گا، اگر اَیسا ہو کہ خُدا اُن کو میرا کلام عطا کرے، تاکہ اُنھیں اپنے باپ دادا کی باتوں کا عِلم ہو ہاں، اے اِسرائیل کے گھرانے کے بقیہ مَیں تُجھ سے کہتا ہُوں، اور یہ وہ باتیں ہیں جو مَیں کہتا ہُوں:",
                "۲": "تُو یہ جان لے کہ تُو اِسرائیل کے گھرانے سے ہے۔",
                "۳": "تُو یہ جان لے کہ تُجھے لازِم تَوبہ کی طرف آنا ہے، ورنہ تُو نجات نہ پا سکے گا۔",
                "۴": "تُو یہ جان لے کہ تُجھے اپنے جنگ کے ہتھیاروں سے دست بردار ہونا لازِم ہے، اور مزید کشت و خُون میں مست نہ ہونا، اور اُنھیں دوبارہ مت اُٹھانا جب تک کہ خُدا اَیسا کرنے کا حُکم نہ دے گا۔",
                "۵": "تُو یہ جان لے کہ تُجھے اپنے اباواَجداد کے عِلم و فضل سے آگہی پانا لازِم ہے، اور اپنے سارے گُناہوں اور خطاؤں سے تائب ہونا ہے، اور یِسُوع مسِیح پر اِیمان لانا ہے کہ وہ خُدا کا بیٹا ہے، اور کہ یہُودیوں نے اُس کو قتل کِیا تھا، اور خُدا کی قُدرت سے وہ پِھر جی اُٹھا ہے، اِسی سے اُس نے قبر پر فتح پائی ہے؛ اور اُسی کے وسِیلہ سے موت کا ڈنک بھی زائل ہُوا ہے۔",
                "۶": "اور مُردوں کی قیامت اُسی کے وسِیلہ سے آتی ہے، اِسی سے اِنسان اُس کی بارگاہ میں پیش ہونے کے لیے زِندہ کِیے جائیں گے۔",
                "۷": "اور جہان کی مُخلصی اُسی کے وسِیلہ سے آئی ہے، اِسی کی بدولت جو عدالت کے روز اُس کے حُضُور بے عیب پایا گیا، اُس کو یہ عطا کِیا گیا ہے کہ خُدا کے حُضُور اُس کی بادِشاہی میں سکونت کرے، تاکہ عالمِ بالا پر ہمیشہ تک لشکروں کے ساتھ، باپ، اور بیٹے، اور رُوحُ القُدس کی، جو خُدایِ واحد ہے، اَبَدی خُوشی کی حالت میں جِس کا کوئی آخِر نہیں، حمدوثنا کرے۔",
                "۸": "پَس تَوبہ کرو، اور یِسُوع کے نام کا بپتِسما لو، اور مسِیح کی اِنجِیل کو تھام لو، جو تُمھیں عطا کی جائے گی، وہ نہ صِرف اِس کلام میں بلکہ اُس کلام میں بھی مِلے گی جو یہُودیوں سے غیر قَوموں تک پُہنچے گا، اور وہ ہی کلام غیر قَوموں سے تُم تک پُہنچے گا۔",
                "۹": "پَس دیکھو، یہ اِس اِرادے سے لِکھا گیا ہے کہ تُم اُس پر بھی اِیمان لاؤ؛ اور اگر تُم اُس پر اِیمان لاتے ہو تو تُم اِس پر بھی اِیمان لاؤ گے؛ اور اگر تُم اِس پر اِیمان لاؤ گے تو تُم اپنے اباواَجداد کی بابت جان پاؤ گے، اور اُن اعلیٰ و ارفع کاموں کی بابت بھی جو اُن کے ہاں خُدا کی قُدرت کے وسِیلہ سے رُونُما ہُوئے تھے۔",
                "۱۰": "اور تُم یہ بھی جان لو گے کہ تُم یعقُوب کی نسل کے بقیہ ہو؛ پَس تُم عہدِ اَوّل کی اُمّت میں شُمار کیے گئے ہو؛ اور اگر اَیسا ہو کہ تُم مسِیح پر اِیمان لاؤ، اور بپتِسما پاؤ، پہلے پانی کے ساتھ، اور پِھر آگ اور رُوحُ القُدس کے ساتھ، اپنے نجات دہندہ کے نمُونہ کی تقلِید کر کے، اُس کے مُطابق جِس کا اُس نے ہمیں حُکم دیا ہے، تو روزِ عدالت یہ تُمھارے لیے بہتر ہو گا۔ آمین۔"
            },
            "8": {
                "۱": "دیکھو مَیں، مرونی اپنے باپ مورمن کی رُوداد کو مُکمل کرتا ہُوں۔ دیکھو، مُجھے صرف چند باتیں قلم بند کرنی ہیں، جن باتوں کا میرے باپ نے مُجھے حُکم دیا ہے۔",
                "۲": "اور اب اَیسا ہُوا کہ کمورہ کے مقام پر بڑی شدِید اور زبردست جنگ کے بعد، دیکھو، بنی لامن نے اُن نِیفیوں کو جو بچ کر جنوبی مُلک کو بھاگ گئے تھے اُس وقت تک چُن چُن کر قتل کرتے رہے، جب تک کہ وہ سارے ہلاک نہ ہو گئے۔",
                "۳": "اور میرا باپ بھی اُنھوں نے ہی قتل کِیا اور اب صِرف مَیں اَکیلا اپنے لوگوں کی تباہی کی یہ درد ناک داستان لِکھنے کے لیے باقی رہ گیا ہُوں۔ لیکن دیکھو، وہ جا چُکے ہیں، اور مَیں اپنے باپ کے حُکم کو پُورا کرتا ہُوں۔ اور آیا وہ مُجھے بھی قتل کر دیں گے، مُجھے عِلم نہیں۔",
                "۴": "پَس مَیں لِکھوں گا اور اِن نوشتوں کو زمین میں محفُوظ کر دُوں گا؛ اور پِھر مَیں کہاں جاتا ہُوں، اِس سے کوئی فرق نہیں پڑتا۔",
                "۵": "دیکھو، میرے باپ نے یہ نوِشتے لِکھے ہیں، اور اُس نے اِن کا مقصد بھی لِکھا ہے۔ اور دیکھو، مَیں بھی وہ سب لِکھتا، اگر مُجھے اَوراق پر جگہ مِلتی، لیکن مُجھے نہیں مِلی؛ اور کچی دھات میرے پاس نہیں ہے، پَس مَیں اکیلا ہُوں۔ میرا باپ اور میرے سارے رشتہ دار لڑائی میں قتل ہو چُکے ہیں، اور میرا کوئی دوست نہیں ہے، نہ کہیں جانے کے لیے کوئی منزل؛ اور مُجھے عِلم نہیں کہ خُداوند مُجھے کب تک زِندہ رہنے کی مُہلت دیتا ہے۔",
                "۶": "دیکھو، ہمارے خُداوند اور نجات دہندہ کی آمد کو چار سَو برس بِیت چُکے ہیں۔",
                "۷": "اور دیکھو، بنی لامن نے میری اُمّت، بنی نِیفی کو شہر بہ شہر اور کُوچہ بہ کُوچہ ڈُھونڈا اور چُن چُن کر ہلاک کر ڈالا، یہاں تک کہ کوئی بھی باقی نہ بچا؛ اور وہ بےدریغ تہ تیغ ہُوئے ہیں، ہاں، میری اُمّت، بنی نِیفی، کی ہلاکت بڑی شدِید اور الم ناک ہے۔",
                "۸": "اور دیکھو، یہ خُداوند کا ہاتھ ہے جِس نے یہ حال کِیا ہے۔ اور دیکھو، بنی لامن بھی ایک دوسرے کے ساتھ جنگ میں لگے ہیں اور یہ پُوری رُویِ زمِین قتل اور کشت و خُون کے چکر میں لگی ہے اور کوئی بھی اِس جنگ کے انجام سے واقف نہیں ہے۔",
                "۹": "اور اب، دیکھو، مَیں اُن کی بابت مزید کُچھ نہیں کہتا، پَس لامنوں اور ڈاکوؤں کے سِوا کوئی نہیں جو اِس رُویِ زمِین پر زِندہ ہے۔",
                "۱۰": "اور کوئی نہیں ہے جو سچّے خُدا کو جانتا ہے، سِوا یِسُوع کے اُن شاگِردوں کے، جو اِس مُلک میں اِس وقت تک رہے جب تک لوگوں کی بدکاری بُہت زیادہ نہ ہو گئی تھی، پِھر خُداوند نے لوگوں کے ساتھ اُنھیں نہ رہنے دِیا؛ اور آیا کہ وہ رُویِ زمِین پر ہیں، کوئی شخص نہیں جانتا۔",
                "۱۱": "لیکن دیکھو، میرے باپ نے اور مَیں نے اُنھیں دیکھا ہے، اور اُنھوں نے ہماری خِدمت گُزاری کی ہے۔",
                "۱۲": "اور جو کوئی بھی اِس نوِشتہ کو پائے، اور اُن خامیوں کے باعث جو اِس میں ہیں تنقید نہ کرے تو وہ اِن باتوں سے زیادہ جلِیل القدر باتوں کا عِرفان پائے گا۔ دیکھو، مَیں مرونی ہُوں؛ اور اگر مُمکن ہوتا تو مَیں ساری باتیں تُم پر آشکار کرتا۔",
                "۱۳": "دیکھو، مَیں اِس اُمّت کی بابت بات ختم کرتا ہُوں۔ مَیں مورمن کا بیٹا ہُوں، اور میرا باپ نِیفی کی نسل سے تھا۔",
                "۱۴": "اور مَیں وہی ہُوں جو اِس نوِشتہ کو خُداوند کی حِفظ و امان میں محفُوظ کرتا ہُوں؛ خُداوند کے فرمان کے مُطابق اِن اَوراق کی کوئی مالیت نہیں ہے، پَس اُس نے درحقیقت فرمایا ہے کہ کوئی بھی اِنھیں نفع کی نِیّت سے حاصل نہ کرے گا، لیکن اُن پر لِکھے ہُوئے صحائف بیش قِیمت ہیں؛ اور جو کوئی اِنھیں روشنی میں لائے گا، خُداوند اُسے برکت دے گا۔",
                "۱۵": "پَس کسی کو اِختیار نہیں کہ وہ اِس کو روشنی میں لائے، سِوا اِس کے جِس کو خُداوند کی طرف سے یہ اختیار عطا کِیا جائے؛ پَس خُدا چاہتا ہے کہ یہ صِرف اِس کے جلال کے لیے یک سُوئی سے انجام دِیا جائے، یا قدیم اور طویل عرصہ سے خُداوند کے موعودہ پراگندہ لوگوں کی بھلائی کے لِیے ہو۔",
                "۱۶": "اور مُبارک ہے وہ جو اِس نوِشتہ کو روشنی میں لاتا ہے؛ پَس خُداوند کے کلام کے مُطابق، یہ تاریکی سے روشنی میں لایا جائے گا؛ ہاں، یہ دھرتی میں سے نِکالا جائے گا، اور یہ تاریکی میں سے مُنوّر ہو گا، اور قَوموں کے عِلم میں آئے گا؛ اور یہ خُدا کی قدرت کے وسیلے سے ہو گا۔",
                "۱۷": "اور اگر غلطیاں ہیں تو وہ اِنسان کی غلطیاں ہیں۔ لیکن دیکھو، ہمیں کسی غلطی کا عِلم نہیں اَلبتہ خُدا سب باتیں جانتا ہے؛ پَس جو کوئی رَدّ کرتا ہے، خبردار رہے کہیں اَیسا نہ ہو کہ وہ جہنم کی آگ کے خطرے میں ہو۔",
                "۱۸": "اور وہ جو کہتا ہے: مُجھے دِکھاؤ، ورنہ مارے جاؤ گے—وہ خبردار رہے کہیں اَیسا نہ ہو کہ وہ اَیسا حُکم دے جو خُداوند نے منع فرمایا ہے۔",
                "۱۹": "پَس دیکھو، جو کوئی ناعاقبت اندیشی سے عدالت کرتا ہے بدلے میں اُس کی عدالت بھی ناعاقبت اندیشی سے کی جائے گی؛ پَس اُس کے اَعمال کے مُطابق اُس کا اجر ہو گا؛ پَس جو کوئی ظُلم ڈھاتا ہے بدلے میں خُداوند اُس کو مارے گا۔",
                "۲۰": "دیکھو، صحیفے کیا کہتے ہیں—نہ اِنسان ظُلم ڈھائیں، نہ وہ عدالت کریں؛ پَس خُداوند فرماتا ہے، عدالت کرنا میرا کام ہے، اور اِنتِقام لینا میرا کام ہے، بدلہ مَیں ہی دُوں گا۔",
                "۲۱": "اور وہ جو کارِ خُداوند کے خِلاف، اور خُداوند کے موعودہ لوگوں کے خِلاف، جو اِسرائیل کے گھرانے کے ہیں، قہر ڈھانے اور دھمکانے کی دُھن میں ہوگا، اور کہے گا: ہم کارِ خُداوند کو نیست و نابُود کر دیں گے، اور خُداوند اپنے عہد کو یاد نہ کرے گا، جو اُس نے اِسرائیل کے گھرانے سے باندھا تھا—اُسے کاٹے اور آگ میں ڈالے جانے کا خطرہ لاحق ہے؛",
                "۲۲": "پَس خُداوند کے اَبَدی اِرادے جاری و ساری رہتے ہیں جب تک کہ اُس کے سارے وعدے پُورے نہیں ہو جاتے۔",
                "۲۳": "یسعیاہ کی نبُوّتوں پر غَور و فِکر کرو۔ دیکھو، مَیں اُنھیں لِکھ نہیں سکتا۔ ہاں، دیکھو مَیں تُم سے کہتا ہُوں کہ وہ مُقُدسین جو مُجھ سے پہلے وفات پا چُکے ہیں، جو اِس مُلک کے وارِث تھے، پُکاریں گے، ہاں، وہ خاک میں سے خُداوند کو پُکاریں گے؛ اور خُداوند کی حیات کی قَسم وہ اُس عہد کو یاد رکھے گا جو اُس نے اُن کے ساتھ باندھا ہے۔",
                "۲۴": "اور وہ اُن کی دُعاؤں کو جانتا ہے، جو اُن کے بھائیوں کے واسطے تھیں۔ اور وہ اُن کے اِیمان سے واقف ہے، پَس اُس کے نام پر وہ پہاڑوں کو ہٹا سکتے تھے؛ اور اُس کے نام پر زمِین کو لرزا سکتے تھے؛ اور اُس کے کلام کی قُدرت سے قید خانوں کو اُنھوں نے زمِین بوس کر دیا تھا؛ ہاں یعنی اُس کے کلام کی قُدرت کے باعث جلتی ہُوئی آگ کی بھٹی اُن کو گزند نہ پُہنچا سکتی تھی، نہ جنگلی درنِدے نہ زہریلے سانپ۔",
                "۲۵": "اور دیکھو، اُن کی دُعائیں اُس کے واسطے بھی تھیں جِس کے وسِیلہ سے خُداوند اِن باتوں کو ظہُور میں لائے گا۔",
                "۲۶": "اور کوئی بھی یہ نہیں کہہ سکتا کہ یہ ظاہر نہیں ہوں گی، پَس یہ یقِیناً ہوں گی، پَس خُداوند نے یہ فرمایا ہے؛ پَس زمِین میں سے اِن کا ظہُور ہوگا، خُداوند کے ہاتھ کے وسِیلہ سے، اور کوئی بھی اِس کو روک نہیں سکتا؛ اور یہ اُس روز ظاہر ہوں گی، جب یہ کہا جائے گا کہ مُعجزے موقُوف ہو چُکے ہیں؛ اور یہ اَیسے ظاہر ہوں گی جَیسے کوئی رفتگان میں سے کلام کرے۔",
                "۲۷": "اور یہ اُس روز ہو گا جب مُقُدسین کا خُون خُفیہ سازِشوں اور تاریکی کے کاموں کے باعث خُداوند کو پُکارے گا۔",
                "۲۸": "ہاں، یہ اُس روز ہو گا جب خُدا کی قدرت کا اِنکار کِیا جائے گا، اور کلیسیائیں بے حُرمتی پر اُتر آئیں گی اور اپنے دِلوں کے تکبُّر سے پُھول جائیں گی؛ ہاں، اُس روز جب کلیسیاؤں کے قائدِین اور مُعلمِین کے دِل غرُور سے بھر جائیں گے، یہاں تک کہ اُن سے حسد کے سبب سے جن کا تعلُق اُن کی کلیسیاؤں سے ہو گا۔",
                "۲۹": "ہاں، یہ اُس روز ہوگا جب بیرونی مُلکوں میں دُھوئیں کے بادِل، آگ، اور سَمُندری طُوفانوں کی گھن گرج سُنائی دے گی؛",
                "۳۰": "اور جگہ جگہ جنگیں، جنگوں کی افواہیں، اور زلزلوں کی آوازیں بھی سُنائی دی جائیں گی۔",
                "۳۱": "ہاں، یہ اُس روز ہو گا جب رُویِ زمِین پر بڑی بڑی آلُودگیاں ہوں گی؛ قتال اور ڈاکا زنیاں، اور جھوٹ، اور فریب کاریاں، اور حرام کاریاں، اور ہر قسم کی مکروہات ہوں گی؛ اُس وقت کئی ہوں گے جو کہیں گے یہ کرو یا وہ کرو، کُچھ فرق نہیں پڑے گا، پَس یوم آخِر خُداوند ایسوں کو قصُور وار نہ ٹھہرائے گا۔ لیکن ایسوں پر افسوس، پَس وہ پت کی سی کڑواہٹ اور بدی کے بندھنوں میں جکڑے ہیں۔",
                "۳۲": "ہاں، یہ اُس روز ہو گا جب کلِیسیائیں قائم ہُوں گی جو کہیں گی: میرے پاس آؤ اور تُمھارے پیسوں کے عوِض تُمھارے گُناہ مُعاف ہو جائیں گے۔",
                "۳۳": "اے بدکار اور کج رو اور سر کش اُمّت، تُو نے نفع کمانے کی خاطر اپنے واسطے کلِیسیائیں کیوں بنائی ہیں؟ تُو نے خُدا کے پاک کلام کی صُورت کو کیوں بدل ڈالا ہے، تاکہ تُو اپنی جانوں پر سزا لاگُو کر سکے؟ دیکھ، تُو خُدا کے مُکاشفوں پر توّکل کر؛ پَس دیکھ، اَیسا زمانہ آتا ہے، جِس روز جب اِن ساری باتوں کا پُورا ہونا لازِم ہو گا۔",
                "۳۴": "دیکھ، خُداوند نے اُن کی بابت جو یقِیناً جلد ہونے کو ہیں، نِرالی اور حیرت انگیز باتیں مُجھ پر ظاہر کی ہیں، اُس روز جب یہ باتیں تُمھارے بِیچ میں ظاہر ہوں گی۔",
                "۳۵": "دیکھو، مَیں تُم سے اَیسے ہم کلام ہُوں گویا تُم موجُود ہو، اگرچہ تُم نہیں ہو۔ بلکہ دیکھو، یِسُوع مسِیح نے مُجھ پر تُمھیں ظاہر کِیا ہے، اور مَیں تُمھارے اَعمال سے واقِف ہُوں۔",
                "۳۶": "اور مُجھے عِلم ہے کہ تُم اپنے اپنے دِل کے تکبُّر میں چلتے ہو؛ اور اَیسا کوئی بھی نہیں ہے سِوا فقط چند ایک کے جو اپنے دِل میں گُھمنڈ نہیں پالتے، نہ اِنتہائی نفِیس پوشاکیں پہنتے، نہ حسد کرتے، اور نہ فسادات، نہ عداوت، اور نہ ظُلم و سِتم، اور نہ کسی قِسم کی سِیہ کاری پر آمادہ ہوتے ہیں؛ اور تُمھاری کلِیسیائیں، ہاں، یعنی ساری کی ساری، تُمھارے دِلوں کے تکبُّر کے سبب سے آلُودہ ہو گئی ہیں۔",
                "۳۷": "پَس دیکھو، تُم مسکِینوں اور حاجت مندوں، بیماروں اور مُصِیبت زدوں سے محبّت کرنے کی بجائے تُم دولت، اور اپنے مال و اسباب، اور اپنی نفِیس پوشاکوں، اور اپنی کلِیسیاؤں کی تزئین و آرایش سے زیادہ محبّت کرتے ہو۔",
                "۳۸": "آہ تُم آلُودگیو، تُم ریاکارو، تُم اُستادو، جو اپنے آپ کو اُس شَے کے لِیے بیچتے ہو جو ناسُور بن جاتی ہے، تُم نے خُدا کی پاک کلِیسیا کو آلُودہ کیوں کر دِیا ہے؟ تُم مسِیح کا نام اپنے تئِیں لینے سے کیوں شرماتے ہو؟ تُم کیوں نہیں سوچتے کہ دائمی اِقبال مندی کی قدر اُس بدحالی سے بڑھ کر ہے جو کہ کبھی نہیں مرتی—کیا اِس کی وجہ دُنیا کی شُہرت ہے؟",
                "۳۹": "تُم اپنے آپ کو اُس شَے سے کیوں سجاتے سنوارتے ہو جِس میں زِندگی ہی نہیں، اور جب کہ بُھوکوں، اور حاجت مندوں، اور ننگوں، اور بیماروں، اور مُصِیبت زدوں کو اپنے پاس سے گُزر جانے دیتے ہو اور اُن پر نظر تک نہیں کرتے؟",
                "۴۰": "ہاں، تُم نفع کی خاطر خُفِیہ مکرُوہات کو کیوں بڑھاوا دیتے ہو، اور بیواؤں کا خُداوند کے حُضُور آہ و زاری کرنے کا سبب بنتے ہو، اور یتِیموں کا بھی خُداوند کے حُضُور آہ و زاری کرنے کا سبب بنتے ہو، اور اُن کے والدوں اور اُن کے شوہروں کا خُون زمِین سے خُداوند کے حُضُور فریاد کرتا ہے، پَس اِنتقام تُمھاری گردنوں پر ہے؟",
                "۴۱": "دیکھو، اِنتقام کی تلوار تُمھاری گردنوں پر لٹک رہی ہے؛ اور وہ وقت جلد آتا ہے جب وہ تُم سے مُقدّسِین کے خُون کا بدلہ لے گا، پَس وہ اُن کو اب اور فریاد کرنے نہ دے گا۔"
            },
            "9": {
                "۱": "اور اب، مَیں اُن کی بابت بھی کلام کرتا ہُوں جو مسِیح پر ایمان نہیں لاتے۔",
                "۲": "دیکھو، کیا تُم اپنے مُلاحظہ کے دِن اِیمان لاؤ گے—دیکھو، جب خُداوند آئے گا، ہاں، یعنی اُس کے بُزرگ ہولناک دِن جب زمِین طُومار کی مانِند لپیٹ دی جائے گی اور عناصر شدید حرارت سے پِگھل جائیں گے، ہاں، اُس ہولناک دِن جب تُم خُدا کے برّہ کے حُضُور پیش ہونے کے لیے لائے جاؤ گے—کیا پِھر بھی تُم کہو گے کہ خُدا نہیں ہے؟",
                "۳": "کیا پِھر بھی تُم مسِیح کا اِنکار کرتے رہو گے، یعنی کیا تُم خُدا کے برّہ پر نظر کر سکو گے؟ کیا تُم گُمان کرتے ہو کہ اپنے گُناہ کے شعُور کے زیرِ اَثر اُس کے ساتھ سکُونت کر سکو گے؟ کیا تُم گُمان کرتے ہو کہ اُس مُقّدس ہستی کے ہاں خُوش رہ سکو گے، جِس دوران میں تُمھاری جانیں گُناہ کے شعُور کے شکنجے میں جکڑی ہیں، چُوں کہ تُم نے تو ہمیشہ اُس کے آئِین و قوانین کی نافرمانی کی ہے۔",
                "۴": "دیکھو، مَیں تُم سے کہتا ہُوں کہ پاک اور عادِل خُدا کے ساتھ، اپنی پلِیدگی کے شعُور کے زیرِ اَثر، سکُونت کرنا، تُمھارے واسطے زیادہ بدبختی کا سبب ہوگا، بلکہ تُم چاہو گے کہ دوزخ میں ملعُون اَرواح کے ساتھ قیام کرو۔",
                "۵": "پَس دیکھو، جب تُمھیں خُدا کے حُضُور تُمھاری برہنگی، اور خُدا کا جلال بھی، اور یِسُوع مسِیح کی قُدوسِیت دِکھانے کے لِیے لایا جائے گا، تو یہ تُم پر نہ بُجھنے والی آگ کو بھڑکا دے گی۔",
                "۶": "اگر اَیسا ہے تو اے بے اعتقادو، تُم خُداوند کی طرف رُجُوع لاؤ، یِسُوع کا نام لے کر زور زور سے باپ سے فریاد کرو، ہو سکتا ہے کہ تم اُس عظیم اور آخِری دِن برّہ کے خُون سے دُھل کر بے عیب، پاکِیزہ، حسِین و جمِیل، اور سفید پائے جاؤ۔",
                "۷": "اور ایک بار پِھر مَیں تُم سے کہتا ہُوں جو خُدا کے مُکاشفوں کا اِنکار کرتے ہو، اور کہتے ہو کہ وہ تو موقُوف ہو چکے ہیں، چُوں کہ نہ مُکاشفے، نہ نبُوّتیں، نہ نعمتیں، نہ شِفائیں، نہ غیر زبانیں اور نہ زبانوں کے ترجمے ہیں؛",
                "۸": "دیکھو، مَیں تُم سے کہتا ہُوں کہ، جو اِن باتوں کا اِنکار کرتا ہے وہ مسِیح کی اِنجِیل کو نہیں جانتا؛ ہاں، اُس نے صحیفوں کو نہیں پڑھا؛ اگرچہ اَیسا ہے، تو وہ اُنھیں سمجھتا نہیں۔",
                "۹": "پَس کیا ہم نہیں پڑھتے کہ خُدا کل، آج، اور ہمیشہ تک یکساں ہے، اور اُس میں نہ کوئی تبدیلی ہوتی ہے نہ کسی گردِش کا سایہ پڑتا ہے؟",
                "۱۰": "اور اب، اگر تُم نے اپنے لیے اَیسے دیوتا کا تصُّور کر لِیا ہے جو بدلتا ہے اور جِس پر گردش کا سایہ پڑتا ہے، اِس کے بعد تُم نے اپنے لیے اَیسے دیوتا کا تصُّور کر لِیا ہے جو کہ مُعجزوں کا خُدا نہیں ہے۔",
                "۱۱": "بلکہ دیکھو، مَیں تُمھیں مُعجزوں کا خُدا دِکھاؤں گا، یعنی جو ابرہام کا خُدا، اور اِضحاق کا خُدا، اور یعقُوب کا خُدا ہے؛ اور یہ وہی خُدا ہے جِس نے آسمانوں اور زمِین، اور اُن میں پائی جانے والی ہر شَے کو خلق کِیا ہے۔",
                "۱۲": "دیکھو اُس نے آدم کو خلق کِیا، اور آدم کے سبب سے اِنسان کا زوال آیا۔ اور اِنسان کے زوال کے باعث یِسُوع مسِیح آیا، یعنی جو باپ اور بیٹا ہے؛ اور یِسُوع مسِیح کے وسِیلہ سے اِنسان کی مُخلصی آئی۔",
                "۱۳": "اور اِنسان کی مُخلصی کے باعث، جو یِسُوع مسِیح کے وسِیلہ سے آئی، وہ خُداوند کی حُضُوری میں واپس لائے گئے ہیں؛ ہاں، اِسی وسِیلہ سے ہر اِنسان مُخلصی پاتا ہے، کیوں کہ مسِیح کی موت سے مُردوں کی قیامت وجُود میں آتی ہے، جو کہ اُس اَبَدی نِیند سے چُھٹکارا ہے، جِس نِیند سے کُل بنی نوع اِنسان خُدا کی قُدرت سے اُس وقت بےدار کیے جائیں گے جب نرسِنگا پھُونکا جائے گا؛ اور وہ آگے لائے جائیں گے، اور سب اُس کی بارگاہ میں کھڑے ہوں گے، ہر عام اور خاص، اور مُخلصی پا کر اور موت کے اِس اَبَدی بندھن سے رہائی پا کر، جو کہ فانی موت ہے۔",
                "۱۴": "اور اِس کے بعد قُدُّوس اُن کی عدالت کرتا ہے؛ اور پِھر وہ وقت آتا ہے کہ جو نجس ہے وہ نجس ہی رہے گا؛ اور جو راست باز ہے وہ راست باز ہی رہے گا؛ جو خُوش بخت ہے وہ خوش بخت ہی رہے گا؛ اور جو بدبخت ہے بدبخت ہی رہے گا۔",
                "۱۵": "اور اب، تُم اَے سب لوگوں جِنھوں نے اپنے واسطے کسی اَیسے دیوتا کا تصَوُّر بُن رکھا ہے جو مُعجزے نہیں کر سکتا، مَیں تُم سے پُوچھنا چاہتا ہُوں، کیا یہ ساری باتیں پُوری ہو چُکی ہیں؟ جِن کی بابت مَیں نے کلام کِیا تھا؟ کیا اب اَنجام ہو چُکا ہے؟ دیکھو مَیں تُم سے کہتا ہُوں، نہیں؛ اور خُدا مُعجزوں کا خُدا ہونے سے دست بردار نہیں ہُوا ہے۔",
                "۱۶": "دیکھو، کیا وہ کام جو خُدا نے کیے ہماری نظر میں اعلیٰ و ارفع نہیں ہیں؟ ہاں، اور کون ہے جو خُدا کے حیرت خیز کاموں کو پُورے طور سمجھ سکتا ہے؟",
                "۱۷": "کون کہے گا کہ یہ مُعجزہ نہیں تھا کہ جو اُس کے کلام سے آسمان اور زمین خلق ہو گیے تھے؛ اور اُس کے کلام کی قُدرت سے اِنسان کو زمِین کی مٹی سے خلق کِیا گیا تھا؛ اور اُس کے کلام کی قُدرت سے مُعجزے ہُوئے ہیں۔",
                "۱۸": "اور کون کہے گا کہ یِسُوع مسِیح نے کئی بڑے بڑے مُعجزے نہیں کیے؟ اور رسُولوں کے ہاتھوں سے کئی بڑے بڑے مُعجزے ظاہر ہُوئے تھے۔",
                "۱۹": "اور اگر اُس وقت یہ مُعجزے ہو سکتے تھے، تو اب کیا خُدا مُعجزوں کا خُدا ہونے سے کیوں دست بردار ہو گیا ہے تو پھر وہ کیسے ناقابلِ تغِیر ہستی ہو سکتا ہے؟ اور دیکھو، مَیں تُم سے کہتا ہُوں، وہ لاتبدِیل ہے؛ اگر اَیسا ہے تو وہ خُدا ہونے سے دست بردار ہوگا؛ نِیز وہ خُدا ہونے سے دست بردار نہیں ہوتا، اور وہ مُعجزوں کا خُدا ہے۔",
                "۲۰": "اور وہ بنی آدم کے درمیان میں مُعجزے کرنا بند کیوں کر دیتا ہے، اُس کا سبب یہ ہے کہ وہ بے اعتقادی میں بھٹکتے ہیں، اور راہِ راست سے ہٹ جاتے ہیں، اور اُس خُدا کو نہیں جانتے جِس پر اُنھیں توّکُل کرنا چاہیے۔",
                "۲۱": "دیکھو، مَیں تُم سے کہتا ہُوں، کہ جو کوئی بغیر شک کیے مسِیح پر اِیمان لاتا ہے، وہ مسِیح کے نام پر باپ سے جو کُچھ مانگے گا اُس کو عطا کِیا جائے گا؛ اور اُس کا یہ وعدہ سب کے واسطے ہے، یعنی دُنیا کی اِنتہاؤں تک کے لیے ہے۔",
                "۲۲": "پَس دیکھو، خُدا کے بیٹے یِسُوع مسِیح نے اپنے اُن شاگردوں سے یُوں کہا، جِنھیں ٹھہرے رہنا تھا، ہاں، اور اپنے سب شاگردوں سے بھی، اور سارے ہجوم نے بھی سُنا؛ تُم تمام دُنیا میں جاؤ، اور ساری خلق کے سامنے اِنجِیل کی مُنادی کرو؛",
                "۲۳": "اور جو اِیمان لاتا اور بپتِسما پاتا ہے وہ ہی نجات پائے گا، لیکن جو اِیمان نہیں لاتا قصُور وار ٹھہرایا جائے گا؛",
                "۲۴": "اور اِیمان لانے والوں کے درمیان میں یہ مُعجزے ہوں گے—میرے نام سے وہ بدرُوحوں کو نِکالیں گے؛ نئی نئی زبانیں بولیں گے؛ سانپوں کو اُٹھا لیں گے؛ اور اگر کوئی ہلاک کرنے والی چِیز پِئیں گے تو اُنھیں کُچھ ضرر نہ پُہنچے گا؛ بِیماروں پر ہاتھ رکھّیں گے تو وہ اچھّے ہو جائیں گے؛",
                "۲۵": "اور جو کوئی بغیر شک کیے میرے نام پر ایمان لاتا ہے، اُس کو مَیں اپنی ساری باتوں کی گواہی دُوں گا، یہاں تک کہ زِمین کی اِنتہاؤں تک۔",
                "۲۶": "اور اب، دیکھو، کون خُداوند کے کاموں کے خِلاف ٹھہر سکتا ہے؟ کون اُس کی باتوں کا اِنکار کر سکتا ہے؟ کون خُداوند کی قادِرِ مُطلق قُوّت کے خِلاف اُٹھے گا؟ کون خُداوند کے کاموں کی حقارت کرے گا؟ کون مسِیح کی اُمّت کی حقارت کرے گا؟ دیکھو، تُم سب جو خُداوند کے کاموں کی تحقِیر کرتے ہو، پَس تُم خَوف زدہ رہو گے اور برباد ہو گے۔",
                "۲۷": "آہ پھر تحقِیر نہ کرو، اور خَوف زدہ نہ ہو، بلکہ خُداوند کی باتوں پر کان لگاؤ، اور تُمھیں جِس چِیز کی ضرُورت ہے باپ سے یِسُوع کے نام پر مانگو۔ شک نہ کرو، بلکہ اِیمان لاؤ، اور زمانہِ قدِیم کی طرح شرُوع کرو، اپنے سارے دِل سے خُداوند کی طرف رُجُوع لاؤ، اور اُس کے حُضُور ڈرتے اور کانپتے ہُوئے اپنی نجات کے کام کِیے جاؤ۔",
                "۲۸": "اپنے کارِ آموزی کے ایّام میں دانا بنو؛ ساری ناپاکی کو اُتار پھینکو؛ اَیسا کُچھ نہ مانگو، تاکہ اپنی عَیش و عِشرت میں خرچ کرو، بلکہ غیرمُتزلزل ثابت قدمی کے ساتھ یہ مانگنا، کہ تُم کسی آزمایش میں نہ پڑو گے، بلکہ یہ کہ تُم زِندہ اور برحق خُدا کی خِدمت کرو گے۔",
                "۲۹": "دھیان رکھو کہ تُم نامُناسِب طَور پر بپتِسما نہ لینا؛ دھیان رکھو کہ تُم نامُناسِب طَور پر مسِیح کی عِشائے ربانی نہ لینا؛ بلکہ دھیان رکھو کہ تُم یہ سارے امُور لائِق طور پر انجام دینا، اور اِنھیں مسِیح یِسُوع، زِندہ خُدا کے بیٹے، کے نام پر کرنا؛ اور اگر تُم اَیسا کرتے ہو، اور آخِر تک برداشت کرتے ہو، تو تُم ہرگِز خارج نہ کِیے جاؤ گے۔",
                "۳۰": "دیکھو، مَیں تُم سے یُوں کلام کرتا ہُوں، گویا مَیں رفتگان میں سے کلام کر رہا ہُوں؛ پَس مَیں جانتا ہُوں کہ تُم میرا کلام پاؤ گے۔",
                "۳۱": "نہ میری خامی کے سبب سے مُجھے ملامت کرنا، نہ میرے باپ کو اُس کی خامی کے سبب سے، نہ اُنھیں جِنھوں نے اُس سے پہلے نوِشتے لِکھے ہیں؛ بلکہ خُدا کے شُکر گُزار ہونا کہ اُس نے تُم پر ہماری خامیوں کو ظاہر کِیا ہے، تاکہ تُم ہماری نسبت زیادہ دانِش مند بن جاؤ۔",
                "۳۲": "اور اب دیکھو، ہم نے یہ نوِشتے اپنے عِلم کے مُطابق، اُن حروف میں لِکھے ہیں، جن کو ہم تصحِیح شُدہ مِصری زبان کہتے ہیں، جو ہمیں سِکھائی گئی، اور ہم نے اپنے طریق گفتگو کے مُطابق اُس کو ڈھالا۔",
                "۳۳": "اگر ہمارے اَوراق زیادہ بڑے ہوتے تو ہم عبرانی میں لِکھتے؛ لیکن ہم نے عبرانی زبان میں بھی تبدیلی کی ہے اور اگر ہم عبرانی میں لِکھ سکتے، تو دیکھو، تُمھیں ہمارے نوِشتوں میں کوئی خامی نظر نہ آتی۔",
                "۳۴": "اَلبتہ خُداوند اُن باتوں کو جانتا ہے جو ہم نے لِکھی ہیں، اور مزید یہ بھی کہ کوئی دُوسری اُمّت ہماری زبان نہیں جانتی؛ اور چُوں کہ کوئی دُوسری اُمّت ہماری زبان نہیں جانتی، پَس اُس نے اِس کے ترجمہ کا وسِیلہ تِیار کِیا ہے۔",
                "۳۵": "اور یہ نوِشتے اِس لِیے لِکھے گئے ہیں کہ ہم اپنے جامے اپنے بھائیوں کے خُون سے پاک صاف کریں، جو بے اعتقادی میں رُوبہِ زوال ہُوئے ہیں۔",
                "۳۶": "اور دیکھو، ہم نے اپنے بھائیوں کے واسطے اِن نوِشتوں کی آرزُو کی تھی، ہاں، یعنی مسِیح کے عِرفان میں اُن کی بحالی، اُن سب مُقدّسِین کی دعاؤں کے مُطابق ہے، جو اُس مُلک میں بستے تھے۔",
                "۳۷": "اور خُداوند یِسُوع مسِیح عطا کرے کہ اُن کی دُعائیں اُن کے اِیمان کے مُوافِق قبُول کی جائیں؛ اور خُدا باپ اُس عہد کو یاد رکھے جو اُس نے اِسرائیل کے گھرانے سے باندھا ہُوا ہے؛ اور وہ یِسُوع مسِیح کے نام پر اِیمان کے وسِیلہ سے اُنھیں ہمیشہ برکت دے۔ آمین۔"
            }
        }
    },
    "ether": {
        "meta": {
            "slug": "ether",
            "name": "عِیتر کی کِتاب",
            "chapterWord": "باب"
        },
        "chapters": {
            "1": {
                "۱": "اور اب مَیں، مرونی، اُن قدیم باشندوں کا حال بیان کرتا ہُوں، جِنھیں خُداوند نے اِس رُویِ زمِین کے شِمالی علاقہ سے نِیست و نابُود کر دِیا تھا۔",
                "۲": "اور مَیں اپنا صحیفہ اِن چَوبِیس اَوراق سے لیتا ہُوں جِنھیں لِمحی کے سُراغ رسانوں نے دریافت کِیا تھا، جو عِیتر کی کِتاب کہلاتی ہے۔",
                "۳": "اور جَیسا کہ مَیں سمجھتا ہُوں کہ اِس صحِیفہ کا پہلا حِصّہ، جو دُنیا کی تخلِیق کو بیان کرتا ہے، اور آدم کی پَیدایش کو بھی، اور اُس زمانہ سے لے کر یہاں تک کہ بڑے بُرج کے دَور تک، اور اُس زمانہ کی ہر وہ بات جو بنی آدم کے درمیان میں رُونما ہُوئی، وہ یہُودیوں کے پاس ہے—",
                "۴": "پَس مَیں وہ باتیں نہیں لِکھتا جو آدم کے ایّام سے لے کر اُس زمانہ تک رُونما ہُوئیں؛ اَلبتہ اُن کا ذِکر اَوراق میں ہے؛ اور جو کوئی اِنھیں پاتا ہے، اُسی کو قُدرت حاصل ہوگی کہ پُورا صحِیفہ سمجھ پائے۔",
                "۵": "مگر دیکھو، مَیں سارا حال بیان نہیں کرتا، بلکہ اِس کا وہ حِصّہ بتاتا ہُوں، جو بُرج سے لے کر اُس وقت تک کا ہے جب تک وہ نیست و نابُود نہ کر دِیے گئے۔",
                "۶": "اور یُوں مَیں یہ رُوداد بیان کرتا ہُوں۔ وہ جِس نے یہ صحِیفہ لِکھا وہ عِیتر تھا، اور یہ کوری عنتر کی نسل سے تھا۔",
                "۷": "کوری عنتر مورون کا بیٹا تھا۔",
                "۸": "اور مورون ایتام کا بیٹا تھا۔",
                "۹": "اور ایتام آحاہ کا بیٹا تھا۔",
                "۱۰": "اور آحاہ سیت کا بیٹا تھا۔",
                "۱۱": "اور سیت شبلون کا بیٹا تھا۔",
                "۱۲": "اور شبلون قام کا بیٹا تھا۔",
                "۱۳": "اور قام کوری عنتم کا بیٹا تھا۔",
                "۱۴": "اور کوری عنتم، عمنی جد کا بیٹا تھا۔",
                "۱۵": "اور عمنی جد ہارُون کا بیٹا تھا۔",
                "۱۶": "اور ہارُون حِتّ کی نسل سے تھا، جو عیرتم کا بیٹا تھا۔",
                "۱۷": "اور عیرتم لِب کا بیٹا تھا۔",
                "۱۸": "اور لِب قیس کا بیٹا تھا۔",
                "۱۹": "اور قیس قورم کا بیٹا تھا۔",
                "۲۰": "اور قورم لاوی کا بیٹا تھا۔",
                "۲۱": "اور لاوی قِم کا بیٹا تھا۔",
                "۲۲": "اور قِم موری عنتن کا بیٹا تھا۔",
                "۲۳": "اور موری عنتن ریپلاقیس کی نسل سے تھا۔",
                "۲۴": "اور ریپلاقیس شظ کا بیٹا تھا۔",
                "۲۵": "اور شظ حِتّ کا بیٹا تھا۔",
                "۲۶": "اور حِتّ قام کا بیٹا تھا۔",
                "۲۷": "اور قام کوری عنتم کا بیٹا تھا۔",
                "۲۸": "اور کوری عنتم عیمر کا بیٹا تھا۔",
                "۲۹": "اور عیمر اُومر کا بیٹا تھا۔",
                "۳۰": "اور اُومر شول کا بیٹا تھا۔",
                "۳۱": "اور شول قِب کا بیٹا تھا۔",
                "۳۲": "اور قِب عوریاہ کا بیٹا تھا جو کہ یارد کا بیٹا تھا؛",
                "۳۳": "یہ وہی یارد تھا جو اپنے بھائی اور اپنے خاندانوں، اور بعض دُوسروں اور اُن کے خاندانوں کے ساتھ بڑے بُرج سے اُس وقت آیا تھا، جب خُداوند نے لوگوں کی زبانوں میں اِختلاف ڈالا، اور اپنے قہر میں قَسم کھائی کہ وہ کُل رُویِ زمِین پر پراگندہ کِیے جائیں گے؛ اور خُداوند کے کلام کے مُوافِق وہ لوگ پراگندہ ہُوئے۔",
                "۳۴": "اور یارد کا بھائی قد آور اور قَوی آدمی تھا، اور وہ آدمی خُداوند کا نہایت مقبولِ نظر تھا، اُس کے بھائی یارد نے، اُس سے کہا: خُداوند کے حُضُور فریاد کر، کہ وہ ہمیں پراگندہ نہ کرے جِس کے سبب سے ہم ایک دُوسرے کی زبان کو نہ سمجھ پائیں۔",
                "۳۵": "اور ایسا ہُوا کہ یارد کے بھائی نے خُداوند سے فریاد کی، اور خُداوند نے یارد پر رحم کِیا: پَس اُس نے یارد کی زبان میں اِختلاف نہ ڈالا؛ اور یارد اور اُس کا بھائی پراگندہ نہ ہُوا۔",
                "۳۶": "تب یارد نے اپنے بھائی سے کہا: خُداوند کے حُضُور دوبارہ فریاد کر، تو ہو سکتا ہے کہ وہ اُن پر سے اپنا غضب پھیرے جو ہمارے دوست و احباب ہیں، تاکہ وہ اُن کی زبان میں اِختلاف نہ ڈالے۔",
                "۳۷": "اور ایسا ہُوا کہ یارد کے بھائی نے خُداوند سے فریاد کی، اور خُداوند نے اُس کے دوست و احباب اور اُن کے خاندانوں پر بھی رحم کِیا، جِس کی بدولت وہ پراگندہ نہ ہُوئے۔",
                "۳۸": "اور اَیسا ہُوا کہ یارد اپنے بھائی سے پِھر ہم کلام ہُوا، کہا: جا اور خُداوند سے دریافت کر کہ آیا وہ ہمیں اِس مُلک سے نِکالے گا، اور اُس سے فریاد کر اگر وہ ہمیں اِس مُلک سے نِکالے تو ہم کہاں جائیں۔ اور کون جانتا ہے کہ خُداوند ہمیں اُس مُلک میں لے جائے گا جو تمام رُویِ زمِین پر سب سے زیادہ پسندِیدہ ہے؟ اور اگر اَیسا ہے تو آؤ ہم خُداوند کے وفادار بنیں تاکہ ہم اِسے اپنی مِیراث کے لیے پائیں۔",
                "۳۹": "اور اَیسا ہُوا کہ یارد کے بھائی نے یارد کے مُنہ سے نِکلے ہُوئے کلام کے مُوافِق خُداوند سے فریاد کی۔",
                "۴۰": "اور اَیسا ہُوا کہ خُداوند نے یارد کے بھائی کی فریاد سُنی، اور اُس پر ترس کھایا، اور اُس سے کہا:",
                "۴۱": "جا اور اپنے گلّوں کو جمع کر، ہر دو قِسم کے نر اور مادہ؛ اور کھیت کے ہر قِسم کے بیج؛ اور اپنے خاندان؛ اور اپنے بھائی یارد اور اُس کے خاندان؛ اور اپنے دوست احباب اور اُن کے خاندان، اور یارد کے دوست احباب اور اُن کے خاندانوں کو اِکٹھا کر۔",
                "۴۲": "اور جب تُو اَیسا کر لے تو اُنھیں لے کر اُس وادی میں جانا جو شِمال کی جانب ہے۔ اور مَیں تُجھے وہاں مِلوں گا، اور تیرے آگے آگے اُس مُلک میں جاؤں گا جو رُویِ زمِین کے سارے مُلکوں میں سب سے زیادہ پسندِیدہ ہے۔",
                "۴۳": "اور وہاں مَیں تُجھے اور تیری نسل کو برکت بخشُوں گا، اور تیری نسل سے، اور تیرے بھائی کی نسل سے، اور جو تیرے ساتھ جائیں گے اُن میں سے، اپنے واسطے ایک بڑی قَوم پَیدا کرُوں گا۔ اور تیری نسل جِسے مَیں نے اپنے لیے برپا کیا کُل رُویِ زمِین پر کوئی دُوسری قَوم اِتنی قَوی نہ ہو گی۔ اور مَیں تیرے لیے اَیسا اِس لیے کرُوں گا کیوں کہ طویل مُدت تک تُو نے مُجھ سے فریاد کی ہے۔"
            },
            "2": {
                "۱": "اور اَیسا ہُوا کہ یارد اور اُس کا بھائی، اور اُن کے خاندان، اور یارد اور اُس کے بھائی کے دوست احباب اور اُن کے خاندان بھی، وادی میں آئے جو شِمال کی جانب ہے، (اور وادی کا نام نِمرود تھا جو نہایت قوی شِکاری، کے نام سے کہلائی جاتی تھی) اُنھوں نے اپنے گلّوں، ہر قسم کے نر اور مادہ جِن کو اِکٹھا کِیا تھا، ساتھ لے کر شِمالی وادی میں گئے۔",
                "۲": "اور اُنھوں نے جال بھی لگائے؛ اور ہَوا کے پرندے پکڑے؛ اور اُنھوں نے اَیسا برتن بھی تیار کِیا جِس میں وہ اپنے ساتھ پانیوں کی مچھلیاں لے آئے۔",
                "۳": "اور وہ مکھیوں کا چھتا بھی اپنے ساتھ لائے، جِس سے مُراد شہد کی مکھی ہے؛ اور یُوں اُنھوں نے شہد کی مکھیوں کے غَول، اور ہر قِسم کے وہ بیج جو رُویِ زمِین پر تھے، اپنے ساتھ لے آئے۔",
                "۴": "اور اَیسا ہُوا کہ جب وہ وادیِ نِمرود میں آئے تو خُداوند اُن کے پاس آیا اور یارد کے بھائی سے ہم کلام ہُوا؛ اور وہ بادِل میں تھا، اور یارد کا بھائی اُس کو دیکھ نہ پایا۔",
                "۵": "اور اَیسا ہُوا کہ خُداوند نے اُنھیں حُکم دِیا کہ وہ بیابان میں جائیں، ہاں، اُس عِلاقہ میں جہاں پر کبھی کوئی اِنسان نہ گیا تھا۔ اور اَیسا ہُوا کہ خُداوند اُن کے آگے آگے چلا کرتا تھا، اور بادِل میں کھڑا ہو کر اُن کے ساتھ کلام کرتا تھا، اور اُنھیں ہدایت دیتا تھا کہ اُنھیں کس طرف سفر کرنا ہے۔",
                "۶": "اور اَیسا ہُوا کہ وہ بیابان میں سفر کرتے تھے، اور کشتیاں بناتے تھے، جِن میں وہ بڑے بڑے پانیوں کو پار کرتے تھے، اور خُداوند کے ہاتھ سے مُسلسل ہدایت پاتے رہتے تھے۔",
                "۷": "اور خُداوند نہیں چاہتا کہ وہ سَمُندر پار بیابان میں رُکیں، بلکہ وہ چاہتا تھا کہ وہ آگے بڑھ کر اُس وعدہ کی سرزمِین میں پُہنچیں، جو باقی تمام مُلکوں سے زیادہ پسندیدہ تھی، جِس کو خُداوند خُدا نے راست باز اُمّت کے واسطے بچا کر رکھا ہُوا تھا۔",
                "۸": "اور اُس نے اپنے قہر میں یارد کے بھائی سے قَسم کھائی، کہ جو بھی موعُودہ سرزمِین پائیں گے، اُس وقت سے لے کر ہمیشہ تک اُس برحق اور خُدایِ واحد کی خِدمت کریں گے، ورنہ وہ فنا کر دِیے جائیں گے جب اُس کا شدِید قہر اُن پر نازِل ہو گا۔",
                "۹": "اور اب، ہم اِس سرزمِین کی بابت خُدا کے فرمان دیکھتے ہیں، کہ یہ وعدہ کی سرزمِین ہے؛ اور جو قَوم بھی اِس کو پائے گی وہ خُدا کی خِدمت کرے گی، ورنہ وہ فنا کر دی جائے گی جب اُس کا شدِید قہر اُن پر نازِل ہو گا۔ اور جب وہ بدی میں پک جائیں گے تو اُس کے غضب کا قہر اُن پر نازِل ہو گا۔",
                "۱۰": "پَس دیکھ، یہ وہ سرزمِین ہے جو باقی تمام مُلکوں سے زیادہ پسندِیدہ ہے؛ چُناں چہ جو کوئی بھی اِس کو پائے، وہ خُدا کی خِدمت کرے ورنہ وہ فنا کر دِیا جائے گا؛ پَس یہ خُدا کا دائمی فرمان ہے۔ اور یہ تب تک نہ ہو گا جب تک اِس سرزمِین کی اُمّت بدی میں پک نہیں جاتی، تب وہ فنا کر دی جائے گی۔",
                "۱۱": "اور اَے غیر قَومو، یہ نوِشتہ تُمھارے پاس پُہنچتا ہے تاکہ تُم خُدا کے فرمان جان پاؤ—تاکہ تُم تَوبہ کرو، اور معمُوری کے آنے تک مُسلسل اپنی بدیوں میں نہ پڑے رہو، تاکہ خُدا کا شدِید قہر تُم اپنے اُوپر نہ لاؤ جیسا کہ مُلک کے باشندے اب تک کرتے رہے ہیں۔",
                "۱۲": "دیکھو، یہ پسندِیدہ سرزمِین ہے اور جو قَوم بھی اِس کی مِلکیت پائے گی وہ آسمان تلے دُوسری تمام قَوموں، اور غُلامی، اور اسِیری، سے آزاد ہو گی، اگر وہ فقط ربُّ اُلعالمِین کی خِدمت کریں، جو یِسُوع مسِیح ہے، جِس کا ظہُور ہو چُکا ہے اُن نوِشتوں کے مُطابق جو ہم نے لِکھے ہیں۔",
                "۱۳": "اور اَب مَیں اپنے نوِشتہ کی طرف بڑھتا ہُوں؛ پَس دیکھو، اَیسا ہُوا کہ خُداوند یارد اور اُس کے بھائیوں کو آگے لے آیا یعنی اُس بڑے سَمُندر تک جو مُلکوں کو تقسیم کرتا ہے۔ اور سَمُندر کے پاس آ کر وہ خیمہ زن ہُوئے؛ اور اُنھوں نے اُس جگہ کو موریعن کومر کا نام دِیا؛ اور اُنھوں نے خیموں میں قیام کِیا، اور چار برس تک ساحلِ سَمُندر پر خیموں میں قیام کرتے رہے۔",
                "۱۴": "اور اَیسا ہُوا کہ چار برسوں کے آخِر میں خُداوند یارد کے بھائی کے پاس پِھر آیا، اور بادِل میں کھڑا ہُوا اور اُس سے ہم کلام ہُوا۔ اور خُداوند، یارد کے بھائی کے ساتھ تین گھڑیاں کلام کرتا رہا، اور اُسے تنبیہ کرتا رہا کیوں کہ وہ خُداوند کا نام پُکارنا بھُول گیا تھا۔",
                "۱۵": "اور یارد کے بھائی نے اُس خطا سے تَوبہ کی جو اُس سے سرزد ہُوئی تھی، اور اپنے بھائیوں کے واسطے جو اُس کے ساتھ تھے خُداوند کا نام پُکارا۔ اور خُداوند نے اُس سے کہا: مَیں تُجھے اور تیرے بھائیوں کے گُناہ مُعاف کر دُوں گا؛ لیکن تُو پِھر گُناہ نہ کرنا، اَلبتہ یاد رکھنا کہ میرا رُوح اِنسان کے ساتھ ہمیشہ مُزاحمت نہ کرتا رہے گا؛ پَس اگر تُم گُناہ کرتے رہو گے جب تک کہ تُم گُناہ میں بالکل پک نہ جاؤ تو تُم خُداوند کی حُضُوری سے کاٹ ڈالے جاؤ گے۔ اور میری نظر میں یہ مُلک جو مَیں تُمھیں تُمھاری وراثت میں دُوں گا؛ پَس وہ مُلک باقی تمام مُلکوں سے زیادہ پسندِیدہ ہو گا۔",
                "۱۶": "اور خُداوند نے فرمایا: تُم کام پر لگ جاؤ اور اُسی طرح کی کشتیاں بناؤ، جَیسی تُم نے اب تک بنائی تھیں۔ اور اَیسا ہُوا کہ یارد کا بھائی اور اُس کے بھائی کام پر لگ گئے اور خُداوند کی ہدایت کے مُطابق اُسی طرح کی کشتیاں بنائیں جَیسی اُنھوں نے پہلے بنائی تھیں۔ اور وہ چھوٹی تھیں اور وہ پانی پر اَیسے ہلکی تھیں یعنی کہ جَیسے پرندہ پانی پر ہو۔",
                "۱۷": "اور یہ اِس طرح بنائی گئیں تھیں کہ وہ اِنتہائی پانی بند تھیں، یعنی جَیسے کوئی طشتری پانی پر تیرتی تھی؛ اور اُس کا پیندا طشتری کی طرح پانی بند تھا؛ اور اِطراف سے بھی طشتری کی طرح پانی بند تھیں؛ اور اُن کے کِنارے نوک دار تھے؛ اور اُن کا بالائی حِصّہ طشتری کی طرح پانی بند تھا؛ اور اُن کی لمبائی درخت کی لمبائی کے برابر تھی؛ اور اُس کا دروازہ، جب بند ہو جاتا تھا، تو وہ بھی طشتری کی طرح پانی بند ہو جاتا تھا۔",
                "۱۸": "اور اَیسا ہُوا کہ یارد کا بھائی خُداوند سے فریاد کر کے، کہنے لگا: اَے خُداوند مَیں نے وہ کام انجام دے دِیا ہے جِس کا تُو نے مُجھے حُکم دِیا تھا، اور مَیں نے اُسی طرح کشتیاں بنائی ہیں جِس طرح تُو نے مُجھے ہدایت دی تھی۔",
                "۱۹": "اور اَے خُداوند، دیکھ، اُن میں کوئی اُجالا نہیں ہے؛ ہم کس طرف جائیں گے؟ اور ہم تو مر جائیں گے، کیوں کہ ہم اُن میں سانس بھی نہیں لے سکتے، سِوا اُس ہَوا کے جو پہلے سے اُن میں ہے؛ پَس ہم تو ہلاک ہو جائیں گے۔",
                "۲۰": "اور خُداوند نے یارد کے بھائی سے کہا: دیکھ، تُو چھت اور پیندے میں ایک ایک سُوراخ بنانا؛ اور جب تُمھیں ہَوا کم محسُوس ہو تو اُوپر سے سُوراخ کھول دینا اور ہَوا حاصل کرنا۔ اگر اَیسا ہو کہ پانی اُوپر تُمھاری طرف آئے، تو دیکھ، تُم اُوپر سے سُوراخ بند کر دینا، تاکہ تُم تَلاطُم سے غرق نہ ہو جاؤ۔",
                "۲۱": "اور اَیسا ہُوا کہ یارد کے بھائی نے وَیسا ہی کِیا، جَیسا خُداوند نے حُکم دیا تھا۔",
                "۲۲": "اور وہ خُداوند سے دوبارہ فریاد کر کے، کہنے لگا: اَے خُداوند، دیکھ مَیں نے ویسا ہی کِیا جیسا تُو نے مُجھے حُکم دِیا ہے؛ اور مَیں نے اپنے لوگوں کے لیے کشتیاں بنائی ہیں، اور دیکھ اُن میں کوئی اُجالا نہیں ہے۔ اَے خُداوند، دیکھ، کیا تو یہ چاہے گا کہ ہم تارِیکی میں اِن بڑے پانیوں کو پار کریں؟",
                "۲۳": "اور خُداوند نے یارد کے بھائی سے کہا: تُو کیا چاہتا ہے کہ مَیں تیرے لیے کرُوں تاکہ تُمھاری کشتیوں میں اُجالا ہو؟ پَس دیکھ، تُم کھڑکیاں نہیں بنا سکتے، کیوں کہ وہ پاش پاش ہو جائیں گی؛ نہ تُم اپنے ساتھ آگ لے کر جانا، نہ تُم آگ کی روشنی کے ساتھ سفر کرنا۔",
                "۲۴": "پَس دیکھ، تُم سَمُندر کے بِیچ میں بڑی مچھلی کی مانِند ہو گے؛ پَس پہاڑ نُما موجیں تُم سے ٹکرائیں گی۔ تو بھی، مَیں تُمھیں سَمُندر کی گہرائیوں سے نِکال لاؤں گا؛ پَس تُند ہَوائیں میرے مُنہ سے نِکلتی ہیں، اور بارِشیں اور سَمُندری طُوفان بھی مَیں بھیجتا ہُوں۔",
                "۲۵": "اور دیکھ، مَیں تُجھے اِن باتوں کے لیے تیار کرتا ہُوں؛ پَس تُو پانی کی اِس اَتھاہ گہرائی کو پار نہیں کر سکتا سِوا اِس کے کہ مَیں تُجھے سَمُندر کی لہروں، اور چلنے والی آندھِیوں، اور درپیش سَمُندری طُوفانوں کا مُقابلہ کرنے کے لِیے تیار کرُوں۔ پَس تُو کیا چاہتا ہے کہ مَیں تیرے لِیے کرُوں تاکہ جب تُو سَمُندر کی گہرائیوں میں غرق ہو جائے تو تیرے پاس روشنی ہو؟"
            },
            "3": {
                "۱": "اور اَیسا ہُوا کہ یارد کا بھائی، (اب اُن تیار کی گئی کشتیوں کی تعداد آٹھ تھی) پہاڑ پر گیا، جِس کی بے اِنتہا بُلندی کے باعث، وہ لوگ اُس کو کوہِ شلیم کہتے تھے، اور اُس نے چٹان سے سولہ چھوٹے پتھروں کو تپا کر صاف کِیا؛ تو وہ سفید اور شِفاف ہوگئے، یعنی عین بلور کی مانِند؛ اور وہ اُنھیں اپنے ہاتھوں میں لِیے پہاڑ کی چوٹی پر گیا، اور خُداوند کے حُضُور دوبارہ فریاد کرنے لگا، کہا:",
                "۲": "اَے خُداوند، تُو نے فرمایا ہے کہ ہم سَمُندری طُوفانوں میں ضرُور گِھر جائیں گے۔ اب دیکھ، اَے خُداوند، تیری نظر تیرے خادِم پر اُس کی کم زوری کے سبب سے خفا نہ ہو؛ پَس ہم جانتے ہیں کہ تُو پاک ہے اور آسمانوں پر تیرا بسیرا ہے، اور کہ ہم تیرے حُضُور نالائق ہیں؛ پَس زوال پذیری کے سبب سے ہماری فطرت مُسلسل خطا کار بن گئی ہے؛ اِس کے باوجُود، اَے خُداوند تُو نے ہمیں حُکم دِیا کہ ہم تُجھ سے فریاد کریں، تاکہ ہماری نِیّتوں کے موافق تُو عطا کرے۔",
                "۳": "اَے خُداوند، دیکھ، تُو نے ہمیں ہماری سِیہ کاری کے سبب سے مارا ہے، اور ہمیں نِکال دِیا ہے، اور اِن کئی برسوں تک ہم بیابان میں رہے ہیں؛ تو بھی، تُو ہم پر مہربان رہا ہے۔ اَے خُداوند، مُجھ پر نظرِ کرم کر، اور اپنا قہر اپنی اِس قَوم سے پَھیر لے، اور اِنھیں اِس غضب ناک گہرائی کو تارِیکی میں عبُور نہ کرنے دے؛ بلکہ یہ چیزیں دیکھ جو مَیں نے چٹان میں سے تپائی اور صاف کی ہیں۔",
                "۴": "اور مَیں جانتا ہُوں، اَے خُداوند، کہ تُو ساری قُدرت کا مالک ہے، اور تُو اِنسان کے فائدہ کے لیے جو چاہے کر سکتا ہے؛ پَس، اَے خُداوند اپنی اُنگلی سے اِن پتھروں کو چُھو، اور اِنھیں اِس لائِق بنا کہ وہ اندھیرے میں چمکیں؛ اور وہ اُن کشتیوں میں جو ہم نے تیار کی ہیں ہمارے لیے روشنی کا باعث بنیں، تاکہ جب ہم سَمُندر پار کر رہے ہوں تو ہمارے لِیے روشنی ہو۔",
                "۵": "اَے خُداوند، دیکھ، تُو ہی اَیسا کر سکتا ہے۔ ہم جانتے ہیں کہ تُو ہی بڑی قُدرت دِکھا سکتا ہے، جو بشر کے فہم میں عام بات ہے۔",
                "۶": "اور اَیسا ہُوا کہ جب یارد کا بھائی یہ باتیں کہہ چُکا، تو دیکھو، خُداوند نے اپنا ہاتھ آگے بڑھایا اور ایک ایک پتھر کو اپنی اُنگلی سے چُھوا۔ اور یارد کے بھائی کی آنکھوں سے پردہ ہٹا دِیا گیا تھا، اور اُس نے انگُشتِ خُداوندی کو دیکھا؛ اور یہ اِنسان کی اُنگلی کی مانِند گوشت اور خُون کی تھی؛ اور یارد کا بھائی خُداوند کے حُضُور گِر پڑا، پَس اُس پر خَوف طاری ہو گیا۔",
                "۷": "اور خُداوند نے دیکھا کہ یارد کا بھائی زمِین پر گِر گیا تھا؛ تو خُداوند نے اُس سے کہا: اُٹھ تُو کیوں گِر پڑا؟",
                "۸": "اور اُس نے خُداوند سے کہا: مَیں نے خُداوند کی اُنگلی دیکھی، اور مَیں ڈر گیا کہ کہیں اَیسا نہ ہو کہ وہ مُجھے مار ڈالے؛ پَس مَیں نہ جانتا تھا کہ خُداوند کا بدن گوشت اور خُون کا ہے۔",
                "۹": "اور خُداوند نے اُس سے کہا: تُو اپنے اِیمان کے سبب سے دیکھ چُکا ہے کہ مَیں گوشت اور خُون کی صُورت میں مُجسم ہُوں گا؛ اور اِس قدر پُختہ اِیمان کے ساتھ جِس قدر تیرا ہے میرے حُضُور کبھی کوئی اِنسان نہیں آیا؛ پَس اگر اَیسا نہ ہوتا تو تُو میری اُنگلی نہ دیکھ سکتا۔ کیا تُو نے اِس سے زیادہ دیکھا؟",
                "۱۰": "اور اُس نے جواب دِیا: نہیں؛ خُداوند مُجھے اپنا دِیدار کرا۔",
                "۱۱": "اور خُداوند نے اُس سے کہا: تُو اِن باتوں پر اِیمان لاتا ہے جو مَیں تُجھے بتاؤں گا؟",
                "۱۲": "اور اُس نے جواب دیا: ہاں، خُداوند، مَیں جانتا ہُوں کہ تُو سچّ کہتا ہے، پَس تُو سچّائی کا خُدا ہے، اور جُھوٹ نہیں بول سکتا۔",
                "۱۳": "اور جب اُس نے یہ باتیں کہیں، تو دیکھو، خُداوند نے اُس کو اپنا دِیدار کرایا، اور فرمایا: چُوں کہ تُو نے اِن باتوں کی معرفت پائی ہے لہٰذا تُجھے زوال پذیری سے مُخلصی مِل گئی ہے؛ پَس تُو میری حُضُوری میں واپس لایا گیا ہے؛ اِس لیے مَیں تُجھے اپنا دِیدار کراتا ہُوں۔",
                "۱۴": "دیکھ، مَیں وہ ہُوں جِس کو بِنایِ عالَم سے اپنے لوگوں کو مُخلصی دینے کے لیے تیار کِیا گیا تھا۔ دیکھ، مَیں یِسُوع مسِیح ہُوں۔ مَیں باپ ہُوں اور بیٹا ہُوں۔ کُل بنی نوع اِنسان مُجھ میں زِندگی پائے گی، اور بلکہ ہمیشہ کی زِندگی، یعنی جو میرے نام پر اِیمان لائیں گے؛ وہ میرے بیٹے اور بیٹیاں بن جائیں گے۔",
                "۱۵": "اور مَیں نے اپنے آپ کو اِنسان پر کبھی ظاہر نہیں کِیا جِس کو مَیں نے خلق کِیا ہے، کیوں کہ اِنسان نے کبھی مُجھ پر اَیسے یقِین نہیں کِیا جَیسے تُو نے کِیا ہے۔ تُو دیکھتا ہے کہ تُو میری شبِیہ پر پَیدا کِیا گیا ہے؟ ہاں، یعنی کُل بنی نوع اِنسان ازل سے میری شبِیہ پر پَیدا کِیے گئے تھے۔",
                "۱۶": "دیکھ، یہ بدن، جِس پر تُو اب نظر کرتا ہے، میرے رُوح کا وجُود ہے؛ اور مَیں نے اِنسان کو اپنے رُوح کی شبِیہ پر پَیدا کِیا ہے؛ اور یعنی جِس طرح مَیں تُجھ پر رُوح کی صُورت میں ظاہر ہُوا، اُسی طرح اپنے لوگوں پر بشری صُورت میں ظاہر ہُوں گا۔",
                "۱۷": "اور اب، جیسا کہ مَیں، مرونی نے کہا، مَیں اِن نوشتوں کو جو لِکھے گئے ہیں مُکمل طور پر بیان نہیں کر پایا، لہٰذا میرے لیے یہ کہنا کافی ہے کہ یِسُوع نے اپنے آپ کو اِس مرد پر رُوح کی صُورت میں ظاہر کِیا، یعنی اُسی طرح بدن میں حتیٰ کہ جِس طرح اُس نے اپنے تئیں بنی نِیفی پر ظاہر کِیا۔",
                "۱۸": "اور اُس نے اُسے فضل و معرفت عطا کی جِس طرح اُس نے بنی نِیفی میں عِلم و فضل عطا کِیا تھا؛ اور یہ سب اِس لیے کِیا، کہ اُن اعلیٰ و ارفع کاموں کے وسِیلہ سے جو خُداوند نے اُس پر ظاہر کِیے، یہ مرد جان جائے کہ یہی خُدا ہے۔",
                "۱۹": "اور اِس مرد کے عِلم و عِرفان کے سبب سے اُسے درِ پردہ رکھا نہیں جا سکتا تھا؛ اور اُس نے یِسُوع کی اُنگلی دیکھی، جب اُس کی نظر پڑی، تو وہ ڈر کے مارے گِر پڑا؛ پَس وہ جانتا تھا کہ یہ انگُشتِ خُداوندی ہے؛ اور اُس کو مزید اِیمان کی ضرُورت نہ رہی تھی، پَس، بِلا شک و شُبہہ، وہ جان گیا تھا۔",
                "۲۰": "پَس، خُدا کی معرفتِ کامِلہ پانے کے بعد، اُس کو درِ پردہ رکھا نہ جا سکا تھا؛ چُناں چہ اُس نے یِسُوع کو دیکھا؛ اور اُس نے اُسے فضل و ہدایت عطا کی تھی۔",
                "۲۱": "اور اَیسا ہُوا کہ خُداوند نے یارد کے بھائی سے کہا: دیکھ، ہر وہ بات جو تُو نے دیکھی اور سُنی ہے دُنیا پر آشکار نہ کرنا، جب تک وہ وقت نہیں آتا کہ مَیں مُجِسم ہو کر اپنے نام کو جلال دُوں؛ پَس، تُو ہر اُس بات کو جو تُو نے دیکھی اور سُنی ہے، بیش قِیمت جان کر اپنے دِل میں پوشیدہ رکھنا، اور کسی آدمی پر اِس کو ظاہر نہ کرنا۔",
                "۲۲": "اور دیکھ، جب تُو میرے پاس آئے، تو اُنھیں لِکھ کر سرِ بمہر کر دینا، تاکہ کوئی آدمی اُن کا ترجُمہ نہ کر سکے؛ اور تُو اِن باتوں کو کسی اَیسی زبان میں لِکھنا کہ اُنھیں پڑھا نہ جا سکے۔",
                "۲۳": "اور دیکھ، یہ دو پتھر مَیں تُجھے دیتا ہُوں، اور تُو جو باتیں لِکھے گا اُن کے ساتھ اِنھیں مُہربند کر دینا۔",
                "۲۴": "پَس دیکھ، جِس زبان میں تُو لِکھتا ہے مَیں نے اُسے گُڈ مڈ کر دِیا ہے؛ پَس مَیں اپنے مُقررہ وقت پر اَیسا کرُوں گا کہ اِن پتھروں کے وسِیلہ سے یہ باتیں اِنسانوں کی نِگاہوں میں واضح ہو جائیں گی جِن کو تُو لِکھے گا۔",
                "۲۵": "اور خُداوند جب یہ باتیں کہہ چُکا، تو اُس نے یارد کے بھائی کو زمِین کے وہ تمام باشِندے دِکھائے جو ہو گُزرے تھے، اور وہ سب بھی جِنھیں ابھی وجُود میں آنا تھا؛ اور اُس نے زمِین کی اِنتہاؤں تک، یعنی اُس کی نظروں سے کسی بھی چِیز کو اُوجھل نہ رکھا۔",
                "۲۶": "پَس، اُس نے پہلے بھی اُس سے فرمایا تھا کہ اگر وہ اُس پر اِیمان لائے گا تو اُس پر یہ ساری باتیں وہ ظاہر کرے گا—یہ اُس پر آشکار کِیا جائے گا؛ لہٰذا خُداوند نے کوئی بات اُس سے اُوجھل نہ رکھی، پَس وہ جانتا تھا کہ خُداوند ساری باتیں اُس پر آشکار کر سکتا ہے۔",
                "۲۷": "اور خُداوند نے اُس سے فرمایا: یہ ساری باتیں لِکھ اور اُنھیں مُہربند کر؛ اور مَیں اپنے مُقررہ وقت پر اُنھیں بنی آدم پر آشکارا کرُوں گا۔",
                "۲۸": "اور اَیسا ہُوا کہ خُداوند نے اُسے حُکم دِیا کہ وہ اُن دو پتھروں کو مُہربند کرے جو اُس کو عطا ہُوئے تھے، اور اُس وقت تک ظاہر نہ کرے، جب تک خُداوند آپ اُنھیں بنی آدم پر ظاہر نہیں کرتا۔"
            },
            "4": {
                "۱": "اور خُداوند نے یارد کے بھائی کو حُکم دِیا کہ پہاڑ سے اُتر کر خُداوند کی حُضُوری سے جائے، اور اُن باتوں کو لِکھے جو وہ دیکھ چُکا ہے؛ اور اُن باتوں کو بنی آدم تک پُہنچانے سے منع فرمایا گیا تھا جب تک کہ وہ صلِیب پر اُٹھا نہ لِیا جائے؛ اور اِسی واسطے مضایاہ بادِشاہ نے اُنھیں اپنی حِفاظت میں رکھا، تاکہ وہ دُنیا میں نہ آئیں جب تک کہ مسِیح اپنے آپ کو اپنے لوگوں پر ظاہر نہ کرے۔",
                "۲": "اور مسِیح نے واقعی اپنے آپ کو اپنی اُمّت پر ظاہر کرنے کے بعد حُکم دیا کہ وہ ظہُور میں لائی جائیں۔",
                "۳": "اور اب، اِس کے بعد، وہ سارے کے سارے بے اعتقادی میں سِمٹ گئے ہیں؛ اور بنی لامن کے سِوا کوئی نہ بچا، اور اُنھوں نے مسِیح کی اِنجِیل کو رَد کر دِیا ہے؛ پَس مُجھے حُکم دِیا گیا ہے کہ مَیں اُنھیں دوبارہ زمِین میں محفُوظ کر دُوں۔",
                "۴": "دیکھو، مَیں اِن اَوراق پر وہ ساری باتیں لِکھ چُکا ہُوں، جو یارد کے بھائی نے دیکھیں؛ اور جو باتیں یارد کے بھائی پر ظاہر کی گئی تھیں اُن سے زیادہ اعلیٰ و ارفع باتیں کبھی آشکار نہ کی گئی تھیں۔",
                "۵": "پَس خُداوند نے مُجھے حُکم دِیا کہ اُنھیں لِکھوں؛ اور مَیں نے اُنھیں لِکھا ہے۔ اور اُس نے مُجھے حُکم دِیا کہ مَیں اُنھیں مُہر بند کر دُوں؛ اور اُس نے مُجھے یہ بھی حُکم دِیا ہے کہ مَیں اُن کے ترجُمہ کو بھی مُہر کرُوں؛ پَس مَیں نے خُداوند کے حُکم کے مُطابق ترجُمانوں کو مُہر بند کر دِیا ہے۔",
                "۶": "پَس خُدا نے مُجھ سے کہا: وہ باتیں غیر قَوموں میں اُس روز تک نہ پُہنچیں گی جب تک وہ اپنی سِیہ کاری سے تَوبہ نہیں کر لیتے، اور خُداوند کے حُضُور پاک صاف نہیں بن جاتے۔",
                "۷": "خُداوند فرماتا ہے، اور اُس روز وہ مُجھ پر اِیمان لائیں گے، یعنی جِس طرح یارد کا بھائی اِیمان لایا تھا، تاکہ وہ مُجھ میں پاک ہو جائیں، تب مَیں اُن پر وہ باتیں آشکار کرُوں گا جو یارد کے بھائی نے دیکھیں، یعنی اپنے سارے بھیدوں کو اُن پر ظاہر کرُوں گا، یِسُوع مسِیح فرماتا ہے، جو خُدا کا بیٹا ہے، جو اَفلاک اور زمِین، اور اُس میں ہر شَے کا باپ ہے۔",
                "۸": "اور وہ جو خُداوند کے کلام کے خِلاف لڑے گا، وہ ملعون ٹھہرے؛ اور وہ جو اِن باتوں کا اِنکار کرے گا وہ ملعون ٹھہرے؛ پَس مَیں اُن پر اعلیٰ و ارفع باتیں ظاہر نہ کرُوں گا، یِسُوع مسِیح فرماتا ہے؛ پَس مَیں وہی ہُوں جو کلام کرتا ہے۔",
                "۹": "اور میرے حُکم پر آسمان کھولے اور بند کِیے جاتے ہیں؛ اور میرے کلام کے سبب سے زمِین کانپ اُٹھے گی؛ اور میرے حُکم کے سبب سے اِس کے باشِندے ایسے فنا ہو جائیں گے، یعنی جَیسے آگ بھسم کرتی ہے۔",
                "۱۰": "اور جو کوئی میرے کلام پر اِیمان نہیں لاتا وہ میرے شاگِردوں کا یقِین نہیں کرتا؛ اور اگر اَیسا گُمان کرتے ہو کہ مَیں کلام نہیں کرتا، تو تُم مُجرم ہو؛ پَس تُم یہ بات یُومِ آخِر پر جان جاؤ گے کہ مَیں ہی ہُوں جو کلام کرتا ہُوں۔",
                "۱۱": "اَلبتہ جو کوئی اِن باتوں پر اِیمان لاتا ہے جو مَیں نے فرمائی ہیں، اُس کے پاس مَیں اپنے رُوح کی تاثِیروں کے ساتھ آؤں گا، اور وہ جان جائے گا اور گواہی دے گا۔ پَس وہ میرے رُوح کے سبب سے جان جائے گا کہ یہ باتیں برحق ہیں؛ کیوں کہ یہ اِنسانوں کو نیکوکاری کی ہدایت دیتا ہے۔",
                "۱۲": "اور ہر وہ بات جو آدمیوں کو نیکوکاری کی ہدایت دیتی ہے میری طرف سے ہے؛ پَس نیکی میرے سِوا کسی اور سے نہیں آتی۔ مَیں ہی ہُوں جو ہر اِنسان کو ہر طرح کی نیکی کی ہدایت دیتا ہے؛ جو کوئی میرے کلام پر اِیمان نہیں لاتا وہ مُجھ پر اِیمان نہیں لاتا—کہ مَیں ہُوں؛ اور جو کوئی مُجھ پر اِیمان نہیں لاتا، وہ باپ پر اِیمان نہیں لاتا جِس نے مُجھے بھیجا ہے۔ پَس دیکھ، مَیں باپ ہُوں، مَیں دُنیا کا نُور، اور زِندگی، اور سچّائی ہُوں۔",
                "۱۳": "اَے غیر قَومو، میری طرف رُجُوع لاؤ، اور مَیں تُم پر اعلیٰ و ارفع باتیں ظاہر کرُوں گا، وہ عِرفان و معرفت جو بے اعتقادی کے سبب سے پوشِیدہ رکھی گئی ہے۔",
                "۱۴": "اَے اِسرائیل کے گھرانے، تُو میری طرف رُجُوع لا، اور تُجھ پر یہ ظاہر کِیا جائے گا کہ باپ نے تیرے لِیے بِنایِ عَالم سے کسِ قدر اعلیٰ و ارفع باتیں خزانہ کر رکھی ہیں؛ اور بے اعتقادی کے سبب سے، یہ تُجھ تک پُہنچ نہیں پائی ہیں۔",
                "۱۵": "دیکھ، اَے اسرائیل کے گھرانے، جب تُو اپنی بے اعتقادی کا پردہ چاک کرے گا جِس نے تُجھے، تیری بدکاری کی ہول ناک حالت، اور دِل کی سنگِینی، اور عقل کی تِیرگی میں رکھا ہُوا ہے، تب اعلیٰ و ارفع باتیں جو بِنایِ عَالم سے تُجھ سے پوشِیدہ رکھی گئی ہیں—ہاں، جب تُو شِکستہ دِل اور پشیمان رُوح کے ساتھ میرے نام پر باپ کی طرف رُجُوع لائے گا، تب تُو جان جائے گا کہ باپ نے اُس عہد کو یاد رکھا ہُوا ہے، جو اُس نے تیرے باپ دادا سے باندھا تھا۔",
                "۱۶": "اور پِھر میرے مُکاشفات جِنھیں مَیں نے اپنے خادِم یُوحنّا کو لِکھنے کا حُکم دِیا تھا ساری قَوموں کے سامنے عیاں کرُوں گا۔ یاد رکھ، جب تُو یہ باتیں دیکھے، تو تُو جان جائے گا کہ وقت نزدِیک ہے کہ وہ فی الحقِیقت آشکار کی جائیں گی۔",
                "۱۷": "پَس جب تُو یہ نوِشتہ پائے گا تُو جان جائے گا کہ کُل رُویِ زمِین پر باپ کے اَمر کا آغاز ہو گیا ہے۔",
                "۱۸": "پَس، زمِین کی سب اِنتہاؤ تَوبہ کرو، اور میری طرف رُجُوع لاؤ، اور میری اِنجِیل پر اِیمان لاؤ، اور میرے نام پر بپتِسما پاؤ؛ پَس جو کوئی اِیمان لاتا اور بپتِسما پاتا ہے بچایا جائے گا؛ لیکن جو کوئی اِیمان نہیں لاتا سزاوار ٹھہرایا جائے گا؛ اور میرے نام پر اِیمان لانے والوں کے ہاں نِشان رُونُما ہوں گے۔",
                "۱۹": "اور مُبارک ہے وہ جو یومِ آخر تک میرے نام سے وفادار رہا ہے، پَس وہ اُس بادِشاہی میں قیام کرنے کے لیے اِقبال مند کِیا جائے گا جو اُس کے لیے بِنایِ عَالم سے تیار کی گئی ہے۔ اور دیکھ یہ مَیں ہُوں، جِس نے یہ فرمایا ہے۔ آمین۔"
            },
            "5": {
                "۱": "اور اب مُجھ، مرونی، نے اپنے حافِظہ کے مُطابق، اُن باتوں کو لِکھا ہے، جِن کا مُجھے حُکم دِیا گیا تھا؛ اور مَیں نے تُمھیں وہ باتیں بتا دی ہیں جِن کو مَیں نے مُہربند کِیا ہے؛ پَس اُن کو ترجُمہ کرنے کی غرض سے مت چُھونا؛ کیوں کہ اِس بات سے منع کِیا گیا ہے، مگر یہ کہ خُدا کی حِکمت ہو گی تو یہ فِی الفور ہوگا۔",
                "۲": "اور دیکھو، تُمھیں اِمتیاز حاصل ہو گا کہ تُم یہ اَوراق اُنھیں دِکھا سکو گے، جو اِس کام کو آگے بڑھانے میں مدد دیں گے۔",
                "۳": "اور خُدا کی قُدرت کے وسِیلہ سے یہ تِین کو دِکھائے جائیں گے؛ پَس وہ یقِین کے ساتھ جان جائیں گے کہ یہ باتیں سچّ ہیں۔",
                "۴": "اور تِین گواہوں کے مُنہ سے یہ باتیں ثابت ہوں گی؛ اور تِینوں کی گواہی، اور یہ اَمر، جِس سے خُدا کی قُدرت اور اُس کا کلام ظاہر ہو گا، جِس کی باپ، اور بیٹا، اور رُوحُ القُدس گواہی دیتے ہیں—اور یہ سب یومِ آخِر کو دُنیا کے خِلاف گواہی کے طور پر کھڑے ہوں گے۔",
                "۵": "اور اگر اَیسا ہوتا ہے کہ وہ تَوبہ کریں، اور یِسُوع کے نام پر باپ کی طرف رُجُوع لائیں، تو وہ خُدا کی بادِشاہی میں قبُول کِیے جائیں گے۔",
                "۶": "اور اب، اگر گُمان کرتے ہو کہ اِن باتوں کے واسطے میرے پاس اِختیار نہیں ہے، تو تُم مُجرم ہو؛ پَس جب تُم مُجھے دیکھو گے تُم جان جاؤ گے کہ میرے پاس اِختیار ہے، اور یومِ آخِر پر ہم خُدا کے حُضُور کھڑے ہوں گے۔ آمین۔"
            },
            "6": {
                "۱": "اور اب مَیں، مرونی، یارد اور اُس کے بھائی کا صحِیفہ بیان کرنے کے لِیے آگے بڑھتا ہُوں۔",
                "۲": "پَس اَیسا ہُوا کہ جب خُداوند نے اُن پتھروں کو تیار کر دِیا جو یارد کا بھائی پہاڑ پر لے کر گیا تھا، اِس کے بعد یارد کا بھائی پہاڑ سے نیچے اُتر آیا، اور اُس نے پتھروں کو اُن کشتیوں میں رکھ دِیا جو تیار کی گئی تھیں، ہر کشتی کے دونوں سِروں پر ایک ایک پتھر؛ اور دیکھو، اُنھوں نے کشتیوں کو روشن کر دِیا تھا۔",
                "۳": "اور یُوں خُداوند نے مردوں، عورتوں اور بچّوں کو روشنی مُہیا کرنے کے لیے، پتھروں کو تارِیکی میں چمکنے کا حُکم دِیا، تاکہ اُنھیں بڑے بڑے پانیوں کو تارِیکی میں عبُور نہ کرنا پڑے۔",
                "۴": "اور اَیسا ہُوا کہ جب اُنھوں نے ہر قِسم کی خُوراک کا بندوبست کر لِیا، تاکہ وہ اُس کی مدد سے پانیوں پر گُزر بسر کر سکتے، اور اپنے گلّوں اور ریوڑوں کے لِیے چارا بھی، اور ہر قِسم کا حیوان یا جانور یا پرندہ جن کو اُنھیں اپنے ساتھ لے جانا تھا—اور اَیسا ہُوا کہ جب اُنھوں نے یہ سارے کام نِپٹا لیے تو وہ اپنی اپنی ناؤ یا کشتیوں میں سوار ہُوئے، اور خُداوند اپنے خُدا پر تَوکل کر کے سَمُندری سفر پر روانہ ہُوئے۔",
                "۵": "اور اَیسا ہُوا کہ خُداوند نے حُکم دِیا کہ پانیوں پر تُند و تیز ہَوا چلے جِس کا رُخ وعدہ کی سرزِمین کی طرف ہو؛ اور یُوں وہ ہَوا کے دوش پر سَمُندر کی لہروں پر دھکیلے گئے۔",
                "۶": "اور اَیسا ہُوا کہ وہ کئی بار سَمُندر کی گہرائیوں میں ڈُوب گئے تھے، کیوں کہ بڑی بڑی پہاڑ نُما موجیں اُن سے آ کر ٹکراتی تھیں، اور بڑے شدِید اور ہول ناک طوفانوں کی وجہ سے بھی، جو آندھیوں کی شِدت کے باعث اُٹھتے تھے۔",
                "۷": "اور اَیسا ہُوا کہ جب وہ اَتھاہ گہرائیوں میں ڈوب جاتے تھے تو پانی اُنھیں نُقصان نہ پُہنچا سکتے تھے، اُن کی کشتیاں طشتری کی طرح پانی بند تھیں، اور مزید براَں وہ نوح کی کشتی کی مانِند پانی بند تھیں؛ پَس جب وہ بڑے بڑے پانیوں میں گِھر جاتے وہ خُداوند کو پُکارتے، اور وہ دوبارہ اُنھیں پانیوں کے اُوپر لے آتا تھا۔",
                "۸": "اور اَیسا ہُوا کہ جِس دوران میں وہ پانیوں پر سفر کر رہے تھے تو ہَوا مُسلسل موعودہ سرزمِین کی طرف چلتی رہی؛ اور یُوں وہ ہَوا کے سہارے آگے بڑھتے گئے۔",
                "۹": "اور اُنھوں نے خُداوند کی تمجِید کے گِیت گائے؛ ہاں، یارد کے بھائی نے خُداوند کے لیے حمد و ثنا کے گِیت گائے، اور اُس نے سارا سارا دِن خُداوند کی شُکرگُزاری اور تمجِید میں گُزارا؛ اور جب رات ہُوئی تو اُنھوں نے مدح سرائی کرنا بند نہ کِیا۔",
                "۱۰": "اور یُوں وہ آگے بڑھتے گئے؛ اور سَمُندر کی کوئی بلا اُنھیں تہس نہس نہ کر سکی، نہ بڑی بڑی مچھلیاں اُنھیں کوئی نُقصان پُہنچا پائیں؛ اور اُن کے واسطے روشنی لگاتار جلتی رہتی تھی، خواہ وہ پانی کے اُوپر ہوتے یا پانی کے نیچے۔",
                "۱۱": "اور یُوں وہ تِین سو چوالیس دِن تک سَمُندر پر سفر کرتے ہُوئے، آگے بڑھتے رہے۔",
                "۱۲": "اور وہ موعودہ سرزمِین کے ساحل پر اُترے۔ اور جب اُنھوں نے موعودہ سرزمِین کے ساحلوں پر اپنے قدم رکھے تو وہ رُویِ زمِین پر سجدہ ریز ہو گئے، اور خُداوند کے حُضُور اپنے آپ کو فروتن بنایا، اور اُن پر نازِل ہونے والی اُس کی لاکھوں شفقت بھری رحمتوں کے سبب سے خُداوند کے حُضور خُوشی کے آنسو بہائے تھے۔",
                "۱۳": "اور اَیسا ہُوا کہ وہ رُویِ زمِین پر پھیل گئے، اور کھیتی باڑی کرنے لگے۔",
                "۱۴": "اور یارد کے چار بیٹے تھے؛ جن کے نام جیقُم، اور جِلجاہ، اور محاہ، اور عوریاہ تھے۔",
                "۱۵": "اور یارد کے بھائی کے بھی بیٹے اور بیٹیاں پَیدا ہُوئیں۔",
                "۱۶": "اور یارد اور اُس کے بھائی کے دوست احباب شُمار میں قریباً بائیس جانیں تھیں؛ اور موعودہ سرزمِین میں آنے سے پہلے اُن کے ہاں بھی بیٹے اور بیٹیاں پَیدا ہُوئیں؛ اور پس وہ تعداد میں بڑھنے لگے۔",
                "۱۷": "اور اُنھیں خُداوند کے حُضُور فروتنی سے چلنے کی تعلیم دی گئی؛ اور اُن کو عالمِ بالا سے بھی تعلیم دی گئی۔",
                "۱۸": "اور اَیسا ہُوا کہ وہ ساری رُویِ زمِین پر پھیلنے لگے، اور بڑھنے لگے اور زمِین پر کھیتی باڑی کرنے لگے؛ اور وہ مُلک میں مضبُوط ہوتے گئے۔",
                "۱۹": "اور یارد کا بھائی عُمر رسِیدہ ہو گیا، اور دیکھا کہ اُس کا قبر میں جانا جلد ٹھہر گیا ہے؛ پَس اُس نے یارد سے کہا: آؤ ہم اپنے لوگوں کو اِکٹھا کریں تاکہ اُن کا شُمار کر سکیں، تاکہ ہم قبروں میں جانے سے پہلے اُن سے دریافت کریں کہ وہ ہم سے کیا چاہتے ہیں۔",
                "۲۰": "اور اِس طرح لوگ اِکٹھے ہُوئے۔ اب یارد کے بھائی کے بیٹے اور بیٹیاں شُمار میں بائیس جانیں تھیں؛ اور یارد کے بیٹوں اور بیٹیوں کی تعداد بارہ تھی، چار اُس کے بیٹے تھے۔",
                "۲۱": "اور اَیسا ہُوا کہ اُنھوں نے اپنے لوگوں کا شُمار کِیا؛ اور اُن کو شُمار کرنے کے بعد، اُنھوں نے اُن سے پُوچھا کہ وہ اُن سے کِن باتوں کی توقع کرتے ہیں کہ وہ اُن کے واسطے کریں اِس سے پہلے کہ وہ قبروں میں اُتارے جائیں۔",
                "۲۲": "اور اَیسا ہُوا کہ لوگوں نے اُن سے تقاضا کِیا کہ وہ اپنے بیٹوں میں سے ایک کو اُن پر بادِشاہ ہونے کے لیے مَسح کریں۔",
                "۲۳": "اور اب دیکھو، یہ اُن کے واسطے ملال انگیز بات تھی۔ اور یارد کے بھائی نے اُن سے کہا: فِی الحقِیقت یہ بات غُلامی کی طرف لے جاتی ہے۔",
                "۲۴": "اَلبتہ یارد نے اپنے بھائی سے کہا: اُن کو اِجازت دے کہ اُن کا بادِشاہ ہو۔ پَس اُس نے اُن سے کہا: ہمارے بیٹوں میں سے تُم بادِشاہ چُن لو، یعنی جِس کو تُم چاہو۔",
                "۲۵": "اور اَیسا ہُوا کہ اُنھوں نے یارد کے بھائی کے پہلوٹھے کو چُنا؛ اور اُس کا نام پاگاگ تھا۔ اور اَیسا ہُوا کہ اُس نے اِنکار کر دِیا اور اُن کا بادِشاہ نہ بننا چاہا۔ اور لوگوں نے چاہا کہ اُس کا باپ اُسے مجبُور کرے، لیکن اُس کے باپ نے اَیسا نہ کِیا؛ اور اُس نے اُنھیں حُکم دِیا کہ وہ کسی آدمی کو اپنا بادِشاہ بننے کے لیے مجبُور نہ کریں۔",
                "۲۶": "اور اَیسا ہُوا کہ اُنھوں نے پاگاگ کے سب بھائیوں کو چُنا، پر وہ راضی نہ ہُوئے۔",
                "۲۷": "اور اَیسا ہُوا کہ یارد کے بیٹوں میں سے کوئی بھی راضی نہ ہُوا، یعنی سِوا ایک کے کوئی بھی راضی نہ ہُوا؛ اور عوریاہ کو لوگوں پر بادِشاہ ہونے کے لیے مَسح کِیا گیا۔",
                "۲۸": "اور وہ حُکم رانی کرنے لگا، اور لوگ خُوش حال ہونے لگے؛ اور وہ بُہت زیادہ مال دار بن گئے۔",
                "۲۹": "اور اَیسا ہُوا کہ یارد اور اُس کا بھائی بھی وفات پا گئے۔",
                "۳۰": "اور اَیسا ہُوا کہ عوریاہ خُداوند کے حُضُور فروتنی سے چلا، اور یاد رکھا کہ خُداوند نے اُس کے باپ کے لیے کیسے بڑے بڑے کام کِیے، اور اپنے لوگوں کو بھی اُن بڑے بڑے کاموں کے بارے میں بھی سِکھایا جو خُداوند نے اُن کے باپ دادا کے لیے کِیے تھے۔"
            },
            "7": {
                "۱": "اور اَیسا ہُوا کہ عوریاہ نے اپنے سارے ایّام میں عدل و صداقت کے ساتھ مُلک پر حُکم رانی کی تھی، اُس کے ایّام بےشُمار تھے۔",
                "۲": "اور اُس کے بیٹے اور بیٹیاں پَیدا ہُوئیں؛ ہاں، اُس کے اِکتیس بیٹے، بیٹیاں تھیں، جن میں تیئس بیٹے تھے۔",
                "۳": "اور اَیسا ہُوا کہ قِب اُس کے بڑھاپے میں پَیدا ہُوا۔ اور اَیسا ہُوا کہ اُس کی جگہ قِب حاکم بنا؛ اور قِب سے کوری حور پَیدا ہُوا۔",
                "۴": "اور جب کوری حور بتیس برس کا تھا تو اُس نے اپنے باپ کے خِلاف بغاوت کر دی، اور وہاں سے بھاگ گیا اور نحور کے ملک میں جا بسا؛ اور اُس کے بیٹے اور بیٹیاں پَیدا ہُوئیں؛ اور وہ نہایت حسِین و جمِیل تھے؛ پَس کوری حور نے بےشُمار لوگوں کو اپنی طرف کھینچ لِیا۔",
                "۵": "اور جب اُس نے فوج تیار کر لی تھی تو وہ مورون کے مُلک میں آیا، جہاں بادِشاہ رہتا تھا، اور اُسے اسیر کر لِیا، جِس سے یارد کے بھائی کی کہی ہُوئی بات پُوری ہُوئی کہ وہ اسِیری میں لائے جائیں گے۔",
                "۶": "اب مورون کا مُلک، جہاں بادِشاہ رہتا تھا، اُس مُلک کے نزدیک تھا جِس کو بنی نِیفی ویرانی کہتے ہیں۔",
                "۷": "اور اَیسا ہُوا کہ قِب اسِیری کی زِندگی گُزار رہا تھا، اور اُس کی قَوم اُس کے بیٹے کوری حور کے تسلُط میں، اُس کے اِنتہائی بُوڑھے ہونے تک؛ اِس کے باوجُود قِب کے بڑھاپے میں شول پَیدا ہُوا، جِس دوران میں وہ اسِیری کاٹ رہا تھا۔",
                "۸": "اور اَیسا ہُوا کہ شول اپنے بھائی سے خفا تھا؛ اور شول بڑا زور آور ہو گیا تھا، اور آدمیوں کی طاقت کے لحاظ سے وہ سُورما بن گیا تھا اور وہ عدل و اِنصاف کرنے پر بھی بڑا قادِر تھا۔",
                "۹": "پَس، وہ کوہ افراہیم پر جا پُہنچا، اور پہاڑ میں سے دھاتیں نِکال کر پگھلائیں، اور اُن لوگوں کے لیے فولاد سے تلواریں بنائیں جِن کو وہ اپنی طرف کھینچ لایا تھا؛ اور اُنھیں تلواروں سے مُسلح کرنے کے بعد وہ نحور شہر واپس آیا، اور اپنے بھائی کوری حور کے ساتھ جنگ کی، اور یُوں اُس نے سلطنت پر قبضہ جمایا اور اپنے باپ قِب کو سونپ دی۔",
                "۱۰": "اور اب اُس کارنامہ کے باعث جو شول نے کر دِکھایا، اُس کے باپ نے سلطنت اُسی کو بخش دی؛ پَس وہ اپنے باپ کی جگہ حُکم رانی کرنے لگا۔",
                "۱۱": "اور اَیسا ہُوا کہ اُس نے عدل و صداقت کے ساتھ حُکم رانی نِبھائی اور اُس نے اپنی سلطنت ساری رُویِ زمِین پر پھیلا دی، کیوں کہ قَوم شُمار میں بُہت زیادہ بڑھ گئی تھی۔",
                "۱۲": "اور اَیسا ہُوا کہ شول کے بھی کئی بیٹے اور بیٹیاں پَیدا ہُوئیں۔",
                "۱۳": "اور کوری حور نے بُہت سی بُرائیوں سے تَوبہ کر لی جِن کا وہ مُرتکِب ہُوا تھا، لہٰذا شول نے اپنی سلطنت میں سے اُسے اِختیار عطا کِیا۔",
                "۱۴": "اور اَیسا ہُوا کہ کوری حور کے بُہت سے بیٹے اور بیٹیاں تھیں۔ اور کوری حور کے بیٹوں میں سے ایک تھا جِس کا نام نوح تھا۔",
                "۱۵": "اور اَیسا ہُوا کہ نوح نے شول بادِشاہ اور اپنے باپ کوری حور کے خِلاف بھی بغاوت کی، اور اپنے بھائی کوحور، اور اپنے سب بھائیوں اور بُہت سے دُوسرے لوگوں کو بھی اپنی طرف کھینچ لِیا۔",
                "۱۶": "اور اُس نے شول بادِشاہ پر چڑھائی کر دی، جِس کے دوران میں اُس نے اپنی پہلی وراثت کی سرزمِین پر قبضہ کر لِیا؛ اور وہ ملک کے اُس حِصّہ کا بادِشاہ بن گیا۔",
                "۱۷": "اور اَیسا ہُوا کہ اُس نے پھر شول بادِشاہ پر چڑھائی کر دی؛ اور شول بادشاہ کو پکڑا، اور اسِیر کر کے مورون لے گیا۔",
                "۱۸": "اور اَیسا ہُوا کہ جب وہ اُس کو موت کے گھاٹ اُتارنے والا تھا، تو شول کے بیٹے نوح کے مکان میں رات کو گُھس آئے اور اُسے قتل کر دِیا، اور قید خانہ کا دروازہ توڑ کر اپنے باپ کو نِکالا، اور اُسی کی اپنی سلطنت کے تخت پر اُس کو بٹھایا۔",
                "۱۹": "اِس لیے، نوح کے بیٹے نے اُس کی جگہ اپنی سلطنت قائم کر لی تاہم اب اُنھیں شول بادشاہ پر کوئی اختیار نہ تھا اور وہ لوگ جو شول بادشاہ کے تابع تھے، نہایت خوش حال ہوئے اور زور آور ہُوئے۔",
                "۲۰": "اور مُلک تقسِیم ہو گیا تھا؛ اور دو سلطنتیں تھیں، شول کی سلطنت، اور کوحور بِن نوح کی سلطنت۔",
                "۲۱": "اور کوحور بِن نوح نے حُکم دِیا کہ اُس کے لوگ شول پر حملہ کریں، جِس میں شول نے اُنھیں شکست دی اور کوحور کو قتل کر دِیا۔",
                "۲۲": "اور اب کوحور کا بیٹا جِس کا نام نمرود تھا؛ اور نمرود نے کوحور کی سلطنت شول کو دے دی، اور وہ شول کا مقبُولِ نظر ہُوا؛ پَس شول نے اُسے بڑی بڑی مراعات سے نواز دِیا، اور شول کی سلطنت میں وہ اپنی خواہشوں کے مُطابق کام کِیا کرتا تھا۔",
                "۲۳": "اور شول کے عہدِ حُکم رانی میں لوگوں کے پاس نبی آئے، خُداوند نے اُنھیں بھیجا تھا، کہ نبُّوت کریں کیوں کہ لوگوں کی بدکاری اور بُت پرستی مُلک پر لعنت لا رہی تھی، اور اگر اُنھوں نے تَوبہ نہ کی تو وہ نیست و نابُود کر دِیے جائیں گے۔",
                "۲۴": "اور اَیسا ہُوا کہ لوگوں نے نبیوں کو لعن طعن کِیا، اور اُنھیں ٹھٹھوں میں اُڑایا۔ اور اَیسا ہُوا کہ شول بادِشاہ نے اُن سب کو سزاوار ٹھہرایا جِنھوں نے نبیّوں کو لعن طعن کِیا تھا۔",
                "۲۵": "اور اُس نے سارے ملک میں فرمان جاری کِیا، جِس سے نبیوں کو اِختیار مِلا کہ وہ جہاں جانا چاہیں جائیں؛ اور اِس طرح سے لوگوں کو تَوبہ کی طرف لایا گیا تھا۔",
                "۲۶": "اور چُوں کہ لوگوں نے اپنی سِیہ کاریوں اور بُت پرستیوں سے تَوبہ کر لی تھی، سو خُداوند نے اُنھیں مُعاف کر دِیا تھا، اور وہ پِھر سے مُلک میں خُوش حال ہونے لگے تھے۔ اور اَیسا ہُوا کہ شول کے بڑھاپے میں بیٹے اور بیٹیاں پَیدا ہُوئیں۔",
                "۲۷": "اور شول کے ایّام میں مزید جنگیں نہ ہُوئیں؛ اور اُس نے اُن بڑے بڑے کاموں کو یاد رکھا، جو خُداوند نے اُس کے باپ دادا کے واسطے کِیے تھے، اُنھیں اَتھاہ گہرائی کے پانیوں سے پار موعودہ سرزمِین میں لایا تھا؛ پَس اُس نے اپنے سارے ایّام میں عدل و اِنصاف کے ساتھ حُکم رانی کی تھی۔"
            },
            "8": {
                "۱": "اور اَیسا ہُوا کہ اُس سے اُومر پَیدا ہُوا، اور اُومر نے اُس کی جگہ حُکم رانی سنبھالی۔ اور اُومر سے یارد پَیدا ہُوا؛ اور یارد سے بیٹے اور بیٹیاں پَیدا ہُوئیں۔",
                "۲": "اور یارد نے اپنے باپ کے خِلاف بغاوت کی، اور حِتّ کے ملک میں جا بسا۔ اور اَیسا ہُوا کہ وہ اپنی دروغ گوئی کے ذریعے سے بُہت سے لوگوں کی چاپلُوسی کرتا رہا، جب تک کہ اُس نے آدھی سلطنت نہ ہتھیا لی۔",
                "۳": "اور جب اُس نے آدھی سلطنت ہتھیا لی تھی تو اُس نے اپنے باپ کے خِلاف جنگ چھیڑ دی، اور وہ اپنے باپ کو اسِیر بنا کر لے گیا، اور اسِیری میں اُس سے مُشقّت کرائی۔",
                "۴": "اور اب اُومر کے دَورِ حُکم رانی میں اُس نے اپنی آدھی عُمر اسِیری میں گُزار دی۔ اور اَیسا ہُوا کہ اُس سے بیٹے اور بیٹیاں پَیدا ہُوئیں، جِن میں عسرم اور کوری عنتمر بھی تھے؛",
                "۵": "اور وہ اپنے بھائی یارد کی کرتُوتوں سے اِس قدر خفا تھے کہ اُنھوں نے اپنی فوج بنائی اور یارد پر چڑھائی کر دی۔ اور اَیسا ہُوا کہ اُنھوں نے رات کے وقت اُس پر حملہ کِیا۔",
                "۶": "اور اَیسا ہُوا کہ یارد کی فوج کو موت کے گھاٹ اُتارنے کے بعد وہ اُس کو بھی قتل کرنے والے تھے؛ اور اُس نے اُن سے فریاد کی کہ وہ اُسے قتل نہ کریں، اور وہ بادِشاہت اپنے باپ کے حوالہ کر دے گا۔ اور اَیسا ہُوا کہ اُنھوں نے اُس کی زِندگی بخش دی۔",
                "۷": "اور اب یارد بادِشاہت چھن جانے کے باعث نہایت ملُول تھا، کیوں کہ اُس نے بادِشاہت اور دنیا کی شان و شوکت پر اپنا دِل لگایا ہُوا تھا۔",
                "۸": "اب یارد کی بیٹی بڑی چالاک تھی، اور اپنے باپ کی پریشانیوں کو دیکھ کر اُس نے منصُوبہ رچانے کا سوچا جِس سے وہ اپنے باپ کے واسطے سلطنت واپس لے سکے۔",
                "۹": "اب یارد کی بیٹی نہایت حسِین و جمِیل تھی۔ اور اَیسا ہُوا کہ اُس نے اپنے باپ کے ساتھ بات کی اور اُس سے کہا: کس بات پر میرا باپ اِتنا زیادہ پریشان ہے؟ کیا اُس نے وہ نوِشتہ نہیں پڑھا جِس کو ہمارے باپ دادا اَتھاہ گہرائی کے پانیوں کے پار سے لائے تھے؟ دیکھ، کیا اُس میں قُدما کے مُتعلق ماجرا نہیں ہے، کہ اُنھوں نے اپنے خُفیہ منصُوبوں کی مدد سے بادِشاہتیں اور بڑی شان و شوکت حاصِل کی تھی۔",
                "۱۰": "اور اب، پَس، میرا باپ آکیش بن قمنور کو بُلاوا بھیجے؛ اور دیکھ، مَیں حسِین و جمِیل ہُوں، اور مَیں اُس کے سامنے رقص کرُوں گی، اور مَیں اُس کو لُبھاؤں گی، تاکہ وہ مُجھے بیوی بنانے کے لِیے تڑپے؛ پَس اگر وہ تُم سے درخواست کرے کہ تُم مُجھے اُس سے بیاہ دو تاکہ اُس کی بیوی بنُوں، تب تُم اُسے کہنا: اگر تُو مُجھے میرے باپ، یعنی بادِشاہ، کا سر لا کر دے گا تو مَیں اُس کو تیرے ساتھ بیاہ دُوں گا۔",
                "۱۱": "اور اب اُومر، آکیش کا دوست تھا، پَس، جب یارد نے آکیش کو بُلاوا بھیجا، یارد کی بیٹی نے اُس کے سامنے رقص کِیا اور اُس کو لُبھایا، اِس قدر کہ وہ اُس کو اپنی بیوی بنانے کے لِیے تڑپنے لگا۔ اور اَیسا ہُوا کہ اُس نے یارد سے کہا: اِس کو مُجھ سے بیاہ دے۔",
                "۱۲": "اور یارد نے اُس سے کہا: اگر تُو مُجھے میرے باپ، یعنی بادِشاہ، کا سر لا کر دے گا تو مَیں اُس کو تیرے ساتھ بیاہ دُوں گا۔",
                "۱۳": "اور اَیسا ہُوا کہ آکیش نے یارد کے گھر میں اپنے سب رشتہ داروں کو اِکٹھا کِیا، اور اُن سے کہا: کیا تُم مُجھ سے قَسم کھاؤ گے کہ جو کام مَیں چاہتا ہُوں کہ تُم کرو اُس میں تُم میرے وفادار رہو گے؟",
                "۱۴": "اور اَیسا ہُوا کہ اُن سب نے اُس کے سامنے آسمان کے خُدا، اور آسمانوں کی بھی، اور زمِین کی بھی، اور اپنے سروں کی قَسمیں کھائیں کہ جو کوئی اُس مدد سے پِھرے گا جِس کی آکیش نے خواہش کی ہے اُس کا سر قلم کر دِیا جائے گا؛ اور جو کوئی آکیش کی بتائی ہُوئی بات کو اُن پر عیاں کرے گا، وہ شخص اپنی جان گنوائے گا۔",
                "۱۵": "اور اَیسا ہُوا کہ یُوں وہ آکیش کے ساتھ مُتفق ہُوئے۔ اور آکیش نے اُن سے وہ ہی حلف اور قَسمیں اُٹھوائیں جو ماضی میں اِقتدار کے بُھوکوں نے اُٹھائی تھیں، جو ایک نسل سے اَگلی نسل تک مُنتقل کی جاتی رہی تھیں، یعنی قائن سے لے کر، جو ازل سے ہی قاتِل تھا۔",
                "۱۶": "اور اُنھیں اِبلِیس کے اِختیار سے قائم رکھا گیا تھا تاکہ لوگ یہ حلف برداریاں ادا کریں، اُنھیں تارِیکی میں رکھیں، تاکہ اُن لوگوں کی مدد کریں یعنی اِقتدار کے بُھوکے اِقتدار چِھینیں، اور خُون کریں، اور لُوٹ مار کریں، اور جُھوٹ بولیں، اور ہر قِسم کی بدکاری اور حرام کاری کا اِرتکاب کریں۔",
                "۱۷": "اور یہ یارد کی بیٹی تھی جِس نے اُس کے دِل میں یہ بات ڈالی کہ اِن قدیم حلف برداریوں کو پِھر سے ڈُھونڈ نِکالے؛ یارد نے یہ بات آکیش کے دِل میں ڈالی؛ پَس آکیش نے اپنے رِشتہ داروں اور دوستوں سے اِس بات کا حلف لِیا، دِل فریب وعدوں کے ذریعے سے اُنھیں گُم راہ کِیا، تاکہ وہ ہر اَیسا کام اَنجام دیں جو وہ چاہتا تھا۔",
                "۱۸": "اور اَیسا ہُوا کہ اُنھوں نے خُفِیہ سازِشیوں کا ٹولا تیار کِیا، یعنی اُن قُدما کی مانِند؛ اَیسی سازِش جو خُدا کی نظر میں سب سے زیادہ مکرُوہ اور ہر قِسم کی بدی سے بڑھ کر ہے۔",
                "۱۹": "پَس خُداوند خُفیہ سازِشیوں کے ذریعے سے کام نہیں کرتا، نہ وہ چاہتا ہے کہ اِنسان کا خُون بہائے، بلکہ اِنسان کو ازل سے ہر لحاظ سے اِس فعل کو منع فرمایا ہے۔",
                "۲۰": "اور اب مَیں، مرونی اُن کی حلف برداریوں اور سازِشوں کا طریقہ بیان نہیں کرتا، کیوں کہ مُجھے معلُوم ہو گیا ہُوا ہے کہ یہ سارے لوگوں کے درمیان میں موجُود تھیں، اور بنی لامن کے ہاں بھی موجُود تھیں۔",
                "۲۱": "اور یہی باتیں اِس قَوم کی ہلاکت کا سبب بنی تھیں جِس کے مُتعلق مَیں اب کلام کر رہا ہُوں، اور نِیفی کے لوگوں کی ہلاکت کا سبب بھی بنیں۔",
                "۲۲": "اور جو بھی قَوم اَیسی خُفیہ سازِشوں کی حمایت کرے گی، تاکہ اِقتدار اور نفع بٹوریں، یہاں تک کہ اُنھیں پُوری قَوم میں پھیلا دیں گے، دیکھو، وہ ہلاک ہو جائیں گے؛ پَس خُداوند برداشت نہ کرے گا کہ اُس کے مُقدّسِین کا خُون، جو وہ بہائیں گے، خاک میں سے اُن سے اِنتقام لینے کی خاطر ہمیشہ فریاد کرتا رہے گا اور وہ پھر بھی اُن سے انتقام نہ لے۔",
                "۲۳": "پَس، اے غیر قَومو، یہ خُدا کی حِکمت ہے کہ یہ باتیں تُم پر ظاہر کی جائیں، تاکہ اِن کی بدولت تُم اپنے گُناہوں سے تَوبہ کرو، اور اُن خُونی سازشوں کو اپنے اُوپر غالب نہ آنے دو، جو اِقتدار اور نفع بٹورنے کرنے کے واسطے تیار کی گئی ہیں—اور اگر تُم اِن باتوں کو ہونے کی اِجازت دیتے ہو، یہ فعل، ہاں، یعنی یہ ہلاکت کا فعل تُم پر آئے گا، ہاں، یعنی اَبَدی خُدا کی شمشِیرِ عدل، تُمھیں مِٹانے اور ہلاک کرنے کے واسطے، تُم پر وار کرے گی۔",
                "۲۴": "پَس، خُداوند تُمھیں حُکم دیتا ہے، کہ جب تُم اَیسی باتیں اپنے درمیان میں ہوتے ہُوئے دیکھو گے، تو تُمھیں اپنی بھیانک صُورتِ حال کا احساس بےدار کر دے گا، اِس خُفیہ سازِش کی وجہ سے جو تُمھارے درمیان میں موجُود ہوگی؛ یا اِس پر افسوس ہوگا، اُن کے خُون کے باعث جو قتل کِیے گئے ہیں؛ پَس وہ اِس سے اِنتقام لینے کے واسطے خاک سے فریاد کرتے ہیں، اور اُن سے بھی جِنھوں نے اِس کو تیار کِیا تھا۔",
                "۲۵": "پَس اَیسا ہوتا ہے کہ جو کوئی اِس کو تیار کرتا ہے، وہ سارے مُلکوں، قَوموں اور عِلاقوں کی آزادی کا تختہ اُلٹنے کا خواہاں ہوتا ہے؛ اور یہ ساری قَوموں کی ہلاکت لاتی ہے، پَس اِس کی تیاری اِبلِیس کرتا ہے، جو تمام جھوٹوں کا باپ ہے؛ ہاں درحقیقت یہ وہی جھوٹا ہے جِس نے ہمارے پہلے والدین کو بہکایا، ہاں، یعنی وہی جھوٹا جِس نے اِنسان سے اِبتدا میں خُون کرایا؛ اور جِس نے اِنسانوں کے دِلوں کو سخت کِیا اِسی لِیے اُنھوں نے شرُوع سے ہی سے نبیوں کو قتل کِیا، اور اُنھیں سنگ سار کِیا، اور اُنھیں دُھتکارا۔",
                "۲۶": "پَس مجُھ مرونی کو یہ باتیں لِکھنے کا حُکم دیا گیا ہے تاکہ بُرائی جاتی رہے، اور کہ وہ وقت آئے کہ بنی آدم کے دِلوں پر شیطان کا غلبہ نہ رہے، بلکہ وہ نیکی کرنے پر مُسلسل مائل رہیں، تاکہ ساری راست بازی کے چشمہ کے پاس آئیں اور نجات پائیں۔"
            },
            "9": {
                "۱": "اور اب مَیں، مرونی اپنی رُوداد آگے بڑھاتا ہُوں۔ پَس، دیکھو، آکیش اور اُس کے دوستوں کی خُفیہ سازِشوں کے باعث اَیسا ہُوا، دیکھو، اُنھوں نے اُومر کی بادِشاہت کا تختہ اُلٹ دِیا۔",
                "۲": "تو بھی، خُداوند نے اُومر پر رحم کِیا، اور اُس کے اُن بیٹوں اور اُس کی اُن بیٹیوں پر بھی جو اُس کی تباہی کے خواہاں نہ تھے۔",
                "۳": "اور خُداوند نے اُومر کو خواب میں خبردار کِیا کہ وہ اُس مُلک سے چلا جائے، پس اُومر اپنے خاندان سمیت اُس مُلک سے روانہ ہُوا اور کئی دِن سفر کِیا اور پار آیا اور کوہِ شِم کے پاس سے گُزر کر اُس مقام کو پار کِیا، جہاں نِیفی تباہ کِیے گئے تھے اور وہاں سے مشرق کی طرف گیا اور ساحلِ سمُندر کے نزدیک اُس جگہ آیا جو ابلوم کہلاتی تھی اور سِوا یارد اور اُس کے خاندان کے وہاں اُس نے اور اُس کے بیٹوں اور اُس کی بیٹیوں، اور سارے گھرانے نے خیمے لگائے۔",
                "۴": "اور ایسا ہُوا کہ بدکار ہاتھوں نے یارد کو لوگوں کا بادِشاہ ہونے کے لیے مَسح کر دِیا؛ اور اُس نے اپنی بیٹی آکیش کے ساتھ بیاہ دی۔",
                "۵": "اور ایسا ہُوا کہ آکیش اپنے سُسر کی جان لینا چاہتا تھا؛ اور اُس نے اُن سے مدد کی درخواست کی جن کے ساتھ اُس نے وہ ہی پُرانی قَسم کھائی تھی، اور اُنھوں نے اُس کے سُسر کا سر اُس وقت قلم کِیا، جب وہ اپنے تخت پر بیٹھا، اپنے لوگوں کو درشن دے رہا تھا۔",
                "۶": "یہ بدکار اور خُفیہ ٹولا اِتنی تیزی سے پھیل رہا تھا کہ اِس نے سب لوگوں کے دِل بِگاڑ دِیے؛ پَس یارد اپنے تخت پر قتل کر دِیا گیا، اور اُس کی جگہ آکیش نے حکُم رانی سنبھالی۔",
                "۷": "اور اَیسا ہُوا کہ آکیش اپنے بیٹے سے حسد کرنے لگا، پَس اُس نے اُس کو قید خانہ میں بند کر دِیا، اور اُسے تھوڑی یا نہ ہونے کے برابر خُوراک دیتا رہا، یہاں تک کہ وہ مر گیا۔",
                "۸": "اور اب ہلاک ہونے والے شخص کا بھائی، (جِس کا نام نمرہ تھا) اپنے باپ کے ساتھ اُس سلُوک کے سبب سے برہم تھا جو اُس نے اُس کے بھائی کے ساتھ کِیا تھا۔",
                "۹": "اور اَیسا ہُوا کہ نمرہ نے چند آدمیوں کو اِکٹھا کِیا، اور مُلک سے بھاگ گیا، اور جا کر اُومر کے ساتھ رہنے لگا۔",
                "۱۰": "اور اَیسا ہُوا کہ آکیش کے ہاں اور بیٹے بھی پَیدا ہُوئے، اور اُنھوں نے لوگوں کے دِل جیت لیے، اِس کے باوجُود اُنھوں نے اُس کی مرضی کے موافق ہر طرح کی بدی کرنے کی قَسم کھائی تھی۔",
                "۱۱": "اور اب آکیش کی اُمّت نفع کی طالِب تھی، جَیسے آکیش اِختیار کا طالِب تھا؛ لہٰذا، آکیش کے بیٹوں نے لوگوں کو پیسوں کا لالچ دِیا، اَیسے ہتھکنڈوں سے اُنھوں نے لوگوں کی بیشتر تعداد کو اپنے پِیچھے لگا لِیا۔",
                "۱۲": "اور آکیش کے بیٹوں اور آکیش کے درمیان جنگ شرُوع ہو گئی، جو کئی برسوں تک جاری رہی، ہاں، بلکہ سلطنت کے سب لوگوں کی ہلاکت تک، ہاں، یعنی سب کے سب، تِیس جانوں کے سِوا، اور اُن کے سِوا جو اُومر کے گھرانے کے ساتھ بھاگ گئے تھے۔",
                "۱۳": "پَس، اُومر دوبارہ اپنی میراث کے مُلک میں جا بسا۔",
                "۱۴": "اور اَیسا ہُوا کہ اُومر عُمر رسِیدہ ہونے لگا؛ تو بھی، بڑھاپے میں اُس سے عیمر پَیدا ہُوا؛ اور اُس نے عیمر کو اپنی جگہ بادِشاہ ہونے کے لیے مَسح کِیا۔",
                "۱۵": "اور عیمر کو بادِشاہ مَسح کرنے کے بعد اُس نے دو برس تک مُلک میں اَمن دیکھا، اور غموں سے بھرے طویل ایّام دیکھنے کے بعد، وہ وفات پا گیا۔ اور اَیسا ہُوا کہ عیمر اُس کی جگہ حُکم رانی کرنے لگا، اور اپنے باپ کے نقشِ قدم پر چلا۔",
                "۱۶": "اور خُداوند اُس مُلک سے دوبارہ لعنت دُور کرنے لگا، اور عیمر کا گھرانا عیمر کے عہدِ حُکم رانی میں کثرت سے خُوش حال ہُوا؛ اور باسٹھ برسوں کے عرصہ میں وہ نہایت طاقت ور بن گئے، اِس حد تک کہ وہ نہایت زیادہ دولت مند بن گئے—",
                "۱۷": "ہر قِسم کا پھل، اور اناج، اور ریشم، اور عُمدہ کتان، اور سونا، اور چاندی، اور بیش قِیمت چیزیں پائیں۔",
                "۱۸": "اور ہر قِسم کے مویشی بھی، بیل، اور گائیں، اور بھیڑیں، اور سؤر، اور بکریاں، اور دیگر کئی اِقسام کے جانور بھی جو اِنسانی خُوراک کے لیے مُفید تھے۔",
                "۱۹": "اور اُن کے پاس گھوڑے، اور گدھے بھی تھے، اور ہاتھی اور کیورلمز اور کیوممز تھے؛ وہ سب جو اِنسانوں کے لیے مفید تھے، اور خاص کر ہاتھی اور کیورلمز اور کیوممز۔",
                "۲۰": "اور یُوں خُداوند نے اِس مُلک پر اپنی برکتیں اُنڈیلیں، جو دُوسرے تمام مُلکوں سے زیادہ پسندِیدہ تھا؛ اور اُس نے حُکم دِیا کہ جو کوئی مُلک پر حاکم ہو، اِس کو خُداوند کی ملکیت جانے، ورنہ اُنھیں فنا کر دِیا جائے گا جب وہ بدی میں پک جائیں؛ پَس اَیسوں پر، خُداوند نے فرمایا ہے: مَیں اپنا بھر پُور قہر اُنڈیلوں گا۔",
                "۲۱": "اور عیمر نے اپنی ساری عُمر عدل و اِنصاف کو راست بازی سے پُورا کِیا، اور اُس کے ہاں کئی بیٹے اور بیٹیاں پَیدا ہُوئیں؛ اور اُس سے کوری عنتم پَیدا ہُوا، اور اُس نے کوری عنتم کو اپنی جگہ حُکم رانی کے لیے مَسح کِیا۔",
                "۲۲": "اور اپنی جگہ کوری عنتم کو حُکم رانی کے لیے مَسح کرنے کے بعد وہ چار سال تک جِیتا رہا، اور اُس نے مُلک میں اَمن دیکھا؛ ہاں، اور اُس نے اِس کے ساتھ ساتھ راست بازی کے فرزند کو بھی دیکھا، اور اپنے ایّام فرحت اور حشمت میں گُزارے؛ اور اُس نے اِطمینان سے وفات پائی۔",
                "۲۳": "اور اَیسا ہُوا کہ کوری عنتم اپنے باپ کے نقشِ قدم پر چلا، اور کئی بڑے بڑے شہر تعمِیر کِیے، اور اپنے تمام ایّام میں اپنی اُمّت کی فلاح و بہبُود کے لِیے کام کرتا رہا۔ اور اَیسا ہُوا کہ نہایت عُمر رسِیدگی تک پُہنچ کر بھی اُس کی کوئی اولاد نہ ہُوئی۔",
                "۲۴": "اور اَیسا ہُوا کہ اُس کی بیوی ایک سو دو برس کی ہو کر وفات پا گئی۔ اور اَیسا ہُوا کہ کوری عنتم نے اپنے بڑھاپے میں، نوجوان لونڈی کو بیوی بنایا، اور اُس سے بیٹے اور بیٹیاں پَیدا ہُوئیں؛ پَس وہ ایک سَو بیالِیس برس تک جِیتا رہا۔",
                "۲۵": "اور اَیسا ہُوا کہ اُس سے قام پَیدا ہُوا، اور قام نے اُس کی جگہ حُکم رانی سنبھالی؛ اور اُس نے اُنچاس برس حکُومت کی، اور اُس سے حِتّ پَیدا ہُوا؛ اور اُس سے اور بھی بیٹے اور بیٹیاں پَیدا ہُوئیں۔",
                "۲۶": "اور قَوم ایک بار پِھر پُورے مُلک میں پھیل گئی، اور رُویِ زمِین پر بدی دوبارہ بُہت زیادہ بڑھنے لگی، اور حِتّ پھر اُنھی پُرانے خُفیہ منصُوبوں کو اپنانے لگا، تاکہ اپنے باپ کو ہلاک کرے۔",
                "۲۷": "اور اَیسا ہُوا کہ اُس نے اپنے باپ کا تختہ اُلٹ دِیا، پَس اُس نے اُسے اپنی تلوار سے قتل کِیا؛ اور وہ اُس کی جگہ حُکم رانی کرنے لگا۔",
                "۲۸": "اور دوبارہ اُس سرزمین پر نبی اُن کے درمیان میں تَوبہ کی مُنادی کرنے آئے—تاکہ وہ خُداوند کی راہ تیار کریں ورنہ کُل رُویِ زمِین ملعُون ٹھہرائی جائے گی؛ ہاں، یعنی شدید کال پڑے گا، جِس میں اگر وہ تَوبہ نہیں کریں گے تو فنا کر دِیے جائیں گے۔",
                "۲۹": "اَلبتہ لوگوں نے نبیّوں کے کلام کا یقین نہ کِیا، بلکہ اُنھیں نِکال دِیا؛ اور بعض کو اُنھوں نے گڑھوں میں پھینکا اور ہلاک ہونے کے لیے چھوڑ دِیا۔ اور اَیسا ہُوا کہ اُنھوں نے یہ سب کام حِتّ بادِشاہ کے حُکم سے کِیے۔",
                "۳۰": "اور اَیسا ہُوا کہ اُس مُلک میں بڑا کال پڑنے لگا، اور اُس کال کے باعث لوگ تیزی سے ہلاک ہونے لگے، کیوں کہ رُویِ زمین پر کوئی بارش نہ ہُوئی تھی۔",
                "۳۱": "اور کُل رُویِ زمِین پر زہریلے سانپ آ نِکلے، اور کئی لوگوں کو ڈس لِیا۔ اور اَیسا ہُوا کہ اُن کے گلّے اُن سانپوں کے سامنے سے شُمالی مُلک کی طرف بھاگنے لگے، جِس کو نِیفی ضریملہ کے نام سے پُکارتے تھے۔",
                "۳۲": "اور اَیسا ہُوا کہ اُن میں سے کئی راہ میں ہی ہلاک ہُوئے؛ اِس کے باوجُود، کئی شُمالی مُلک کی طرف بھاگ گئے تھے۔",
                "۳۳": "اور اَیسا ہُوا کہ خُداوند نے سانپوں کو حُکم دِیا کہ وہ اب اُن کا تعاقب نہ کریں، بلکہ وہ راہ میں رُکاوٹ بن جائیں تاکہ لوگ وہاں سے گُزر نہ سکیں، تاکہ جو کوئی گُزرنے کی کوشش کرے تو زہریلے سانپ اُنھیں ڈس لیں۔",
                "۳۴": "اور اَیسا ہُوا کہ لوگوں نے جانوروں کے راستوں کا کھوج لگایا، اور جو راہ میں مرے پڑے تھے، اُن کے مُردہ جسموں کو نوچ نوچ کر کھاتے رہے جب تک کہ وہ سب کو کھا نہ چُکے تھے۔ اب جب لوگوں نے دیکھا کہ وہ یقیناً ہلاک ہوں گے تو وہ اپنی بدیوں سے تَوبہ کرنے اور خُداوند سے فریاد کرنے لگے۔",
                "۳۵": "اور اَیسا ہُوا کہ جب اُنھوں نے اپنے آپ کو خُداوند کے حُضُور اِس قدر فروتن کر لِیا تو اُس نے رُویِ زمِین پر مِینہ برسایا؛ اور لوگ پھر سے برومند ہونے لگے، اور شمالی عِلاقہ جات اور گردونواح کے سب مُلکوں میں پھل پَیدا ہونے لگے۔ اور خُداوند نے اُن پر اپنی قُدرت ظاہر کر کے اُنھیں قحط سے بچا لِیا۔"
            },
            "10": {
                "۱": "اور اَیسا ہُوا کہ شِظ جو حِتّ کی نسل سے تھا—پَس حِتّ اور اُس کا سارا گھرانا، سِوا شِظ کے قحط سے ہلاک ہو گیا تھا—پَس شِظ دِل برداشتہ لوگوں کی ہمت بڑھانے لگا۔",
                "۲": "اور اَیسا ہُوا کہ شِظ کو اپنے باپ دادا کی بربادی یاد تھی، اور اُس نے راست سلطنت قائم کی تھی؛ کیوں کہ اُسے یاد تھا کہ خُداوند نے یارد اور اُس کے بھائی کو اُس گہرے میں سے لانے کے لِیے کیا کیا کِیا تھا؛ اور وہ خُداوند کی راہوں پر چلا؛ اور اُس کے بیٹے اور بیٹیاں پَیدا ہُوئیں۔",
                "۳": "اور اُس کے بڑے بیٹے نے، جِس کا نام شِظ تھا، اُس کے خِلاف بغاوت کر دی؛ باوجُود اِس کے، شِظ ایک ڈاکو کے ہاتھوں مارا گیا، اِس کا سبب اُس کی بے تحاشا دولت تھی، جِس سے اُس کے باپ کو پِھر سے اِطمِینان مِلا۔",
                "۴": "اور اَیسا ہُوا کہ اُس کے باپ نے کُل رُویِ زمِین پر کئی شہر تعمیر کِیے، اور لوگ پھر کُل رُویِ زمِین پر پھیلنے لگے۔ اور شِظ نے بڑی طویل عُمر پائی؛ اور اُس سے ریپلاقش پَیدا ہُوا۔ اور وہ وفات پا گیا اور ریپلاقش اُس کی جگہ حُکم رانی کرنے لگا۔",
                "۵": "اور اَیسا ہُوا کہ ریپلاقش نے وہ کام نہ کِیا جو خُداوند کی نظر میں راست تھا، چُوں کہ اُس کی بُہت سی بیویاں اور حُرمیں تھیں، اور اُس نے آدمیوں کے کندھوں پر وہ بوجھ ڈالا جو ناقابلِ برادشت تھا؛ ہاں، اُس نے اُن پر نہایت زیادہ محصُول لگا دِیا تھا؛ اور اُس محصُول سے اُس نے بُہت سی وسِیع و عرِیض عِمارتیں تعمِیر کیں۔",
                "۶": "اور اُس نے اپنے لیے نہایت خُوب صُورت تخت بنوایا؛ اور اُس نے بُہت سے قید خانے بھی تعمیر کِیے، اور جو کوئی محصُول نہ ادا کرتا وہ اُسے قید خانہ میں ڈال دیتا؛ اور جو کوئی ادا کرنے کے قابل نہ ہوتا اُس کو بھی وہ قید خانہ میں ڈال دیتا؛ اور اُس نے حُکم دِیا کہ وہ اپنی کفالت کے لیے مُسلسل محنت و مُشقّت کرتے رہیں؛ اور جو کوئی کام کرنے سے اِنکار کرتا وہ اُس کی موت کا حُکم دے دیتا۔",
                "۷": "پَس اُس نے اپنے لیے سارا اعلیٰ و عُمدہ کام مُکمل کر لِیا، ہاں، یہاں تک کہ اُس نے قید خانہ میں اپنے عُمدہ سونے کو صاف کرایا؛ اور اُس نے قید خانہ میں ہر قِسم کا عُمدہ و نفِیس کام کرانے کا حُکم دِیا۔ اور اَیسا ہُوا کہ اُس نے اپنی حرام کاریوں اور مکرُوہات سے لوگوں کو ستایا۔",
                "۸": "اور جب وہ بیالیس برس کے عرصہ تک حُکم رانی کر چُکا تو لوگ اُس کے خِلاف بغاوت کے لیے اُٹھ کھڑے ہُوئے؛ اور اُس مُلک میں دوبارہ جنگ ہُوئی، اِس قدر شدِید کہ ریپلاقش مارا گیا، اور اُس کی نسل کو مُلک سے نِکال دِیا گیا۔",
                "۹": "اور اَیسا ہُوا کہ کئی برس بِیت جانے کے بعد، موریعنتن نے، (وہ ریپلاقش کی نسل سے تھا) نِکالے جانے والوں کی فَوج بنائی، اور لوگوں سے لڑائی کے لیے آگے بڑھا؛ اور اُس نے کئی شہروں پر غلبہ پا لِیا؛ اور جنگ نہایت شدِید ہو گئی، اور کئی برسوں تک جاری رہی؛ اور وہ سارے مُلک پر قابض ہو گیا، اور اپنے آپ کو سارے مُلک کا بادِشاہ مُقرر کر لِیا۔",
                "۱۰": "اور بادِشاہ بننے کے بعد اُس نے اپنے لوگوں کا بوجھ ہلکا کِیا، جِس سے اُس نے لوگوں کی نظر میں مقبُولِیت پائی، اور اُنھوں نے اُسے اپنا بادِشاہ بننے کے لیے مَسح کِیا۔",
                "۱۱": "اور اُس نے لوگوں کے ساتھ تو اِنصاف کِیا، لیکن اپنی بُہت ساری حرام کاریوں کے سبب سے اپنے ساتھ نہیں؛ پَس وہ خُداوند کی حُضُوری سے کاٹ ڈالا گیا۔",
                "۱۲": "اور اَیسا ہُوا کہ موریعنتن نے بُہت سے شہر تعمیر کِیے، اور اُس کے عہدِ حکُومت میں لوگ نہایت امیر ہو گئے تھے، ہر چند عِمارتوں کی تعمیر میں، اور سونے اور چاندی میں، اور غلہ اُگانے میں، اور گلّوں میں، اور ریوڑوں میں، اور ایسی چیزوں میں جِن میں اُنھیں شِفا عطا ہو گئی تھی۔",
                "۱۳": "اور موریعنتن نے نہایت طویل عُمر پائی، اور پھر اُس سے قِم پَیدا ہُوا؛ اور قِم نے اپنے باپ کی جگہ حُکم رانی سنبھالی؛ اور اُس نے آٹھ سال حکُومت کی، اور اُس کے باپ نے وفات پائی۔ اور اَیسا ہُوا کہ قِم نے راست بازی سے حُکم رانی کو نہ نِبھایا، پَس وہ خُداوند کا مقبُولِ نظر نہ رہا۔",
                "۱۴": "اور اُس کا بھائی اُس کے خِلاف بغاوت کے لیے اُٹھ کھڑا ہُوا، اِس وجہ سے اُس نے اُس کو اسیر بنا لِیا؛ اور اُس نے اپنے تمام ایّام اسیری میں گُزارے؛ اور اسیری میں ہی اُس سے بیٹے اور بیٹیاں پَیدا ہُوئیں، اور بڑھاپے میں اُس سے لاوی پَیدا ہُوا اور وہ وفات پا گیا۔",
                "۱۵": "اور اَیسا ہُوا کہ اپنے باپ کی وفات کے بعد لاوی نے بیالیس برس بامُشقّت اسیری میں گُزارے، اور اُسی مُلک کے بادِشاہ پر چڑھائی کر دی، جس وجہ سے وہ اُس سلطنت کا بادِشاہ بن بیٹھا۔",
                "۱۶": "اور اُس سلطنت پر قابض ہونے کے بعد اُس نے وہی کام کِیے جو خُدا کی نظر میں راست تھے؛ اور لوگ مُلک میں خُوش حال ہُوئے؛ اور وہ بڑی عُمر تک زندہ رہا، اور اُس سے بیٹے اور بیٹیاں پَیدا ہُوئیں؛ اور قورم بھی پَیدا ہُوا، جسے اُس نے اپنی جگہ بادِشاہ بننے کے لیے مَسح کِیا۔",
                "۱۷": "اور اَیسا ہُوا کہ قورم نے اپنے تمام ایّام میں وہی کِیا جو خُداوند کی نظر میں مقبُول تھا؛ اور اُس سے بُہت سے بیٹے اور بیٹیاں پَیدا ہُوئیں؛ اور جب وہ خاصی طویل عُمر گُزار چُکا تو وفات پا گیا، یعنی دُنیا کی باقی ماندہ چیزوں کی طرح؛ اور اُس کی جگہ قِس نے حُکم رانی سنبھالی۔",
                "۱۸": "اور اَیسا ہُوا کہ قِس بھی وفات پا گیا، اور اُس کی جگہ لِب نے حُکم رانی سنبھالی۔",
                "۱۹": "اور اَیسا ہُوا کہ لِب نے بھی وہی راست کام کِیے جو خُداوند کی نظر میں مقبُول تھے۔ اور لِب کے دِنوں میں زہریلے سانپ ہلاک کر دِیے گئے تھے۔ اِس لیے وہ مُلک کے لوگوں کے لیے، خوراک کا شکار کرنے کے واسطے جنوبی علاقہ میں گئے، کیوں کہ یہ علاقہ جنگل کے جانوروں سے بھرا ہُوا تھا۔ اور لِب خُود بھی بُہت بڑا شکاری بن گیا۔",
                "۲۰": "اور اُنھوں نے اُس مُلک کے ساتھ ساتھ تنگ خاکنائے کے پاس اُس جگہ کے نزدیک بڑا شہر تعمِیر کِیا، جہاں سَمُندر اُس مُلک کو تقِسیم کرتا تھا۔",
                "۲۱": "اور اُنھوں نے جنُوبی مُلک کا جنگل شِکار گاہ کے لیے مخصُوص کر دِیا۔ اور شِمال کے مُلک کی ساری رُویِ زمِین باشندوں سے بھر گئی۔",
                "۲۲": "اور وہ نہایت محنتی تھے، اور اُنھوں نے ایک دُوسرے کے ساتھ خریدو فروخت اور تجارت کی، تاکہ وہ نفع حاصل کریں۔",
                "۲۳": "اور اُنھوں نے ہر قِسم کی کچ دھات کا کام کِیا، اور اُنھوں نے سونے، اور چاندی، لوہے، اور پِیتل، اور ہر قِسم کی دھات کو بنایا؛ اور اُنھوں نے اُس کو زمِین میں سے نِکالا؛ پَس، اُنھوں نے سونے، اور چاندی، اور لوہے، اور پیتل کی کچ دھاتیں نِکالنے کے لیے مٹی کے بڑے بڑے ڈھیر لگا دِیے۔ اور اُنھوں نے ہر قِسم کے عُمدہ کام کو مُہارت سے کِیا۔",
                "۲۴": "اور اُن کے پاس ہر قِسم کا ریشمی، اور مہین کتانی کپڑا تھا؛ اور وہ ہر قِسم کا کپڑا بُنتے تھے، تاکہ وہ اپنی برہنگی کو ڈھانپ سکیں۔",
                "۲۵": "اور اُنھوں نے زمِین کو کاشت کرنے کے لیے ہر قِسم کے اوزار بنائے، ہر چند ہل چلانے اور بیج بونے، اور کاٹنے اور کھودنے، اور فصل گاہنے کے لیے بھی۔",
                "۲۶": "اور اُنھوں نے ہر اُس قِسم کے اوزار بنائے جِن کی مدد سے وہ اپنے جانوروں سے کام لیتے تھے۔",
                "۲۷": "اور اُنھوں نے ہر قِسم کے جنگی ہتھیار بنائے۔ اور اُنھوں نے ہر قِسم کی کاری گری کے نہایت عُمدہ کام کِیے تھے۔",
                "۲۸": "اور اُن سے بڑھ کر کوئی اور قَوم کبھی اِس قدر مُبارک نہ ٹھہری تھی، اور خُداوند کے ہاتھ سے کبھی اِس قدر خُوش حال نہ ہُوئی تھی۔ اور وہ اُس مُلک میں تھے جو باقی سب مُلکوں سے زیادہ پسندِیدہ تھا، پَس یہ خُداوند کا فرمان تھا۔",
                "۲۹": "اور اَیسا ہُوا کہ لِب کئی برسوں تک زندہ رہا، اور اُس سے بیٹے اور بیٹیاں پَیدا ہُوئیں؛ اور اُس سے عیرتم بھی پَیدا ہُوا۔",
                "۳۰": "اور اَیسا ہُوا کہ عیرتم اپنے باپ کی جگہ حُکم رانی کرنے لگا۔ اور جب عیرتم چوبیس برس تک حکُومت کر چُکا، تو دیکھو، اُس سے سلطنت لے لی گئی۔ اور اُس نے کئی برس بامُشقّت اسِیری میں کاٹے، ہاں، یعنی اپنی عُمر کے باقی ماندہ تمام ایّام۔",
                "۳۱": "اور اُس سے حِتّ پَیدا ہُوا، اور حِتّ نے اپنے تمام ایّام اسیری میں گُزارے۔ اور حِتّ سے ہارُون پَیدا ہُوا، اور ہارُون نے اپنی ساری عُمر اسیری میں کاٹی؛ اور اُس سے عمنی جد پَیدا ہُوا، اور عمنی جد بھی اپنے تمام ایّام اسیری میں رہا؛ اور اُس سے کوری عنتم پَیدا ہُوا، اور کوری عنتم نے اپنے تمام ایّام اسیری میں کاٹے؛ اور اُس سے قام پَیدا ہُوا۔",
                "۳۲": "اور اَیسا ہُوا کہ قام نے آدھی سلطنت پر قبضہ جما لِیا۔ اور اُس نے آدھی سلطنت پر بیالیس برس حکُومت کی؛ اور وہ، عمجد، بادِشاہ کے خِلاف لڑنے گیا، اور وہ کئی برسوں تک لڑتے رہے، اِسی دوران میں قام نے عمجد کو مغلُوب کر لیا، اور باقی ماندہ سلطنت پر بھی اِختیار پا لِیا۔",
                "۳۳": "اور قام کے دِنوں میں اُس مُلک میں ڈاکو سر اُٹھانے لگے؛ اور اُنھوں نے قدیم لوگوں کی طرح قَسمیں کھا کر وہی پُرانے منصُوبوں کو اپنایا، اور ایک بار پھر سلطنت کو تباہ کرنے کی کوشش کرنے لگے۔",
                "۳۴": "اب قام نے اُن سے بڑی لڑائی لڑی؛ تو بھی، وہ اُن کے خِلاف جِیت نہ پایا۔"
            },
            "11": {
                "۱": "اور قام کے دِنوں میں کئی نبی آئے، اور اُس عظیم اُلشان قَوم کی تباہی کی بابت پیشین گوئی کی تھی سِوا اِس کے کہ وہ تائب ہو، اور خُداوند کی طرف رجُوع لائے، اور اپنی قتل و غارت اور بدکاری سے باز آئے۔",
                "۲": "اور اَیسا ہُوا کہ قَوم نے نبیوں کو رَدّ کِیا، اور وہ پناہ کی خاطر قام کے پاس بھاگ گئے، کیوں کہ لوگ اُن کو ہلاک کرنے کے خوا ہاں تھے۔",
                "۳": "اور اُنھوں نے قام کے سامنے کئی باتوں کی نبوت کی؛ اور اپنی زِندگی کے باقی تمام ایّام میں اُس نے برکت پائی۔",
                "۴": "اور اُس نے کافی لمبی عُمر پائی تھی، اور اُس سے شبلوم پَیدا ہُوا؛ اور شبلوم نے اُس کی جگہ حُکم رانی سنبھالی۔ اور شبلوم کے بھائی نے اُس کے خِلاف بغاوت کر دی، اور سارے مُلک میں بڑی شدِید جنگ شرُوع ہو گئی۔",
                "۵": "اور اَیسا ہُوا کہ شبلوم کے بھائی نے اُن سب نبیوں کو ہلاک کرنے کا حُکم دِیا جو قَوم کی تباہی کی پیشین گوئیاں کرتے تھے؛",
                "۶": "اور اُس سارے مُلک میں بڑی مُصیبت برپا تھی، کیوں کہ اُنھوں نے گواہی دی تھی کہ مُلک پر بڑی لعنت نازل ہو گی، اور قَوم پر بھی، اور اُن کے ہاں بڑی شدِید تباہی و بربادی برپا ہو گی، اَیسی شدِید کہ اُس سے پہلے رُویِ زِمین پر کبھی برپا نہ ہُوئی تھی، اور اُن کی ہڈیاں مٹی کے ڈھیروں کی مانِند رُویِ زمِین پر ہوں گی، سِوا اِس کے کہ وہ اپنی بدیوں سے تَوبہ کریں۔",
                "۷": "اور اُنھوں نے خُداوند کی آواز پر کان نہ لگایا، اِس کا سبب اُن سُفلی سازِشیں تھیں؛ پَس، سارے مُلک میں جنگیں اور جھگڑے برپا ہونے لگے، اور مُہلک وبائیں اور بڑے بڑے کال پڑنے لگے، اِس قدر شدِید کہ بُہت زیادہ تباہی و بربادی آ پڑی، اَیسی کہ رُویِ زمِین پر پہلے کسی نے نہ دیکھی ہو گی؛ اور یہ سب کُچھ شبلوم کے دِنوں میں ہُوا۔",
                "۸": "اور لوگ اب اپنی سِیہ کاریوں سے تَوبہ کرنے لگے؛ اور جِس قدر وہ تائب ہوتے خُداوند اُسی قدر اُن پر رحم کرتا۔",
                "۹": "اور اَیسا ہُوا کہ شبلوم قتل کر دِیا گیا، اور سیت کو اسِیر کر لِیا گیا، اور اپنی ساری عُمر اسیری میں کاٹی۔",
                "۱۰": "اور اَیسا ہُوا کہ اُس کے بیٹے، آحاہ، نے سلطنت سنبھالی؛ اور اُس نے تاحیات لوگوں پر حکُومت کی۔ اور وہ اپنے ایّام میں ہر قِسم کی سِیہ کاری کا مُرتکب ہُوا، جِس کی وجہ سے وہ بڑی خُون ریزی کا سبب بنا؛ اور تھوڑے تھے اُس کے ایّام۔",
                "۱۱": "اور ایتام، آحاہ کی نسل سے ہونے کی وجہ سے، سلطنت کا وارِث بنا؛ اور اُس نے بھی اپنے ایّام میں وہی کِیا جو بُرا تھا۔",
                "۱۲": "اور اَیسا ہُوا کہ ایتام کے دِنوں میں بُہت سے نبی آئے، اور دوبارہ لوگوں میں نبُّوت کی؛ ہاں، اُنھوں نے نبُّوت کی تھی کہ خُداوند اُنھیں رُویِ زمِین پر سے بالکل فنا کر دے گا سِوا اِس کے کہ وہ اپنے گُناہوں سے تَوبہ کر لیں۔",
                "۱۳": "اور اَیسا ہُوا کہ لوگوں نے اپنے دِلوں کو سخت کر لِیا، اور اُن کی باتوں پر کان نہ لگایا؛ اور نبِیوں نے ماتم کِیا اور اُن لوگوں کے ہاں سے چلے گئے۔",
                "۱۴": "اور اَیسا ہُوا کہ ایتام نے اپنی ساری عُمر بدکاری سے عدالت کی تھی؛ اور اُس سے مورون پَیدا ہُوا۔ اور اَیسا ہُوا کہ مورون اُس کی جگہ حکُومت کرنے لگا؛ اور مورون نے وہی کام کِیے جو خُداوند کی نظر میں شرارت تھے۔",
                "۱۵": "اور اَیسا ہُوا کہ اُس خُفیہ سازش کے باعث جو اِقتدار اور نفع کی خاطر قائم ہُوئی تھی، لوگوں میں بغاوت اُٹھی؛ اور بدکاری میں زور آور شخص اُن کے درمیان میں برپا ہُوا، اور وہ مورن پر حملہ آور ہُوا، جِس میں اُس نے آدھی سلطنت چھین لی؛ اور وہ کئی برسوں تک آدھی سلطنت پر قابض رہا۔",
                "۱۶": "اور اَیسا ہُوا کہ مورون نے اُسے شکست دی، اور دوبارہ سلطنت لے لی۔",
                "۱۷": "اور اَیسا ہُوا کہ ایک اور قَوی شخص برپا ہُوا؛ اور وہ یارد کے بھائی کی نسل سے تھا۔",
                "۱۸": "اور اَیسا ہُوا کہ اُس نے مورون کو شکست دی اور سلطنت پر قابض ہو گیا؛ پَس، مورون نے اپنی باقی ماندہ ساری عُمر اسیری میں گُزاری؛ اور اُس سے کوری عنتر پَیدا ہُوا۔",
                "۱۹": "اور اَیسا ہُوا کہ کوری عنتر نے اپنے تمام ایّام اسِیری میں گُزارے۔",
                "۲۰": "اور کوری عنتر کے دِنوں میں بھی بُہت سارے نبی آئے، اور ارفع و اعلیٰ باتوں کی پیشین گوئیاں کی تھیں، اور لوگوں میں تَوبہ کی مُنادی کی، اور سِوا اِس کے کہ وہ تائب ہوں خُداوند خُدا اُنھیں بالکل فنا کرنے کے لیے سزاوار ٹھہرائے گا۔",
                "۲۱": "اور کہ خُداوند خُدا ایک اور قَوم کو اِس مُلک پر قبضہ کرنے کے لیے بھیجے گا یا لائے گا، اپنی قُدرت کے وسِیلہ سے، اُسی طرح جِس طرح وہ اُن کے باپ دادا کو یہاں لایا تھا۔",
                "۲۲": "اور اُنھوں نے اپنے خُفیہ ٹولے اور گھناؤنی مکروہات کے باعث، نبیّوں کی ساری باتوں کو رَد کر دِیا۔",
                "۲۳": "اور اَیسا ہُوا کہ کوری عنتر سے عِیتر پَیدا ہُوا، اور اپنی زِندگی کے تمام ایّام، اسیری میں گُزار کر مر گیا۔"
            },
            "12": {
                "۱": "اور اَیسا ہُوا کہ کوری عنتر کے دَور میں ہی عِیتر کے ایّام تھے؛ اور کوری عنتر سارے مُلک کا بادِشاہ تھا۔",
                "۲": "اور عِیتر خُداوند کا نبی تھا؛ پَس عِیتر کوری عنتر کے دَور میں برپا ہُوا، اور لوگوں میں نبُّوت کرنے لگا، پَس اُسے خُداوند کے رُوح کے سبب سے جو اُس میں تھا، روکا نہیں جا سکتا تھا۔",
                "۳": "پَس وہ طلُوعِ آفتاب سے لے کر، غُرُوبِ آفتاب تک مُنادی کرتا، لوگوں کو خُدا پر اِیمان لانے کی تلقِین کرتا تاکہ تَوبہ کریں ورنہ وہ ہلاک ہوں جائیں گے، اور اُن سے کہتا کہ اِیمان کے وسِیلہ سے ہی ساری باتوں کی تکمیل ہوتی ہے—",
                "۴": "پَس، جو کوئی خُدا پر اِیمان لاتا ہے یقِیناً افضل جہان کی اُمِّید کر سکتا ہے، ہاں، یعنی خُدا کے دہنے ہاتھ والا جہان، جِس کی اُمِّید اِیمان کے وسِیلہ سے ملتی ہے، اِنسان کی جان کا لنگر بنتی ہے، جو اُنھیں پُر یقِین اور ثابت قدم بناتا ہے، ہمیشہ نیکی کے کاموں سے لبریز رہتا ہے، خُدا کو جلال دینے کی ہدایت دیتا ہے۔",
                "۵": "اور اَیسا ہُوا کہ عِیتر نے لوگوں میں اعلیٰ اور ارفع باتوں کی نبُّوت کی، جِس کا اُنھوں نے یقِین نہ کِیا، کیوں کہ اُنھوں نے وہ دیکھی نہ تھیں۔",
                "۶": "اور اب، مَیں، مرونی، اِن باتوں کی بابت کُچھ کہنا چاہتا ہُوں؛ مَیں دُنیا کو بتانا چاہتا ہُوں کہ اِیمان وہ باتیں ہیں جِن کی اُمِّید کی گئی ہے اور اَن دیکھی ہیں؛ پَس، بحث و تکرار نہ کرو کیوں کہ تُم دیکھ نہیں پاتے، پَس اِن باتوں کا ثبُوت اُس وقت تک نہیں پاتے جب تک تُمھارے اِیمان کا اِمتحان نہیں ہو جاتا۔",
                "۷": "پَس اِیمان کے وسِیلہ سے ہی مسِیح مُردوں میں سے جی اُٹھنے کے بعد ہمارے باپ دادا پر ظاہر ہُوا؛ اور جب تک وہ اُس پر ایمان نہ لائے اُس نے اپنے آپ کو اُن پر ظاہر نہ کِیا؛ پَس، ضرُور تھا کہ بعض اُس پر اِیمان لاتے، کیوں کہ اُس نے دُنیا پر اپنے آپ کو ظاہر نہ کِیا۔",
                "۸": "بلکہ اِنسان کے اِیمان ہی کے باعث اُس نے اپنے آپ کو دُنیا پر ظاہر کِیا، اور باپ کے نام کو جلال دِیا، اور راہ تیار کی تاکہ اُس سے دُوسرے بھی آسمانی نعمتوں میں شریک ہوں، تاکہ وہ اُن باتوں کی اُمِّید رکھیں جو اُنھوں نے نہیں دیکھیں۔",
                "۹": "پَس، تُم بھی اُمِّید رکھو، اور نعمت میں شریک ہو، اگر تُم فقط اِیمان لاتے ہو۔",
                "۱۰": "دیکھو یہ اِیمان ہی سے تھا کہ وہ جو قدِیم زمانہ میں تھے خُدا کے پاک طریق کے مُطابق چُنے گئے۔",
                "۱۱": "پَس، اِیمان ہی سے مُوسیٰ کی شریعت عطا کی گئی تھی۔ لیکن خُدا نے اپنے بیٹے کی نعمت کے وسِیلہ سے زیادہ افضل راہ تیار کی؛ اور اِیمان ہی سے یہ پُوری ہُوئی ہے۔",
                "۱۲": "پَس اگر بنی آدم میں اِیمان نہ ہو تو خُدا اُن کے درمیان میں کوئی مُعجزہ نہیں کر سکتا؛ پَس، جب تک وہ اُس پر اِیمان نہیں لاتے وہ اپنے آپ کو اُن پر ظاہر نہیں کرتا۔",
                "۱۳": "دیکھو، ایلما اور امیولک کا اِیمان ہی تھا جِس نے قید خانہ کو زمِین بوس کر دِیا۔",
                "۱۴": "دیکھو، نِیفی اور لِحی کا اِیمان ہی تھا جِس نے بنی لامن میں تبدیلی برپا کی تھی، کہ اُنھیں آگ کے ساتھ اور رُوحُ القُدس کے ساتھ بپتِسما دِیا گیا تھا۔",
                "۱۵": "دیکھو، عمون اور اُس کے بھائیوں کا اِیمان ہی تھا جِس نے بنی لامن کے درمیان میں اِس قدر عظِیم اُلشان مُعجزہ رُونما کِیا۔",
                "۱۶": "ہاں، اور یعنی وہ سب جِنھوں نے مُعجزے دِکھائے، اِیمان ہی سے دِکھائے، یعنی وہ سب جو مسِیح سے پہلے تھے اور وہ سب بھی جو بعد میں آئے۔",
                "۱۷": "اور اِیمان ہی سے تھا کہ تین شاگردوں کو وعدہ دِیا گیا کہ وہ موت کا مزہ نہ چکھیں گے؛ اور اُنھیں یہ وعدہ تب تک نہ دِیا گیا جب تک وہ اِیمان نہ لے آئے۔",
                "۱۸": "اور نہ کسی نے اُس وقت تک کوئی مُعجزہ دِکھایا جب تک وہ اِیمان نہ لے آیا؛ پَس پہلے وہ خُدا کے بیٹے پر اِیمان لائے۔",
                "۱۹": "اور بُہتیرے تھے جِن کا اِیمان اِس قدر مضبُوط تھا، یعنی مسِیح کے آنے سے پہلے ہی، جِنھیں درِ پردہ رکھا نہیں جا سکتا تھا، بلکہ درحقیقت اُنھوں نے اپنی آنکھوں سے وہ باتیں دیکھیں جِن کو چشمِ اِیمانی ہی سے دیکھ پائے تھے، اور وہ خُوش تھے۔",
                "۲۰": "اور دیکھو، ہم اِس نوِشتہ میں دیکھ چُکے ہیں کہ اُن میں سے ایک یارد کا بھائی تھا؛ پَس اُس کا اِیمان خُدا پر اِس قدر پُختہ تھا کہ جب خُدا نے اپنی اُنگلی بڑھائی، تو وہ اُس کلام کی بدولت جو اُس نے اُس سے کِیا، وہ کلام جو اُس نے ایمان ہی سے پایا تھا، اُسے یارد کے بھائی کی نظروں سے چُھپا نہ سکا۔",
                "۲۱": "اور یارد کے بھائی نے اُنگشتِ خُداوندی کو دیکھنے کے بعد، اُس وعدے کے سبب سے جو یارد کے بھائی نے اِیمان ہی سے پایا تھا، خُداوند اُس سے کوئی چیز چُھپا نہ سکا، پَس اُس نے اُسے تمام چِیزیں دِکھائیں، کیوں کہ اُسے مزید درِ پردہ رکھا نہیں جا سکتا تھا۔",
                "۲۲": "اور اِیمان ہی سے میرے باپ دادا نے وہ وعدہ پایا کہ یہ نوِشتے غیر قَوموں کے ذریعے سے اُن کے بھائیوں پر ظاہر کِیے جائیں گے؛ پَس خُداوند، ہاں، یعنی یِسُوع مسِیح نے مُجھے حُکم دِیا ہے۔",
                "۲۳": "اور مَیں نے اُس سے کہا: خُداوند، غیر قَومیں اِن باتوں کو ہنسی میں اُڑائیں گی، کیوں کہ لِکھنے میں ہم کم زور ہیں؛ پَس خُداوند تُو نے ہمیں اِیمان ہی سے کلام کرنے میں قادِر بنایا ہے، لیکن تُو نے ہمیں لِکھنے میں قادِر نہیں بنایا؛ پَس تُو نے اِس ساری قَوم کو بڑا قادِراُلکلام بنایا ہے، اُس رُوحُ القُدس کے وسِیلہ سے جو تُو نے اُنھیں عطا کِیا ہے۔",
                "۲۴": "اور تُو نے ہمیں لِکھنے کی قُدرت عطا کی ہے لیکن تھوڑی، اِس کا سبب ہمارے ہاتھوں کا ٹیڑھا پن ہے۔ دیکھ، تُو نے ہمیں یارد کے بھائی کی طرح لِکھنے کی قُدرت عطا نہیں کی ہے، کیوں کہ تُو نے اُس کو اَیسی قُدرت عطا کی تھی کہ جو باتیں اُس نے لکھیں اِس قدر زور اثر تھیں جِس قدر تُو زور آور ہے، تاکہ اِنسان اُنھیں پڑھ کر مغلُوب ہو جائیں۔",
                "۲۵": "تُو نے ہمارے کلام کو بھی پُر اثر اور پُر زور بنا دِیا ہے، یہاں تک کہ ہم اُنھیں بھی لِکھ نہیں سکتے؛ پَس، جب ہم لکھتے ہیں تو ہمیں اپنی کم زوری دِکھائی دیتی ہے، اور اپنے بے ترتیب لفظوں کے باعث ٹھوکر کھاتے ہیں؛ اور مَیں ڈرتا ہُوں کہیں غیر قَومیں ہماری باتوں کا ٹھٹھا نہ اُڑائیں۔",
                "۲۶": "اور جب مَیں یہ کہہ چُکا، تو خُداوند مُجھ سے ہم کلام ہُوا، فرمایا: احمق ٹھٹھا اُڑاتے ہیں، لیکن وہ ماتم کریں گے؛ اور فروتنوں کے لیے میرا فضل کافی ہے، لہٰذا وہ تُمھاری کم زوری سے کوئی فائدہ نہ اُٹھائیں گے۔",
                "۲۷": "اور اگر اِنسان میری طرف رُجُوع لائیں تو مَیں اُن پر اُن کی کم زوری ظاہر کرُوں گا۔ مَیں اِنسان کو کم زوری دیتا ہُوں تاکہ وہ فروتن بنیں؛ اور میرا فضل اُن سب اِنسانوں کے لیے کافی ہے جو اپنے آپ کو میرے حُضُور فروتن بناتے ہیں؛ پَس اگر وہ اپنے آپ کو میرے حُضُور فروتن بنائیں، اور مُجھ پر اِیمان لائیں، تو مَیں کم زوریوں کو اُن کے واسطے قُوّت بنا دُوں گا۔",
                "۲۸": "دیکھ، مَیں غیر قوموں پر اُن کی کم زوری ظاہر کرُوں گا، اور مَیں اُن پر ظاہر کرُوں گا کہ اِیمان، اُمِّید اور محبّت میری طرف لاتی ہیں—جو راست بازی کا سرچشمہ ہے۔",
                "۲۹": "اور مُجھ، مرونی، کو یہ باتیں سُن کر، تسلی ہُوئی، اور کہا: اَے خُداوند، تیری راست مرضی پُوری ہو گی، کیوں کہ مَیں جانتا ہُوں کہ تُو بنی آدم کو اُن کے اِیمان کے مُوافق عطا کرتا ہے؛",
                "۳۰": "پَس یارد کے بھائی نے کوہِ زرین کو کہا، ہٹ جا—اور وہ ہٹا دِیا گیا۔ اور اگر اُس کا اِیمان نہ ہوتا تو وہ نہ ہٹتا؛ پَس تُو لوگوں کے اِیمان کے مُوافِق اُن کو عطا کرتا ہے۔",
                "۳۱": "پَس تُو نے اپنے شاگردوں پر اپنے آپ کو یُوں ظاہر کِیا؛ پَس جب وہ ایمان لے آئے تھے، اور تیرے نام سے کلام کرنے لگے تھے، تب تُو نے بڑی قُدرت کے ساتھ اپنے آپ کو اُن پر ظاہر کِیا۔",
                "۳۲": "اور مُجھے بھی یاد ہے کہ تُو نے فرمایا ہے کہ تُو نے اِنسان کے لیے مسکن تیار کِیا ہے، ہاں، یعنی اپنے باپ کے اُن مکانوں میں، جِس سے اِنسان کو زیادہ افضل اُمِّید مِل پائے گی؛ پَس لازم ہے اِنسان اُمِّید رکھے، ورنہ وہ اُس جگہ میراث نہیں پا سکتا جو تُو نے تیار کی ہے۔",
                "۳۳": "اور پھر، مُجھے یاد ہے کہ تُو نے یہ بھی فرمایا کہ تُو دُنیا سے محبّت رکھتا ہے، یہاں تک کہ دُنیا کے لیے اپنی جان دے دیتا ہے، اور تُو اِس کو پِھر لے لیتا ہے تاکہ بنی آدم کے لیے جگہ تیار کرے۔",
                "۳۴": "اور اب مَیں جانتا ہُوں کہ یہ محبّت جو تُو بنی آدم کے لیے رکھتا ہے عِشق ہے؛ پَس، جب تک اِنسان میں عِشق نہ ہو گا وہ اُس مسکن کا وارِث نہ بن سکے گا جو تُو نے اپنے باپ کے مکانوں میں تیار کِیا ہے۔",
                "۳۵": "پَس، مُجھے اِس بات سے معلُوم ہو گیا ہے جو تُو نے فرمائی ہے، کہ ہماری کم زوریوں کی وجہ سے اگر غیر قَوموں میں محبّت نہ ہو تو تُو اُن کو آزمائے گا، اور اُن کا توڑا لے گا، ہاں، یعنی وہ جو اُنھیں دِیا گیا ہے، اور اُنھیں عطا کرے گا، جن کے پاس کثرت سے ہو گا۔",
                "۳۶": "اور اَیسا ہُوا کہ مَیں نے خُداوند سے اِلتجا کی کہ وہ غیر قَوموں پر فضل کرے، تاکہ اُن میں محبّت ہو۔",
                "۳۷": "اور اَیسا ہُوا کہ خُداوند نے مُجھ سے کہا: اگر اُن میں محبّت نہیں تو اِس سے تُجھے پریشان ہونے کی ضرُورت نہیں، تُو وفادار رہا ہے؛ پَس، تیری پوشاک پاک کر دی جائے گی۔ اور چُوں کہ تُو نے اپنی کم زوری پہچان لی ہے لہٰذا تُو زور آور بنایا جائے گا، یعنی اُس مسکن میں قیام کرنے کے واسطے جو مَیں نے باپ کے مکانوں میں تیار کِیا ہے۔",
                "۳۸": "اور اب مَیں، مرونی، غیر قَوموں کو اُس وقت تک الوداع کہتا ہُوں، ہاں، اور اپنے بھائیوں کو بھی جِن سے مَیں محبّت کرتا ہُوں، جب تک ہم مسِیح کے تختِ عدالت کے حُضُور نہیں ملتے، جہاں، کُل بنی نوع آدم جانیں گے کہ میری پوشاک تُمھارے خُون سے داغ دار نہیں ہے۔",
                "۳۹": "اور تب تُم جانو گے کہ مَیں نے یِسُوع کو دیکھا ہے، اور کہ اُس نے مُجھ سے رُو بہ رو کلام کِیا ہے، اور کہ اُس نے بڑی شفقت سے مُجھے بتایا، بالکل اُسی طرح جَیسے کوئی اِنسان دُوسرے اِنسان کو اِن باتوں کی بابت اپنی زبان میں بتاتا ہے؛",
                "۴۰": "اور صِرف چند ایک باتیں مَیں نے لِکھی ہیں، کیوں کہ مَیں لِکھنے میں کم زور ہُوں۔",
                "۴۱": "اور اب، مَیں تُمھیں کہتا ہُوں کہ اُس یِسُوع کے مُشتاق رہو جِس کی بابت نبّیوں اور رسُولوں نے لِکھا ہے، تاکہ خُدا باپ، اور خُداوند یِسُوع مسِیح، اور رُوحُ القُدس کا فضل جو اُن کی گواہی دیتا ہے، تُم میں ابدُالآباد بسا رہے۔ آمین۔"
            },
            "13": {
                "۱": "اور اب مَیں، مرونی، اُن لوگوں کی ہلاکت کے مُتعلق اپنے نوِشتہ کو مُکمل کرنے کی طرف بڑھتا ہُوں، جِن لوگوں کی بابت مَیں اب تک لِکھتا رہا ہُوں۔",
                "۲": "پَس دیکھو، اُنھوں نے عِیتر کی ساری باتوں کو رَد کر دِیا؛ پَس اُس نے اُن کو بنی نوع اِنسان کی پَیدایش سے لے کر ساری باتیں سچّ سچّ بتا دیں؛ یہ کہ اِس مُلک کی سطح پر سے پانی اُترنے کے بعد یہ دُوسرے سارے مُلکوں سے زیادہ پسندِیدہ مُلک بن گیا تھا؛ خُداوند کا چُنِیدہ مُلک؛ پَس خُداوند چاہتا ہے کہ وہ سارے اِنسان جو اِس مُلک میں بسیں اُس کی خدمت کریں؛",
                "۳": "اور کہ نئے یروشلیم کی جگہ یہی تھی، جِس نے آسمان سے اُترنا ہے، اور خُداوند کی پاک عِبادت گاہ ہے۔",
                "۴": "دیکھو، عِیتر نے مسِیح کے ایّام دیکھے، اور اُس نے اُس مُلک میں نئے یروشلیم کی بابت کلام کِیا۔",
                "۵": "اور اُس نے اِسرائیل کے گھرانے کی بابت بھی کلام کِیا، اور یروشلیم کی بابت بھی جہاں سے لحی نے وارد ہونا ہے—اِس کے بعد یہ تباہ و برباد کِیا جائے گا پِھر یہ دوبارہ تعمِیر کِیا جائے گا، خُداوند کے واسطے مُقدّس شہر؛ پَس، یہ نیا یروشلیم نہ ہوگا چُوں کہ یہ قدیم زمانہ سے چلا آ رہا تھا؛ بلکہ اِس کو دوبارہ تعمیر کِیا جانا ہے، اور خُداوند کا مُقدّس شہر بننا ہے؛ اور اِس کو اِسرائِیل کے گھرانے کے واسطے تعمیر کِیا جانا ہے—",
                "۶": "اور کہ نئے یروشلیم کو اِس مُلک میں تعمِیر کِیا جانا ہے، یُوسف کی نسل کے بقیہ کے واسطے، پَس اِس سرزمین پر نیا یروشلیم، تعمیر ہو گا، پَس وہ چِیزیں اِسی کی علامت ہیں۔",
                "۷": "پَس جِس طرح یُوسف اپنے باپ کو مُلکِ مِصر میں لایا، یہاں تک کہ وہیں پر اُس کا اِنتقال ہُوا؛ پَس خُداوند یُوسف کی اَولاد کے بقیہ کو مُلک یروشلیم سے نِکال لایا تاکہ وہ یُوسف کی نسل پر رحیم و کریم ہو تاکہ وہ ہلاک نہ ہوں، یعنی جَیسے وہ یُوسف کے باپ کے لیے رحیم و کریم تھا تاکہ وہ ہلاک نہ ہو۔",
                "۸": "پَس، یُوسف کے گھرانے کے بقیہ کو اِس مُلک میں بسایا جائے گا؛ اور یہ اُن کی میراث کی سرزمین ہو گی؛ اور وہ خُداوند کے واسطے مُقدّس شہر تعمیر کریں گے، قدیم یروشلیم کی مانِند؛ اور آخِرت کے آنے تک وہ پِھر کبھی پراگندہ نہ ہوں گے، جب زمِین جاتی رہے گی۔",
                "۹": "اور پِھر نیا آسمان اور نئی زمِین ہو گی؛ اور وہ پُرانی کی مانِند ہوں گے، جب کہ پُرانی جاتی رہیں گی، اور سب چیزیں نئی ہو جائیں گی۔",
                "۱۰": "اور پِھر نیا یروشلیم قائم کِیا جاتا ہے؛ اور مُبارک ہیں وہ جو اِس میں بستے ہیں، پَس یہ وہ ہیں جن کے جامے بَرہ کے خُون سے سفید کِیے گئے ہیں؛ اور یہ وہ ہیں جو یُوسف کی نسل کے بقیہ میں شُمار کِیے گئے ہیں، جو اِسرائیل کے گھرانے کے تھے۔",
                "۱۱": "اور پھر پُرانا یروشلیم؛ اور اُس کے مکین بھی قائم کِیے جائیں گے، مبارک ہیں وہ، پَس وہ برّہ کے خُون میں دھوئے گئے ہیں؛ اور یہ وہ ہیں جو پراگندہ ہُوئے تھے اور زمِین کے چاروں کونوں، اور شِمالی مُلکوں سے اِکٹھے کِیے گئے تھے، اور اُس عہد کو پُورا کرنے میں شریک ہیں، جو خُدا نے اُن کے باپ اَبرہام سے باندھا تھا۔",
                "۱۲": "اور جب یہ باتیں پُوری ہوں، تو وہ نوشتہ پُورا ہو گا جو فرماتا ہے؛ وہ جو اَوّل تھے، وہ آخِر ہوں گے؛ اور وہ جو آخِر تھے، وہ اَوّل ہوں گے۔",
                "۱۳": "اور مَیں مزید لِکھنے کو تھا، لیکن مُجھے روک دِیا گیا؛ اَلبتہ عِیتر کی نبُّوتیں نِرالی اور ارفع تھیں، لیکن اُنھوں نے اُس کو حقیر جانا، اور اُسے نِکال دِیا؛ اور وہ دِن کے وقت اپنے آپ کو چٹان کی غار میں چُھپا کر رکھتا، اور رات کو وہ اُن چیزوں کو دیکھنے کے لیے نِکل آتا جو لوگوں پر نازِل ہونے والی تھیں۔",
                "۱۴": "اور اُس نے چٹان کی غار میں بسیرے کے دوران میں اِس نوِشتہ کے بقیہ حِصّہ کو مُکمل کِیا، اُس تباہی کو دیکھتے ہُوئے جو رات کے وقت اُن لوگوں پر آئی تھی۔",
                "۱۵": "اور اَیسا ہُوا کہ اُسی سال جب وہ لوگوں کے درمیان میں سے نِکالا گیا تو لوگوں میں بڑی شدِید جنگ چھڑ گئی، کیوں کہ کئی اُٹھے، جو بڑے سُورما تھے، اور اپنی بدکاری کے اُن خُفیہ منصُوبوں کے ذریعے سے، جِن کی بابت بیان کِیا جا چُکا ہے، کوری عنتمر کو ہلاک کرنے کی کوشش کرنے لگے۔",
                "۱۶": "اور اب کوری عنتمر ساری جنگی حِکمتِ عملیوں اور دُنیا کی ہر قِسم کی چالاکیوں کو خُود سِیکھ چُکا تھا، اُس نے اُن پر حملہ کر دِیا، جو اُس کی ہلاکت کے خواہاں تھے۔",
                "۱۷": "بلکہ نہ وہ تائب ہُوا، نہ اُس کے حسِین و جمِیل بیٹے اور بیٹیاں؛ نہ کوحر کے حسِین و جمِیل بیٹے اور بیٹیاں؛ اور نہ کوری حور کے حسِین و جمِیل بیٹے اور بیٹیاں؛ اور مُختصراً، یہ کہ کُل رُویِ زمِین پر حسِین و جمِیل بیٹوں اور بیٹیوں میں سے کوئی نہ تھا جِس نے اپنے گُناہوں سے تَوبہ کی تھی۔",
                "۱۸": "پَس، اَیسا ہُوا کہ چٹان کی غار میں عِیتر کے قیام کے پہلے برس میں، کوری عنتمر کے خِلاف لڑتے ہُوئے، بےشُمار لوگ تھے جو خُفِیہ سازِشوں کی وجہ سے تہِ تیغ ہو گئے تھے، وہ چاہتے تھے کہ سلطنت پر قبضہ کریں۔",
                "۱۹": "اور اَیسا ہُوا کہ کوری عنتمر کے بیٹوں نے گُھمسان کی لڑائی لڑی اور بڑا خُون بہایا۔",
                "۲۰": "اور دُوسرے برس میں خُداوند کا کلام عِیتر پر نازِل ہُوا، کہ وہ جائے اور کوری عنتمر کو نبُّوت کرے، کہ اگر وہ اور اُس کا سارا گھرانا تَوبہ کرے، تو خُداوند اُسے اُس کی سلطنت بخش دے گا اور اُس کے لوگوں پر ترس کھائے گا—",
                "۲۱": "بہ صُورتِ دیگر وہ نیست و نابُود کر دِیے جائیں گے، اور اُس کا سارا گھرانا بھی۔ اور وہ فقط اُن نبُّوتوں کو پُورا ہوتا ہُوا دیکھنے کے لیے جِیتا رہے گا جو ایک اور قَوم کی بابت کہی گئی تھیں جو اُن کی وراثت کی سرزمِین پاتے ہیں؛ اور وہ کوری عنتمر کی تدفِین کریں گے؛ اور کوری عنتمر کے سِوا ہر جان ہلاک کر دی جائے گی۔",
                "۲۲": "اور اَیسا ہُوا کہ کوری عنتمر تائب نہ ہُوا، نہ اُس کا گھرانا، نہ اُس کی قَوم؛ اور نہ جنگیں موقُوف ہُوئیں؛ اور وہ عِیتر کو ہلاک کرنے کے خواہاں ہُوئے، لیکن وہ اُن کے سامنے سے بھاگا اور دوبارہ چٹان کی غار میں جا چُھپا۔",
                "۲۳": "اور اَیسا ہُوا کہ شراد بھی اُٹھا، اور اُس نے بھی کوری عنتمر پر حملہ کر دِیا؛ اور اُس نے اُسے شکست دے دی، اِس قدر کہ تیسرے برس میں اُس کو اسِیری میں لے آیا۔",
                "۲۴": "اور چوتھے برس میں، کوری عنتمر کے بیٹوں نے، شراد کو شکست دے دی، اور اپنے باپ کے واسطے دوبارہ سلطنت کو حاصل کِیا۔",
                "۲۵": "اب کُل رُویِ زمِین پر جنگ چِھڑ گئی، ہر شخص اپنے دستہ کے ساتھ جِس پر چاہتا چڑھائی کر دیتا تھا۔",
                "۲۶": "اور ڈاکو موجُود تھے، اور مُختصراً، کُل رُویِ زمِین پر ہر طرح کی بدی تھی۔",
                "۲۷": "اور اَیسا ہُوا کہ کوری عنتمر شراد سے بُہت زیادہ خفا تھا، اور وہ اپنی فَوجوں کے ساتھ اُس پر حملہ آور ہُوا؛ اور شدِید غضب میں اُن کا آمنا سامنا ہُوا، اور وہ وادیِ جلجال میں ایک دُوسرے کے مدِمقابل تھے؛ اور گُھمسان کا رن پڑا۔",
                "۲۸": "اور اَیسا ہُوا کہ شراد اُس کے خِلاف تین دِن تک لڑتا رہا۔ اور اَیسا ہُوا کہ کوری عنتمر نے اُسے شکست دے دی، اور حسلون کے میدان تک اُس کا پِیچھا کِیا۔",
                "۲۹": "اور اَیسا ہُوا کہ شراد نے دوبارہ اُس کے خِلاف میدان میں لڑائی لڑی؛ اور دیکھو، اُس نے کوری عنتمر کو شکست دی، اور اُسے دوبارہ وادیِ جلجال کی طرف دھکیل دِیا۔",
                "۳۰": "اور کوری عنتمر نے پھر وادیِ جلجال میں شراد پر حملہ کر دِیا، جِس میں اُس نے شراد کو شکست دی اور اُس کو قتل کر دِیا۔",
                "۳۱": "اور شراد نے کوری عنتمر کی ران کو زخمی کر دِیا، اور پھر دو برس تک وہ لڑائی لڑنے نہ گیا، اِسی دوران میں پُورے مُلک میں ساری قَوم کُشت و خُون کر رہی تھی، اور اُنھیں روکنے والا کوئی نہ تھا۔"
            },
            "14": {
                "۱": "اور اب لوگوں کی سِیہ کاری کے سبب سے سارے مُلک پر بڑی لعنت پھیلنا شُروع ہو گئی، یہاں تک کہ، اگر کوئی شخص اپنا اوزار یا اپنی تلوار طاق پر رکھتا، یا جہاں بھی اِسے رکھتا، دیکھو، اگلی صُبح وہ اُسے ڈُھونڈ نہ پاتا، چُوں کہ لعنت اِس شدِت سے مُلک پر چھا گئی تھی۔",
                "۲": "پَس ہر شخص اپنی چیزوں کو اپنے پنجوں کے چنگُل میں رکھتا، اور نہ وہ کسی سے اُدھار لیتا نہ وہ کسی کو اُدھار دیتا؛ اور ہر آدمی اپنی جائداد اور اپنی جان اور اپنی بیویوں اور بچّوں کے دفاع کے لیے، اپنی تلوار کا دستہ اپنے دہنے ہاتھ میں پکڑے رکھتا۔",
                "۳": "اور اب، دو برس گُزر جانے کے بعد، اور شراد کی موت کے بعد، دیکھو، شراد کا بھائی اُٹھا اور اُس نے کوری عنتمر پر چڑھائی کر دی، جِس میں کوری عنتمر نے اُسے شکست دے دی اور آکیش کے بیابان تک اُس کا تعاقب کِیا۔",
                "۴": "اور اَیسا ہُوا کہ شراد کے بھائی نے آکیش کے بیابان میں اُس پر حملہ کر دِیا؛ اور بڑی شدِید جنگ ہُوئی، اور کئی ہزار لوگ تہِ تیغ ہُوئے تھے۔",
                "۵": "اور اَیسا ہُوا کہ کوری عنتمر نے بیابان کو گھیر لیا؛ اور شراد کا بھائی رات کو بیابان سے نِکلا، اور کوری عنتمر کی فَوج کے ایک دستہ کو جب وہ نشہ کی حالت میں تھا، قتل کر دِیا۔",
                "۶": "اور وہ مورون کے مُلک میں گیا، اور کوری عنتمر کے تخت پر خُود بیٹھ گیا۔",
                "۷": "اور اَیسا ہُوا کہ کوری عنتمر اپنی فوجوں کے ساتھ بیابان میں دو برس تک بسا رہا، جِس دوران میں اُس نے اپنی فَوج کو بڑا مضبُوط کِیا۔",
                "۸": "اب شراد کا بھائی، جِس کا نام جِلعاد تھا، اُس کی فوج بھی خُفیہ سازشوں کے باعث بڑی مضبُوط ہُوئی۔",
                "۹": "اور اَیسا ہُوا کہ جب وہ اپنے تخت پر بیٹھا ہُوا تھا تو اُس کے کاہنِ اعلیٰ نے اُس کا قتل کر دِیا۔",
                "۱۰": "اور اَیسا ہُوا کہ ایک خُفیہ سازش کرنے والے نے اُس کو خُفیہ راستے پر قتل کر دِیا، اور سلطنت اپنے قبضہ میں کر لی؛ اور اُس کا نام لِب تھا؛ اور لِب ساری قَوم میں سب سے زیادہ قدآور شخص تھا۔",
                "۱۱": "اور اَیسا ہُوا کہ لِب کے پہلے برس میں، کوری عنتمر مورون کے مُلک میں آیا، اور لِب پر چڑھائی کر دی۔",
                "۱۲": "اور اَیسا ہُوا کہ اُس نے لِب کا مُقابلہ کِیا۔ جس میں لِب نے اُس کے بازو پر یُوں مارا کہ وہ زخمی ہو گیا؛ اِس کے باوجود، کوری عنتمر کی فَوج کو لِب پر برتری حاصل ہُوئی، اِس کی وجہ سے وہ ساحلِ سمُندر کی سرحدوں کی طرف بھاگ نِکلا۔",
                "۱۳": "اور اَیسا ہُوا کہ کوری عنتمر نے اُس کا پیچھا کِیا؛ اور لِب نے ساحلِ سمُندر پر اُس کے ساتھ لڑائی لڑی۔",
                "۱۴": "اور اَیسا ہُوا کہ لِب نے کوری عنتمر کی فَوج کو مارا، اِس وجہ سے وہ آکیش کے بیابان میں بھاگ گئے۔",
                "۱۵": "اور اَیسا ہُوا کہ لِب اُس کا تعاقُب کرتے کرتے آگوش کے میدان میں پُہنچ گیا۔ اور کوری عنتمر جب لِب کے سامنے سے فرار ہُوا تھا تو اُس نے اپنے ساتھ سارے جنگ جُوؤں کو لے کر مُلک کے اِسی عِلاقہ میں پناہ لی تھی۔",
                "۱۶": "اور جب وہ آگوش کے میدان میں پُہنچ گیا تو اُس نے لِب پر چڑھائی کر دی، اور اُس کو اِتنا مارا کہ وہ ہلاک ہوگیا؛ باوجُود اِس کے، لِب کا بھائی اُس کی جگہ کوری عنتمر سے لڑنے آیا، اور گُھمسان کا رن پڑا، جِس میں کوری عنتمر ایک بار پھر لِب کے بھائی کی فَوج کے سامنے سے فرار ہو گیا۔",
                "۱۷": "اب، لِب کے بھائی کا نام شِظ تھا اور اَیسا ہُوا کہ شِظ نے کوری عنتمر کا پیچھا کِیا، اور اُس نے کئی شہروں کو فتح کِیا، اور اُس نے عورتوں اور بچّوں دونوں کو قتل کِیا اور اُس نے شہروں کو جلا ڈالا۔",
                "۱۸": "اور اُس سارے مُلک میں شِظ کا خَوف پھیل گیا؛ ہاں، سارے مُلک میں شور بُلند ہُوا—شِظ کی فوج کے سامنے کون ٹھہر سکتا ہے؟ دیکھو، وہ جہاں جاتا لوگوں کو صفحہِ ہستی سے مِٹا دیتا۔",
                "۱۹": "اور اَیسا ہُوا کہ پُوے مُلک سے، لوگ جُوق در جُوق آ کر فَوج میں شامِل ہونے لگے۔",
                "۲۰": "اور لوگ تقسِیم ہو گئے، اُن کا ایک گروہ بھاگ کر شِظ کی فَوج میں شامِل ہو گیا اور اُن کا ایک گروہ کوری عنتمر کی فَوج میں بھاگ کر شامِل ہو گیا۔",
                "۲۱": "اور جنگ جِس قدر شدِید اور طویل تھی، کُشت و خُون اور قتل و غارت کا منظر بھی اُسی قدر طویل تھا، کہ مرنے والوں کی لاشوں نے کُل رُویِ زمِین کو ڈھانپ لِیا تھا۔",
                "۲۲": "اور اِس قدر سُبک رُوی اور تیزی سے جنگ پھیل گئی تھی، کہ مُردے دفنانے کے لیے کوئی نہ بچا، بلکہ وہ قتل و غارت سے کُشت و خُون کی طرف بڑھتے گئے، رُویِ زمِین پر مردوں، عورتوں، اور بچوّں کی لاشوں کے ڈھیر لگاتے گئے، تاکہ لاشیں کیڑے مکوڑوں کا شِکار بن جائیں۔",
                "۲۳": "اور اُن کی بدبُو رُویِ زمِین پر یہاں تک کہ کُل رُویِ زمِین پر پھیل گئی؛ پَس لوگ اُن کی بدبُو کے وجہ سے، دِن اور رات بڑی تکلیف میں رہتے تھے۔",
                "۲۴": "باوجُود اِس کے، شِظ کوری عنتمر کا پِیچھا کرنے سے باز نہ آیا؛ کیوں کہ اُس نے کوری عنتمر سے اپنے اُس بھائی کے خُون کا بدلہ لینے کی قَسم کھائی، جِس کو قتل کر دِیا گیا تھا، اور خُداوند کا وہ کلام بھی جو عِیتر پر نازِل ہُوا تھا کہ کوری عنتمر تلوار سے ہلاک نہ ہو گا۔",
                "۲۵": "اور یُوں ہم دیکھتے ہیں کہ خُداوند نے اپنا قہرِ شدِید اُن پر نازِل کِیا، اور اُن کی بدکاری اور مکرُوہات نے اُن کی دائمی ہلاکت کے لیے راہ تیار کر دی تھی۔",
                "۲۶": "اور اَیسا ہُوا کہ شِظ نے مشرِق کی طرف کوری عنتمر کا تعاقُب کِیا، یعنی ساحلِ سمُندر کے قریب سرحدوں تک، اور وہاں وہ تین دِن تک شِظ کے ساتھ لڑتا رہا۔",
                "۲۷": "اور شِظ کی اَفواج میں ہلاکتیں اِس قدر بھیانک تھیں کہ جنگ جُو خَوف زدہ ہونے لگے، اور کوری عنتمر کی اَفواج کے سامنے سے بھاگنے لگے؛ اور کوری حور کے مُلک کی طرف فرار ہو گئے، اور وہاں کے اُن باشِندوں کو صفحہِ ہستی سے مِٹا دِیا، اُن سب کو جو اُن میں شامِل نہ ہُوئے تھے۔",
                "۲۸": "اور اُنھوں نے وادیِ کوری حور میں اپنے خیمے لگائے؛ اور کوری عنتمر نے اپنے خیمے وادیِ شَر میں لگائے۔ اب وادیِ شَر، کوہِ کمنار کے قریب تھی؛ پَس، کوری عنتمر نے اپنی اَفواج کو کوہِ کُمنار پر اِکٹھا کِیا، اور شِظ کی اَفواج کے واسطے نرسِنگا پُھونکا، تاکہ اُن کو لڑنے کے لِیے للکارے۔",
                "۲۹": "اور اَیسا ہُوا کہ اُنھوں نے چڑھائی کی، لیکن پِھر پسپا کر دِیے گئے؛ اور اُنھوں نے دُوسری بار چڑھائی کر دی، اور دُوسری بار پھر پسپا ہُوئے۔ اور اَیسا ہُوا کہ اُنھوں نے تِیسری مرتبہ چڑھائی کر دی، اور گُھمسان کا رن پڑ گیا۔",
                "۳۰": "اور اَیسا ہُوا کہ شِظ نے کوری عنتمر کو اِتنا مارا کہ اُس نے کئی بڑے بڑے گہرے زخم اُس کو لگائے؛ اور کوری عنتمر، بُہت زیادہ خُون بہہ جانے سے، بے ہوش ہو گیا، اور لاش کی طرح لے جایا گیا۔",
                "۳۱": "اب دونوں طرف سے مردوں، عورتوں اور بچّوں کا نقصان اِس قدر شدِید ہُوا تھا کہ شِظ نے اپنے جنگ جُوؤں کو حُکم دِیا کہ وہ کوری عنتمر کی فَوجوں کا پِیچھا نہ کریں؛ پَس، وہ اپنے پڑاؤ کی طرف لوٹ گئے۔"
            },
            "15": {
                "۱": "اور اَیسا ہُوا کہ جب کوری عنتمر کے زخم بھر گئے، تو وہ اُن باتوں کو یاد کرنے لگا جو عِیتر نے اُس کو بتائی تھیں۔",
                "۲": "اُس نے دیکھا کہ اُس کے قریباً بیس لاکھ جنگ جُو پہلے ہی تہِ تیغ کِیے جا چُکے تھے، اور وہ اپنے دِل میں غم کھاتا رہا؛ ہاں، بیس لاکھ زبردست سُورما اور اُن کی بیویاں اور اُن کے بچّے بھی قتل ہو گئے تھے۔",
                "۳": "وہ اپنی اِس بُرائی سے تَوبہ کرنے لگا جِس کا وہ مُرتکِب ہُوا تھا؛ وہ اُن باتوں کو یاد کرنے لگا جو سب نبیّوں کے مُنہ سے نِکلی تھیں، اور اُس نے اُنھیں دیکھا کہ وہ اب تک، ہر بات میں، پُوری ہو گئی تھیں؛ اور اُس کی جان ماتم کرتی تھی اور تسلّی پانے سے اِنکار کر دِیا۔",
                "۴": "اور اَیسا ہُوا کہ اُس نے شِظ کو خط لِکھا، درخواست کی کہ وہ لوگوں کو بخش دے، اور وہ لوگوں کی زِندگیوں کی خاطر سلطنت چھوڑ دے۔",
                "۵": "اور اَیسا ہُوا کہ جب شِظ کو اُس کا خط مِلا تو اُس نے کوری عنتمر کو خط لِکھا، کہ اگر وہ اپنے آپ کو اُس کے حوالہ کر دے، تاکہ وہ اُسی کی تلوار سے اُس کو قتل کرے، تب وہ لوگوں کی جان بخشی کر دے گا۔",
                "۶": "اور اَیسا ہُوا کہ لوگوں نے اپنی سِیہ کاریوں سے تَوبہ نہ کی؛ اور کوری عنتمر کے لوگ شِظ کے لوگوں کے خِلاف غصّہ سے بھڑک اُٹھے؛ اور شِظ کے لوگ کوری عنتمر کے لوگوں کے خِلاف غصّہ میں مُشتعل ہُوئے؛ پَس، شِظ کے لوگوں نے کوری عنتمر کے لوگوں پر چڑھائی کر دی۔",
                "۷": "اور جب کوری عنتمر نے دیکھا کہ وہ شکست کے قریب ہے تو وہ شِظ کے لوگوں کے سامنے سے دوبارہ بھاگ نِکلا۔",
                "۸": "اور اَیسا ہُوا کہ وہ رِپلی عینکم کے پانیوں کے پاس آیا، تفسِیر کے اعتبار سے اِس کا مطلب وسِیع ہے، یعنی سب سے زیادہ وسِیع؛ پَس جب وہ اِن پانیوں کے پاس آئے تو اُنھوں نے اپنے خیمے لگائے؛ اور شِظ نے بھی اپنے خیمے اُن کے نزدیک لگائے؛ اور اگلی صُبح وہ لڑائی لڑنے پُہنچ گئے۔",
                "۹": "اور اَیسا ہُوا کہ اُنھوں نے بڑی شدید جنگ لڑی، جِس میں کوری عنتمر پِھر زخمی ہو گیا، اور خُون بہہ جانے کی وجہ سے وہ بے ہوش ہو گیا۔",
                "۱۰": "اور اَیسا ہُوا کہ کوری عنتمر کی فَوجیں شِظ کی فَوجوں پر تابڑ توڑ حملے کرتی رہیں اور اُنھیں شکست دے دی، اور اُنھیں اپنے سامنے سے بھگا دِیا؛ اور وہ جنوب کی طرف بھاگے، اور اپنے خیمے اُس جگہ لگائے جو عوجات کہلاتی تھی۔",
                "۱۱": "اور اَیسا ہُوا کہ کوری عنتمر کی فَوج نے کوہِ راماہ کے پاس اپنے خیمے لگائے؛ اور یہ وہی پہاڑی تھی، جہاں، میرے باپ مورمن نے خُداوند کے لِیے نوِشتوں کو محفُوظ کِیا تھا، جو کہ مُقدّس تھے۔",
                "۱۲": "اور اَیسا ہُوا کہ اُنھوں نے سارے مُلک میں سے، عِیتر کے سِوا، اُن لوگوں کو اِکٹھا کِیا، جو ابھی تک ہلاک نہ ہُوئے تھے۔",
                "۱۳": "اور اَیسا ہُوا کہ عِیتر نے لوگوں کے سب کاموں کو دیکھا تھا؛ اور اُس نے دیکھا کہ جو لوگ کوری عنتمر کے طرف دار تھے وہ کوری عنتمر کی فَوج سے جا مِلے؛ اور جو لوگ شِظ کے طرف دار تھے وہ شِظ کی فوج سے جا مِلے۔",
                "۱۴": "پس، وہ چار سال کے عرصہ تک لوگوں کو اِکٹھا کرتے رہے، تاکہ وہ اُن سب کو اپنے ساتھ مِلا لیں جو اِس ساری رُویِ زمِین پر رہتے تھے، اور جِس حد تک بھی مُمکن ہو وہ زیادہ سے زیادہ قُوّت جمع کریں جہاں جہاں سے بھی وہ جمع کر سکتے تھے۔",
                "۱۵": "اور اَیسا ہُوا کہ جب وہ سب جمع ہو گئے، اور ہر ایک اپنی اپنی بیویوں اور بچّوں کے ساتھ جِس فَوج کو چاہتا تھا اُس میں شامِل ہو گیا—مردوں، عورتوں اور بچّوں کو جنگی ہتھیاروں سے لیس کِیا گیا، ڈھالوں، اور سینہ بندوں، اور خود کے ساتھ، اور جنگی لباس پہنائے گئے—اُنھوں نے ایک دُوسرے سے جنگ کرنے کے لیے پیش قدمی کی؛ اور وہ دِن بھر لڑتے رہے، اور فتح یاب نہ ہُوئے۔",
                "۱۶": "اور اَیسا ہُوا کہ جب رات ہُوئی تو وہ تھک گئے، اور اپنے اپنے پڑاؤ کی طرف لوٹ گئے؛ اور اپنے اپنے پڑاؤ پر پُہنچنے کے بعد وہ اپنے اپنے لوگوں کی ہلاکت پر ماتم اور آہ و نالہ کرنے لگے؛ اور اُن کا رونا دھونا، اُن کا واویلہ کرنا اور ماتم کرنا اِس حد تک شدِید تھا، کہ اُنھوں نے فضا کو بُری طرح چِیر ڈالا۔",
                "۱۷": "اور اَیسا ہُوا کہ اگلی صُبح وہ پِھر جنگ کے لِیے نِکل پڑے، اور مُہیب اور بھیانک تھا وہ دِن؛ اِس کے باوجُود، وہ فتح یاب نہ ہُوئے، اور جب دوبارہ رات ہُوئی تو اُنھوں نے اپنے لوگوں کی ہلاکت پر پھر رونے دھونے، اور اپنے واویلہ کرنے، اور اپنی نوحہ گریوں سے فضا کو چِیر ڈالا۔",
                "۱۸": "اور اَیسا ہُوا کہ کوری عنتمر نے پھر اِس خواہش کے ساتھ شِظ کو خط لِکھا، کہ وہ اب جنگ کے لیے نہ آئے، بلکہ یہ کہ وہ سلطنت لے لے، اور لوگوں کی زِندگیاں بخش دے۔",
                "۱۹": "لیکن دیکھو، خُداوند کا رُوح اُن کے ساتھ مزاحمت کرنے سے باز آ چُکا تھا، اور لوگوں کے دِلوں پر شیطان کا پُورا پُورا غلبہ تھا؛ پَس وہ دِل کی سنگِینی اور عقل کی تِیرگی کے چنگُل میں تھے تاکہ وہ فنا ہو جائیں؛ لہٰذا وہ دوبارہ جنگ کرنے نِکل پڑے۔",
                "۲۰": "اور اَیسا ہُوا کہ وہ دِن بھر لڑتے رہے، اور جب رات ہُوئی تو اپنی تلواروں پر سو گئے۔",
                "۲۱": "اور اگلی صُبح وہ پھر رات ہونے تک لڑتے رہے۔",
                "۲۲": "اور جب رات ہُوئی تو وہ غیظ و غضب میں مست تھے، یعنی جَیسے کوئی آدمی مَے سے متوالا ہوتا ہے؛ اور وہ اپنی تلواروں پر پِھر سو گئے۔",
                "۲۳": "اور اَگلی صُبح اُنھوں نے پِھر جنگ لڑی؛ اور رات ہونے تک کوری عنتمر کے باوّن، اور شِظ کے اُنہتر لوگوں کے سِوا وہ سب تہِ تیغ ہو گئے تھے۔",
                "۲۴": "اور اَیسا ہُوا کہ وہ اُس رات تلواروں پر سوئے، اور اگلی صُبح وہ پھر حملہ آور ہُوئے، اور سارا دِن اپنی تلواروں اور اپنی ڈھالوں کے ساتھ بڑی دلیری سے لڑتے رہے۔",
                "۲۵": "اور جب رات ہُوئی تو شِظ کے بتیس جنگ جُو، اور کوری عنتمر کے ستائیس جنگ جُو تھے۔",
                "۲۶": "اور اَیسا ہُوا کہ اُنھوں نے کھانا کھایا اور سو گئے، اور اگلی صُبح موت کے کھیل کے لِیے تیار تھے۔ اور جنگ جُوؤں کی قُوّت کے اعتبار سے وہ قد آور اور زور آور تھے۔",
                "۲۷": "اور اَیسا ہُوا کہ وہ تین گھڑیوں تک لڑتے رہے، اور خُون بہہ جانے کے باعث وہ بے ہوش ہو گئے۔",
                "۲۸": "اور اَیسا ہُوا کہ جب کوری عنتمر کے جنگ جُوؤں میں کافی ہمت آ گئی تھی کہ وہ چل سکیں، تو اپنی جان بچانے کی خاطر بھاگنے کو تھے؛ لیکن دیکھو، شِظ اُٹھا، اور اُس کے جنگ جُو بھی اُٹھے، اور اُس نے اپنے غضب میں قَسم کھائی کہ وہ کوری عنتمر کو قتل کر دے گا یا پھر وہ خُود تلوار سے مارا جائے گا۔",
                "۲۹": "پَس، اُس نے اُن کا تعاقب کِیا، اور اَگلی صُبح اُس نے اُنھیں جا لِیا؛ اور اُن کی تلواریں ایک بار پِھر ٹکرائیں۔ اور اَیسا ہُوا کہ جب کوری عنتمر اور شِظ کے سِوا سارے تہِ تیغ ہو گئے، تو دیکھو شِظ خُون بہہ جانے کے باعث بے ہوش ہو گیا۔",
                "۳۰": "اور اَیسا ہوا کہ کوری عنتمر اپنی تلوار پر جُھک گیا تھا، تاکہ تھوڑا آرام کرے، پِھر اُس نے شِظ کا سر قلم کر دِیا۔",
                "۳۱": "اور اَیسا ہوا کہ جب وہ شِظ کا سر قلم کر چُکا، تو شِظ اپنے ہاتھوں کے بَل اُوپر اُٹھا اور گِر پڑا؛ اور اِس کے بعد اُس نے مُشکل سے سانس لی، اور مر گیا۔",
                "۳۲": "اور اَیسا ہوا کہ کوری عنتمر زمِین پر گِر پڑا، اور حالت اَیسی ہو گئی کہ گویا اُس میں جان نہ رہی ہو۔",
                "۳۳": "اور خُداوند عِیتر سے ہم کلام ہُوا، اور اُس سے فرمایا: آگے بڑھ۔ اور وہ آگے بڑھا، اور دیکھا کہ خُداوند کا کلام سارا پُورا ہو گیا تھا؛ اور اُس نے اپنی رُوداد کو مُکمل کِیا؛ (اور مَیں اُس کا سَواں حِصّہ بھی نہ لِکھ پایا) اور اُس نے اُسے اِس طریق سے محفُوظ کِیا کہ وہ لِمحی کے سُراغ رسانوں کو مِل گئی تھی۔",
                "۳۴": "اب آخِری باتیں جو عِیتر نے لکِھیں یہ ہیں: خواہ یہ خُداوند کی مرضی ہے کہ مَیں تبدیل ہو جاؤں، یا کہ بشری حالت میں رہتے ہُوئے خُداوند کی مرضی کو پُورا کرُوں، اِس سے کوئی فرق نہیں پڑتا، بس یہ چاہتا ہُوں کہ خُدا کی بادِشاہی میں بچا لِیا جاؤں۔ آمین۔"
            }
        }
    },
    "moro": {
        "meta": {
            "slug": "moro",
            "name": "مرونی کی کِتاب",
            "chapterWord": "باب"
        },
        "chapters": {
            "1": {
                "۱": "اب مُجھ، مرونی نے بنی یارد کے نوِشتوں کا خلاصہ لِکھنے کے بعد، سوچا تھا کہ مُجھے مزید کُچھ نہیں لِکھنا چاہیے، لیکن ابھی تک مَیں ہلاک نہ کِیا گیا تھا؛ اور لامنوں کو مَیں نے اپنی خبر بھی نہ ہونے دی تھی کہ کہیں وہ مُجھے ہلاک نہ کر دیں۔",
                "۲": "پَس دیکھو، اُن کی آپس کی جنگیں اِنتہائی وحشیانہ ہیں؛ اور اپنی نفرت کے سبب سے وہ ہر اُس نِیفی کو جو مسِیح کا اِنکار نہیں کرتا موت کے گھاٹ اُتار دیتے ہیں۔",
                "۳": "اور مَیں مرونی، مسِیح کا اِنکار نہیں کرتا، پَس، اپنی جان بچانے کی خاطِر ہر جگہ مَیں مارا مارا پِھرتا ہُوں۔",
                "۴": "پَس، مَیں مزید چند باتیں لِکھتا ہُوں، اُس کے برعکس جِس کا مَیں نے تہِیہ کِیا تھا؛ پَس مَیں نے سوچا تھا کہ مزید کُچھ نہیں لِکھنا؛ اَلبتہ چند باتیں مزید لِکھتا ہُوں، کہ شاید یہ میرے بھائیوں، بنی لامن، کے واسطے، خُداوند کی مرضی کے مُطابق، آیندہ کسی روز قابلِ قدر ہوں۔"
            },
            "2": {
                "۱": "مسِیح کی باتیں جو اُس نے اپنے بارہ شاگِردوں، کے سروں پر ہاتھ رکھتے وقت فرمائیں، جِنھیں اُس نے چُنا تھا—",
                "۲": "اور اُس نے اُنھیں نام بنام بُلایا، اور فرمایا: تُم میرے نام پر کثرت سے دُعا مانگ مانگ کر باپ کو پُکارنا؛ اور جب تُم اَیسا کر چُکو تو تُم قُدرت پاؤ گے تاکہ جِس پر تُم اپنے ہاتھ رکھو گے، اُس کو تُم رُوحُ القُدس دے سکو گے؛ اور تُم اِس کو میرے نام پر عطا کرنا، پَس میرے رسُول اِسی طرح کرتے ہیں۔",
                "۳": "اب مسِیح نے اُن سے یہ باتیں اپنے پہلے ظہُور پر فرمائیں؛ اور ہجوم اِنھیں نہ سُن پایا، اَلبتہ شاگِردوں نے اِنھیں سُنا؛ اور جِتنوں پر اُنھوں نے اپنے ہاتھ رکھے اُن پر رُوحُ القُدس اُترا۔"
            },
            "3": {
                "۱": "شاگِردوں کا وہ دستُور جِس کے مُطابِق، کلِیسیا کے بُلائے ہُوئے بُزرگ، کاہنوں اور مُعلمِین کا تقرُّر کرتے تھے—",
                "۲": "مسِیح کے نام پر باپ سے دُعا مانگنے کے بعد، وہ اپنے ہاتھ اُن پر رکھتے، اور کہتے:",
                "۳": "یِسُوع مسِیح کے نام پر مَیں تُجھے کاہن مُقرّر کرتا ہُوں (یا اگر مُعلم مقصُود ہے تو، مَیں تُجھے مُعلم مُقرّر کرتا ہُوں) تاکہ تُو اُس کے نام پر مرتے دَم تک مضبُوطیِ اِیمان کے ساتھ یِسُوع مسِیح کے وسِیلہ سے تَوبہ اور گُناہوں کی مُعافی کی مُنادی کرے۔ آمین۔",
                "۴": "اور اِس دستُور کے مُوافِق وہ کاہن اور مُعلمِین مُقرّر کرتے تھے، آدمیوں کو خُدا کی طرف سے عطا ہونے والی بُلاہٹوں اور نعمتوں کے مُطابِق؛ اور اُنھوں نے اُن کو رُوحُ القُدس کی اُس قُدرت کے وسِیلہ سے مُقرّر کِیا، جو اُن میں تھی۔"
            },
            "4": {
                "۱": "اُن کے کاہنوں اور مُعلمِین کا مسِیح کے بدن اور خُون پر برکت و شراکت کا طرِیقہ کلِیسیا میں یہ تھا؛ اور وہ مسِیح کے حُکموں کے مُوافِق اِس پر برکت مانگتے تھے؛ پَس ہم جانتے ہیں کہ یہ طریقت برحق ہے؛ اور بُزرگ یا کاہن اِس پر برکت مانگتے تھے—",
                "۲": "اور وہ کلِیسیا کے ساتھ گُھٹنے ٹیکتے تھے، اور باپ سے مسِیح کے نام پر یہ دُعا مانگتے، کہتے:",
                "۳": "اے خُدا، اَبَدی باپ، ہم تیرے بیٹے، یِسُوع مسِیح، کے نام پر تُجھ سے مانگتے ہیں، کہ اِس روٹی پر برکت بخش اور اِسے اُن سب کی جانوں کے لیے مُقَدَّس ٹھہرا جو اِس میں شریک ہوں، کہ وہ تیرے بیٹے کے بدن کی یاد میں کھائیں، اور تیرے گواہ ٹھہریں، اَے خُدا، اَبَدی باپ، کہ وہ رضامندی سے اپنے تئیں تیرے بیٹے کا نام لیں، اور اُس کو ہمیشہ یاد رکھیں، اور اُس کے حُکموں کو مانیں جو اُس نے اُنھیں دِیے ہیں، تاکہ اُس کا رُوح ہمیشہ اُن کے ساتھ ہو۔ آمین۔"
            },
            "5": {
                "۱": "مَے پر برکت و شراکت کا طرِیقہ—دیکھو، وہ پیالہ لیتے، اور کہتے:",
                "۲": "اَے خُدا، اَبَدی باپ، ہم تیرے بیٹے، یِسُوع مسِیح کے نام پر تُجھ سے مانگتے ہیں، اِس مَے پر برکت بخش اور اِسے اُن سب کی جانوں کے لیے مُقَدَّس ٹھہرا جو اِس میں سے پئیں، تاکہ وہ اَیسا تیرے بیٹے کے خُون کی یادگاری میں کریں، جو اُن کے لیے بہایا گیا تھا؛ تاکہ وہ تیرے گواہ ٹھہریں، اَے خُدا، اَبَدی باپ، کہ وہ اُس کو ہمیشہ یاد رکھیں، تاکہ اُس کا رُوح ہمیشہ اُن کے ساتھ ہو۔ آمین۔"
            },
            "6": {
                "۱": "اور اب مَیں بپتِسما کی بابت کلام کرتا ہُوں۔ دیکھو بُزرگوں، کاہنوں اور اُستادوں کو بپتِسما دِیا گیا تھا؛ اور اُنھیں اُس وقت تک بپتِسما نہ دیا گیا جب تک وہ اَیسا پھل نہ لائے جو اُنھیں اُس کے لائِق بناتا۔",
                "۲": "نہ اُنھوں نے اَیسوں کو بپتِسما کے لِیے قبُول کِیا، سِوا اُن کے جو شکستہ دِل اور پشیمان رُوح کے ساتھ اُن کے پاس آئے تھے، اور کلِیسیا میں گواہی دی کہ اُنھوں نے اپنے سب گُناہوں سے سچّی تَوبہ کر لی ہے۔",
                "۳": "اور کسی کو بپتِسما کے لِیے قبُول نہ کِیا جاتا تھا سِوا اُن کے جِنھوں نے اپنے تئیں مسِیح کا نام اپنایا تھا، اور آخِر تک اُس کی خِدمت کرنے کا عزم کِیا تھا۔",
                "۴": "اور اُن کے بپتِسما پا لینے، اور رُوحُ القُدس کی قُدرت سے اَثر پذِیر ہونے اور پاک صاف ہونے کے بعد، اُن کا شُمار مسِیح کی کلِیسیا میں ہو جاتا تھا؛ اور اُن کے نام درج کِیے جاتے تھے اور خُدا کے خُوش کُن کلام سے تقویت پاتے تھے، اُنھیں راہِ راست پر رکھنے، دُعا کے لِیے پیہم بےدار رکھنے، فقط مسِیح کی مہربانیوں پر توکُّل رکھنے کے واسطے، جو اُن کے اِیمان کا بانی اور کامِل کرنے والا تھا۔",
                "۵": "اور کلِیسیا روزہ رکھنے، اور دُعا کرنے، اور اپنی جانوں کی بھلائی کے لِیے ایک دُوسرے سے کلام کرنے کے واسطے اکثر باجماعت مِلتی تھی۔",
                "۶": "اور وہ اکثر خُداوند یِسُوع کی یادگاری میں روٹی اور مَے کی شراکت کے لیے اِکٹھے ہوتے تھے۔",
                "۷": "اور وہ اِس بات پر سختی سے عمل کرتے تھے کہ اُن کے ہاں کوئی سِیہ کاری نہ ہو؛ اگر کوئی خطا کا مُرتکِب پایا جاتا تھا، اور بُزرگوں کے سامنے کلِیسیا کے تین گواہ اُنھیں قصُوروار ٹھہراتے تھے، اور اگر وہ تَوبہ نہ کرتے، اور اِعتراف نہ کرتے، تو اُن کے نام مِٹا دِیے جاتے تھے، اور اُنھیں مسِیح کے لوگوں میں شُمار نہ کِیا جاتا تھا۔",
                "۸": "اَلبتہ جِتنی بار وہ سچّی نِیّت سے تَوبہ کرتے اور مُعافی کے طلب گار ہوتے، اُنھیں مُعاف کر دِیا جاتا تھا۔",
                "۹": "اور رُوح کی تاثِیروں کے مُطابق، اور رُوحُ القُدس کی قُدرت کے وسِیلہ سے کلیسیا میں اُن کی عِبادات کا اِنتظام کِیا جاتا تھا؛ پَس جِس طرح بھی رُوحُ القُدس اُن کو ہدایت دیتا، آیا کہ وہ مُنادی کریں، یا تاکِید کریں، یا دُعا مانگیں، یا مُناجات پیش کریں، یا گِیت گائیں، وہ اُسی طرح کرتے۔"
            },
            "7": {
                "۱": "اور اب، مَیں مرونی، اپنے باپ مورمن کی چند باتیں لِکھتا ہُوں، جو اُس نے اِیمان، اُمِّید اور محبّت کی بابت فرمائیں؛ پَس اُس عِبادت خانہ میں جو اُنھوں نے عِبادت گاہ کے لِیے تعمِیر کِیا تھا، جب اُس نے اُنھیں وہاں تعلِیم دی، تو اُس نے اِسی طرزِ کلام سے لوگوں سے وعظ کِیا تھا۔",
                "۲": "اور اب میرے پیارے بھائیو، مَیں مورمن تُم سے کلام کرتا ہُوں؛ اور یہ خُدا باپ، اور ہمارے خُداوند یِسُوع مسِیح کے فضل سے، اور اُس کی پاک مرضی سے ہے، پَس اُس کی بُلاہٹ کی نعمت مُجھ پر ہے، چُناں چہ اِس وقت تُم سے کلام کرنے کی خاطر مُجھے اِختیار عطا ہُوا ہے۔",
                "۳": "پَس، مَیں چاہتا ہُوں کہ تُم سے کلام کرُوں جو کلِیسیا کے ہو، جو مسِیح کے پُرامن پیروکار ہو، اور جِنھوں نے کافی اُمِّید پا لی ہے جِس کے وسِیلہ سے تُم خُداوند کے آرام میں داخل ہو سکتے ہو، اِس وقت سے لے کر اُس وقت تک جب تُم اُس کے ساتھ آرام پاؤ گے۔",
                "۴": "اور اب میرے بھائیو، بنی آدم کے ساتھ تُمھارے پُرامن طرزِ چلن کے سبب سے مَیں تُمھاری اِن صفات کا اندازہ لگاتا ہُوں۔",
                "۵": "پَس مُجھے خُدا کا وہ کلام یاد ہے جو کہتا ہے کہ تُم اُن کے کاموں سے اُنھیں پہچانو گے؛ پَس اگر اُن کے اَعمال نیک ہیں، تو وہ بھی نیک ہیں۔",
                "۶": "پَس دیکھو، خُدا نے فرمایا کہ کوئی آدمی بُرا ہوتے ہُوئے نیکی کا کام نہیں کر سکتا؛ پَس اگر وہ کوئی نذر چڑھاتا، یا خُدا سے دُعا مانگتا ہے تو اِس کا کُچھ نفع نہیں، سِوا اِس بات کے کہ وہ اِس کو سچّی نِیّت سے ادا کرے۔",
                "۷": "پَس دیکھو، یہ اُس کے واسطے راست بازی نہ گِنا جائے گا۔",
                "۸": "پَس دیکھو، اگر کوئی آدمی بُرا ہوتے ہُوئے نذر چڑھاتا ہے، تو وہ بُخل سے اَیسا کرتا ہے؛ جِس واسطے یہ اَیسا گِنا جائے گا کہ گویا اُس نے نذر چڑھائی ہی نہیں تھی، جِس سبب سے وہ خُدا کے حُضُور بُرا گِنا گیا ہے۔",
                "۹": "اور اِسی طرح یہ اُس آدمی کے واسطے بھی بُرائی گِنی جاتی ہے، اگر وہ دُعا کرتا ہے مگر دِل کی سچّی نِیّت سے نہیں؛ ہاں، اور اُسے اِس سے کوئی فائدہ نہیں، پَس خُدا اَیسوں کو قبَول نہیں کرتا۔",
                "۱۰": "جِس سبب سے، کوئی آدمی بُرا ہوتے ہُوئے نہ تو نیکی کا عمل انجام دے سکتا؛ نہ وہ پاک نذر چڑھائے گا۔",
                "۱۱": "پَس دیکھو، نہ کھاری چشمہ سے مِیٹھا پانی نِکل سکتا؛ نہ مِیٹھے چشمہ سے کھاری پانی نِکل سکتا ہے؛ پَس، کوئی آدمی اِبلِیس کا غُلام ہوتے ہُوئے، مسِیح کی تقلِید نہیں کر سکتا؛ اور اگر وہ مسِیح کی تقلِید کرتا ہے تو اِبلِیس کا غُلام نہیں بن سکتا۔",
                "۱۲": "پَس، ہر وہ شَے جو اچّھی ہے خُدا کی طرف سے آتی ہے؛ اور وہ شَے جو بُری ہے اِبلِیس کی طرف سے آتی ہے؛ چُوں کہ اِبلِیس خُدا کا دُشمن ہے، اور مُسلسل اُس کے ساتھ جنگ کرتا ہے، اور گُناہ کے لیے ورغلاتا اور پُھسلاتا ہے، اور بُرائی کے کاموں کو لگاتار کرتا رہتا ہے۔",
                "۱۳": "بلکہ دیکھو، ہر وہ شَے جو خُدا کی طرف سے ہے پیہم نیکی کے کاموں کو اَنجام دینے کی دعوت اور ترغِیب دیتی ہے؛ لہٰذا، ہر وہ شَے جو نیکی کرنے، اور خُدا سے محبّت کرنے، اور اُس کی خِدمت کرنے کی دعوت اور ترغِیب دیتی ہے، خُدا کے اِلہام سے ہے۔",
                "۱۴": "پَس، خبردار رہو، میرے پیارے بھائیو، تُم یہ نہ سمجھو کہ ہر وہ شَے جو بُری ہے خُدا کی طرف سے ہے، یا ہر وہ شَے جو اچّھی ہے اور خُدا کی طرف سے ہے اِبلِیس کی ہے۔",
                "۱۵": "پَس دیکھو، میرے بھائیو، تُمھیں اِس بات کا فیصلہ کرنے کا اِختِیار بخشا گیا ہے، تاکہ تُم نیکی اور بدی کی پہچان کر سکو؛ اور اُس کی پہچان کا طریقہ اَیسا صاف صاف ہے، کہ تُم کامِل فہم کے ساتھ جان سکتے ہو، جَیسے دِن کے اُجالے اور رات کی تارِیکی کو پہچانتے ہو۔",
                "۱۶": "چُوں کہ دیکھو، ہر اِنسان کو مسِیح کا رُوح عطا کِیا گیا ہے، تاکہ وہ نیک و بد کی پہچان کر سکے؛ چُناں چہ، مَیں تُمھیں فیصلہ کرنے کا طریقہ دِکھاتا ہُوں؛ پَس ہر وہ شَے جو نیکی کرنے کی دعوت دیتی ہے، اور مسِیح پر اِیمان لانے کی ترغِیب دیتی ہے، مسِیح کی قُدرت اور نعمت کے وسِیلہ سے نازِل کی جاتی ہے؛ اِس سبب سے تُم کامِل فہم کے ساتھ جان جاؤ گے کہ یہ خُدا کی طرف سے ہے۔",
                "۱۷": "بلکہ جو بھی شَے اِنسان کو بُرائی کرنے، اور مسِیح پر اِیمان نہ لانے، اور اُس کا اِنکار کرنے، اور خُدا کی خِدمت نہ کرنے پر اُکساتی ہے، تو تُم کامِل فہم کے ساتھ جان لینا کہ یہ اِبلِیس کی طرف سے ہے؛ چُوں کہ اِبلِیس اِسی طرح سے کام کرتا ہے، چُناں چہ وہ کسی بھی اِنسان کو نیکی کرنے کی ترغِیب نہیں دیتا، نہیں، کسی ایک کو بھی نہیں؛ نہ اُس کے فرِشتے اَیسا کرتے ہیں، نہ وہ جو اپنے آپ کو اُس کے تابع کرتے ہیں۔",
                "۱۸": "اور اب، میرے بھائیو، یہ دیکھ کر کہ تُم اُس نُور کو جانتے ہو جِس کے سبب سے تُم عدالت کر سکتے ہو، وہ نُور مسِیح کا نُور ہے، خیال رکھنا کہ تُم ناروا عدالت نہ کرنا؛ پَس جِس طرح تُم عدالت کرو گے اُسی طرح تُمھاری عدالت بھی کی جائے گی۔",
                "۱۹": "پَس، بھائیو، مَیں تُم سے مِنّت کرتا ہُوں کہ تُم مُستَعِدی کے ساتھ مسِیح کے نُور کے تحت تحقِیق کرو تاکہ نیک و بد کو پہچان سکو، اور اگر تُم ہر اچّھی شَے کا دامن تھامے رکھو، اور اُس کو ملامت نہ کرو، تو تُم یقیناً مسِیح کے فرزند بنو گے۔",
                "۲۰": "اور اب، میرے بھائیو، یہ کیسے مُمکن ہے کہ تُم ہر اچّھی شَے کا دامن تھام سکو؟",
                "۲۱": "اور اب مَیں اُس اِیمان کی طرف آتا ہُوں، جِس کی بابت مَیں نے کہا تھا کہ مَیں کلام کرُوں گا؛ اور میں تُمھیں وہ طریقہ بتاؤں گا جِس سے تُم ہر اچّھی شَے کا دامن تھام سکتے ہو۔",
                "۲۲": "پَس دیکھو، خُدا اَزل سے لے کر ابد تک، ساری باتیں جانتا ہے، دیکھو، اُس نے بنی آدم کی خِدمت گُزاری کے لیے فرِشتے بھیجے، کہ مسِیح کی آمد کی بابت خبر دیں؛ اور ہر اچّھی شَے مسِیح کے وسِیلہ سے آتی ہے۔",
                "۲۳": "اور خُدا نے بھی اپنی زبانی نبیوں کو مُنادی دی، کہ مسِیح آئے گا۔",
                "۲۴": "اور دیکھو، اُس نے کئی طرح سے بنی آدم پر اُن باتوں کو ظاہر کِیا، جو اچّھی تھیں؛ اور وہ سب باتیں جو اچّھی ہیں، مسِیح کی طرف سے آتی ہیں، ورنہ اِنسان زوال پذیر رہتا، اور کوئی اچّھی بات اُن تک نہ پُہنچتی۔",
                "۲۵": "پَس، فرِشتوں کی خِدمت گُزاری سے، اور ہر اُس بات سے جو خُدا کے مُنہ سے نِکلی، اِنسان نے مسِیح پر اِیمان کا اِظہار کرنا شُروع کِیا؛ اور یُوں اِیمان کے وسِیلہ سے اُنھوں نے ہر اچّھی شَے کا دامن تھامے رکھا؛ اور مسِیح کی آمد تک اَیسا ہی تھا۔",
                "۲۶": "اور اُس کی آمد کے بعد بھی اِنسان اُس کے نام پر اِیمان کے سبب سے بچائے گئے؛ اور اِیمان کے وسِیلہ سے، وہ خُدا کے فرزند بنتے ہیں۔ اور سچّ میں مسِیح کی حیات کی قسم کھاتا ہُوں کہ، اُس نے ہمارے باپ دادا سے کلام کر کے یہ باتیں فرمائیں: تُم میرے نام پر باپ سے جو کُچھ بھی مانگو گے جو نیک ہو، اِس اِیمان کے ساتھ اعتقاد رکھ کر کہ تُم پاؤ گے، دیکھو تُمھارے لیے وَیسا ہی ہو گا۔",
                "۲۷": "پَس، میرے پیارے بھائیو، کیا مُعجزے موقُوف ہو گئے ہیں کیوں کہ مسِیح آسمان پر چلا گیا ہے، اور باپ کے داہنے ہاتھ جا بیٹھا ہے، تاکہ باپ سے اپنے رحم کے اِختیارات کا دعویٰ کرے جو اُس نے بنی نوع اِنسان پر کِیا ہے؟",
                "۲۸": "پَس اُس نے شَرِیعت کے تقاضوں کو پُورا کر دِیا ہے، اور اُن سب پر اُس کا دعویٰ ہے جو اُس پر اِیمان لاتے ہیں؛ اور وہ جو اُس پر اِیمان لاتے ہیں نیکی کی ہر بات سے لِپٹے رہیں گے؛ لہٰذا وہ بنی آدم کی طرف سے ثالثی کرتا ہے؛ اور وہ ابدُالآباد آسمانوں پر قیام کرتا ہے۔",
                "۲۹": "اور چُوں کہ اُس نے اَیسا کِیا ہے، تو میرے پیارے بھائیو، کیا مُعجزے موقُوف ہو گئے ہیں؟ دیکھو مَیں تُم سے کہتا ہُوں، نہیں؛ نہ فرِشتے بنی آدم کی خِدمت گُزاری سے دست بردار ہُوئے ہیں۔",
                "۳۰": "پس دیکھو، وہ اُس کے تابع ہیں، اور اُس کے کلام کے حُکم کے مُطابق خِدمت کرتے ہیں، اُنھیں اُن پر ظاہر کِیا جاتا ہے جو دِین داری کی ہر صُورت میں اِیمانِ مُحکم اور عقلِ سلِیم ہوتے ہیں۔",
                "۳۱": "اور اُن کی خِدمت کا عُہدہ یہ ہے کہ آدمیوں کو تَوبہ کی طرف بُلائیں، اور باپ کے اُن عُہود کو انجام دیں اور پُورا کریں، جو اُس نے بنی آدم کے ساتھ باندھیں ہیں، تاکہ بنی نوع اِنسان کے لِیے راہ تیار کریں، خُداوند کے برگُزِیدہ ظرُوف میں مسِیح کے کلام کی مُنادی کریں، تاکہ وہ اُس کی گواہی دیں۔",
                "۳۲": "اور اَیسا کرنے سے، خُداوند خُدا راہ تیار کرتا ہے تاکہ اِنسان کا بقیہ مسِیح پر اِیمان لائے، تاکہ رُوحُ القُدس اُس کی قُدرت کے مُطابق اُن کے دِلوں میں جگہ پائے؛ اور اِس طرح باپ اُن عُہود کو پُورا کرتا ہے جو اُس نے بنی آدم کے ساتھ باندھیں ہیں۔",
                "۳۳": "اور مسِیح نے فرمایا ہے: کہ اگر تُم مجھ پر اِیمان لاتے ہو تو تُم ہر وہ عمل انجام دینے کی قُدرت پاؤ گے جو مُجھ میں واجب ہے۔",
                "۳۴": "اور اُس نے فرمایا ہے: زمِین کی سب اِنتہاؤ تُم تَوبہ کرو، اور میری طرف رُجُوع لاؤ، اور میرے نام سے بپتِسما پاؤ، اور مُجھ پر اِیمان لاؤ، تاکہ تُم نجات پاؤ۔",
                "۳۵": "اور اب، میرے پیارے بھائیو، فرض کرو کہ یہ باتیں سچّی ہیں جو مَیں نے بیان کی ہیں، اور خُدا یُومِ آخِر کو قُدرت اور بڑے جلال کے ساتھ تُم پر ظاہر کرے گا، کہ وہ سچّی ہیں، اور اگر وہ سچّی ہیں تو کیا مُعجزوں کا دِن موقُوف ہو گیا ہے؟",
                "۳۶": "یا کیا فرِشتوں نے بنی آدم پر ظاہر ہونا بند کر دِیا ہے؟ یا کہ اُس نے اُن کے واسطے رُوحُ القُدس کی قُدرت کو روکا ہُوا ہے؟ یا جب تک یہ دُنیا باقی ہے، یا اِس جہان کا وجُود باقی ہے، یا رُویِ زمِین پر بچائے جانے کے لِیے کوئی ایک اِنسان بھی موجُود ہو، تو کیا وہ اَیسا کرے گا؟",
                "۳۷": "دیکھو مَیں تُم سے کہتا ہُوں، نہیں؛ پَس اِیمان کے وسِیلہ سے مُعجزے ہوتے ہیں؛ اور یہ اِیمان ہی کے وسِیلہ سے ہے کہ فرِشتے ظاہر ہوتے اور اِنسان کی خِدمت کرتے ہیں؛ لہٰذا، اگر یہ چِیزیں موقُوف ہو گئی ہیں تو بنی آدم پر اَفسوس، پَس اِس کا سبب بے اعتقادی ہے، اور یہ سب عبث ہے۔",
                "۳۸": "مسِیح کے کلام کے مُطابق، چُوں کہ کوئی بھی اِنسان نجات نہیں پا سکتا، سِوا اُن کے جو اُس کے نام پر اِیمان لاتے ہیں؛ پَس، اگر یہ باتیں موقُوف ہو گئی ہیں، تو پھر اِیمان بھی موقُوف ہو چُکا ہے؛ اور اِنسان کی حالت بھیانک ہے، پَس اُن کی حالت اَیسی ہے گویا مُخلصی دی ہی نہیں گئی تھی۔",
                "۳۹": "بلکہ دیکھو، میرے پیارے بھائیو، مَیں تُمھاری بابت زیادہ پسندِیدہ صفات کا جائزہ لیتا ہُوں، پَس مَیں طے کرتا ہُوں کہ تُم اپنی فروتنی کے باعث مسِیح پر اِیمان لائے ہو؛ پَس اگر تُم اُس پر اِیمان نہ لاتے تو پھر تُم اُس کی کلِیسیا کے لوگوں کے ساتھ شُمار کِیے جانے کے لائِق نہ ہوتے۔",
                "۴۰": "اور ایک بار پِھر، میرے پیارے بھائیو، مَیں تُم سے اُمِّید کی بابت کلام کرُوں گا۔ یہ کیسے مُمکن ہے کہ تُم اُمِّید رکھے بغیر اِیمان حاصِل کر سکو؟",
                "۴۱": "اور یہ کون سی بات ہے جِس کے واسطے تُمھیں اُمِّید رکھنی ہے؟ دیکھو مَیں تُم سے کہتا ہُوں کہ اَبَدی زِندگی کی خاطِر جی اُٹھنے کے لیے تُمھیں مسِیح کے کفارہ اور اُس کی قیامت کی قُدرت کے وسِیلہ سے اُمِّید حاصل ہو گی، اور یہ وعدہ کے مُطابق اُس پر تُمھارے اِیمان کی بدولت ہے۔",
                "۴۲": "پَس، اگر کوئی اِنسان اِیمان لاتا ہے تو اُس کو اُمِّید رکھنے کی بھی ضرُورت ہے؛ چُوں کہ اِیمان کے بغیر کوئی اُمِّید نہیں ہو سکتی۔",
                "۴۳": "اور ایک بار پِھر، دیکھو مَیں تُم سے کہتا ہُوں کہ وہ اِیمان اور اُمِّید حاصل نہیں کر سکتا، سِوا اُس کے کہ وہ فروتن، اور دِل کا حلِیم ہو جائے۔",
                "۴۴": "اگر اَیسا نہیں ہے، تو اُس کا اِیمان اور اُمِّید عبث ہے، پَس خُدا کے حُضُور کوئی بھی مقبُولِ نظر نہیں، سِوا اُن کے جو حلِیم اور دِل کے فروتن ہیں، اور اگر اِنسان حلِیم اور دل کا فروتن ہوتا ہے، اور رُوحُ القُدس کی قُدرت کے وسِیلہ سے اِقرار کرتا ہے کہ یِسُوع اَلمسِیح ہے، تو لازم ہے کہ اُس میں محبّت ہو؛ کیونکہ اگر اِس میں محبّت نہ ہو تو وہ کُچھ بھی نہیں، پَس لازم ہے کہ اُس میں محبّت ہو۔",
                "۴۵": "اور محبّت صابر اور مہربان ہے، اور حسد نہیں کرتی، اور شیخی نہیں بِگھارتی، اپنی بہتری نہیں چاہتی، جُھنجھلاتی نہیں، بدگُمانی نہیں کرتی، اور بدکاری سے خُوش نہیں ہوتی بلکہ راستی سے خُوش ہوتی ہے، سب کُچھ سہہ لیتی ہے، سب باتوں کا یقِین کرتی ہے، سب باتوں کی اُمِّید رکھتی ہے، سب باتوں کی برداشت کرتی ہے۔",
                "۴۶": "پَس، میرے پیارے بھائیو، اگر تُم میں محبّت نہیں تو تُم کُچھ بھی نہیں، پَس محبّت کو زوال نہیں۔ اِس واسطے محبّت کے دامن کو تھامے رکھو، جو اِن سب سے افضل ہے، پَس ساری چِیزیں ضرُور موقُوف ہو جائیں گی—",
                "۴۷": "بلکہ محبّت مسِیح کا سچّا عِشق ہے، اور یہ ہمیشہ تک برداشت کرتی ہے؛ اور یُومِ آخر جِس کسی میں یہ ہو گی اُس کا بھلا ہو گا۔",
                "۴۸": "پَس، میرے پیارے بھائیو، باپ سے اپنے دِل کی ساری طاقت کے ساتھ دُعا کرو، کہ تُمھیں اِس محبّت سے سرشار کر دے، جو اُس نے اُن سب کو عطا کی ہُوئی ہے جو اُس کے بیٹے، یِسُوع مسِیح، کے سچّے شاگِرد ہیں؛ تاکہ تُم خُدا کے فرزند بن سکو؛ تاکہ جب وہ ظاہر ہو تو ہم اُس کی مانِند ہوں، پَس ہم اُس کو وَیسا دیکھیں گے جَیسا وہ ہے؛ چُناں چہ ہم اِس اُمِید کو پا سکیں؛ کہ ہم اُسی طرح پاک کِیے جا سکیں جِس طرح وہ پاک ہے۔ آمین۔"
            },
            "8": {
                "۱": "میرے باپ مورمن کا میرے نام لِکھا گیا خط، اور یہ میری خِدماتی بُلاہٹ کے فوراً بعد مُجھے لِکھا گیا۔ اور اُس نے اِس اَنداز سے مُجھے لِکھا، فرمایا:",
                "۲": "میرے پیارے بیٹے مرونی، مَیں نہایت شادمان ہُوں کہ تیرے خُداوند یِسُوع مسِیح نے تُجھے یاد رکھا ہے اور اُس نے تُجھے اپنی خِدمت کے لیے اور اپنے پاک کام کے لیے چُنا ہے۔",
                "۳": "مَیں ہمیشہ تُجھے اپنی دُعاؤں میں یاد رکھتا ہُوں، خُدا باپ سے اُس کے پاک فرزند یِسُوع کے نام پر پیہم دُعا کرتا رہتا ہُوں، کہ وہ، اپنی بےپناہ فضِیلت اور فضل کی بدولت، اپنے نام پر اِیمان میں قائم رہنے کے وسِیلہ سے تُجھے آخِر تک محفُوظ رکھے۔",
                "۴": "اور اب میرے بیٹے میں اُس بات کی بابت کلام کرتا ہُوں، جِس سے مُجھے بڑا ملال ہوتا ہے؛ پَس یہ بات مُجھے غمگِین کرتی ہے کہ کہیں تُمھارے ہاں فسادات نہ برپا ہو جائیں۔",
                "۵": "پَس، اگر یہ بات سچّی ہے جو مُجھے معلُوم ہُوئی ہے، کہ تُمھارے ہاں چھوٹے بچّوں کے بپتِسما کی بابت جھگڑے ہوتے رہتے ہیں۔",
                "۶": "اور اب، میرے بیٹے مَیں چاہتا ہُوں کہ تُو مُستَعِدی سے محنت و مُشقّت انجام دے، تاکہ تُمھارے درمیان میں سے اِس قبِیح خطا کو دُور کِیا جائے، پَس، اِسی نِیّت سے مَیں نے یہ خط لِکھا ہے۔",
                "۷": "پَس جب تُجھ سے یہ باتیں معلُوم ہُوئیں تو اِس کے فوراً بعد اِس مُعاملہ کی بابت مَیں نے خُداوند سے دریافت کِیا۔ اور رُوحُ القُدس کی قدرت کے وسِیلہ سے خُداوند کا کلام مُجھ پر نازِل ہُوا، فرمایا:",
                "۸": "مسِیح کا کلام سُن، جو تیرا مُخلصی دینے والا، تیرا خُداوند اور تیرا خُدا ہے۔ دیکھ، مَیں دُنیا میں صادِقوں کو نہیں بلکہ گُناہ گاروں کو تَوبہ کی طرف بُلانے آیا؛ تندرُستوں کو طبِیب کی ضرُورت نہیں، بلکہ بِیماروں کو؛ پَس چھوٹے بچّے تندرُست ہیں، چُوں کہ وہ گُناہ کرنے کے قابِل نہیں ہیں؛ چُناں چہ آدم کی لعنت میرے وسِیلہ سے اُن پر سے ہٹا لی گئی ہے، لہٰذا اُن پر اِس کا کوئی اِختیار نہ رہا؛ اور ختنہ کی شَرِیعت مُجھ میں پُوری ہو گئی ہے۔",
                "۹": "اور اِس طریق سے رُوحُ القُدس نے مُجھ پر خُدا کے کلام کو ظاہر کِیا؛ پَس، میرے پیارے بیٹے، مَیں جانتا ہُوں کہ یہ خُدا کی اِنتہائی گھناؤنی تضحِیک ہے، کہ تُم چھوٹے بچّوں کو بپتِسما دو۔",
                "۱۰": "دیکھ مَیں تُجھ سے کہتا ہُوں کہ تُو اِس بات کی تعلِیم دینا—کہ تَوبہ اور بپتِسما اُن کے لیے ہے جو جواب دہ اور گُناہ کے اِرتکاب کے قابِل ہوں؛ ہاں، والدین کو یہ سِکھانا کہ وہ لازماً تَوبہ کریں اور بپتِسما لیں، اور اپنے چھوٹے بچّوں کی مانِند فروتن بنیں، اور وہ اپنے چھوٹے بچّوں کے ساتھ بچائے جائیں گے۔",
                "۱۱": "اور اِن کے چھوٹے بچّوں کو نہ تَوبہ، نہ بپتِسما کی ضرُورت ہے۔ دیکھ، بپتِسما گُناہوں کی مُعافی کے حُکموں کو پُورا کرنے کے لِیے تَوبہ کے واسطے ہے۔",
                "۱۲": "بلکہ چھوٹے بچّے مسِیح میں زِندہ ہیں، یعنی بنایِ عالَم ہی سے، اگر اَیسا نہیں ہے، تو خُدا پھر طرف دار خُدا، اور تغِیُّر پذِیر خُدا، اور آدمیوں کا طرف دار ہے؛ پَس کتنے چھوٹے بچّے بغیر بپتِسما کے وفات پا گئے ہیں!",
                "۱۳": "لہٰذا، اگر چھوٹے بچّوں کو بپتِسما کے بغیر بچایا نہیں جا سکتا تھا، تو پھر یقیناً یہ سب نہ ختم ہونے والی جہنم میں چلے گئے ہوں گے۔",
                "۱۴": "دیکھ مَیں تُجھ سے کہتا ہُوں، کہ جو کوئی یہ سمجھتا ہے کہ چھوٹے بچّوں کو بپتِسما کی ضرُورت ہے وہ پت کی سی کڑواہٹ اور سِیہ کاری کی حراست میں ہے، پَس نہ اُس میں اِیمان، نہ اُمِّید، نہ محبّت ہے؛ لہٰذا، جو اِس خیال میں پڑتا ہے، وہ کاٹ ڈالا جائے گا، وہ یقیناً جہنم میں جائے گا۔",
                "۱۵": "پَس یہ خیال کرنا گھناؤنی بدکاری ہے کہ خُدا ایک بچّہ کو تو بپتِسما کے سبب سے بچا لیتا ہے، اور دُوسرے کو ضرُور ہلاک ہونا ہے کیوں کہ اُس نے بپتِسما نہیں پایا ہے۔",
                "۱۶": "اُن پر اَفسوس جو خُداوند کی راہوں کو اِس طرِیق سے بِگاڑتے ہیں، پَس وہ ہلاک ہوں گے، سِوا اِس کے کہ تَوبہ کریں۔ دیکھ مَیں خُدا سے اِختیار پا کر دلیری کے ساتھ کلام کرتا ہُوں؛ اور مَیں ڈرتا نہیں کہ اِنسان کیا کر سکتا ہے؛ کیوں کہ کامِل محبّت سارا خَوف دُور کر دیتی ہے۔",
                "۱۷": "اور مَیں محبّت سے معمُور ہُوں، جو کہ دائمی پیار ہے؛ پَس، سب بچّے میرے لِیے ایک جَیسے ہیں؛ لہٰذا، چھوٹے بچّوں کے لِیے میرا پیار کامِل محبّت ہے؛ اور وہ سب برابر ہیں اور نجات میں شرِیک ہیں۔",
                "۱۸": "پَس مَیں جانتا ہُوں کہ خُدا نہ طرف دار خُدا ہے، نہ تغِیُّر پذِیر ہستی ہے؛ بلکہ وہ اَبَدِیّت سے اَبَدِیّت تک لاتبدِیل ہے۔",
                "۱۹": "چھوٹے بچّے تَوبہ نہیں کر سکتے، پَس، اُن پر خُدا کی پاک رحمتوں کا مُنکر ہونا گھناؤنی بدکاری ہے، پَس اُس کی رحمت کی بدولت وہ سب اُس میں جِیتے ہیں۔",
                "۲۰": "اور جو کہتا ہے کہ چھوٹے بچّوں کو بپتِسما کی ضرُورت ہے، وہ مسِیح کی رحمتوں کا اِنکار کرتا ہے، اور اُس کے کَفارہ کو حقِیر جانتا ہے اور اُس کی مُخلصی بخش قُدرت کو کم زور۔",
                "۲۱": "اَیسوں پر اَفسوس، پَس وہ موت، دوزخ، اور نہ ختم ہونے والے عذاب کے خطرے میں ہیں۔ مَیں جُراَت مندی کے ساتھ یہ کلام کرتا ہُوں؛ خُدا نے مُجھے حُکم دِیا ہے۔ سُنو اور اُن پر غَور کرو، ورنہ مسِیح کی بار گاہ میں یہ تُمھارے خِلاف گواہ ٹھہریں گے۔",
                "۲۲": "پَس دیکھ کہ سب بچّے مسِیح میں جِیتے ہیں، اور وہ سب بھی جو شَرِیعت کے بغیر ہیں۔ پَس مُخلصی بخش قُدرت اُن سب پر نازِل ہوتی ہے جِن کے پاس شَرِیعت نہیں؛ لہٰذا، جو سزاوار نہیں ہے، یا جِس کو سزاوار نہیں ٹھہرایا گیا، تَوبہ نہیں کر سکتا؛ اور اَیسوں کو بپتِسما سے کُچھ حاصِل نہیں—",
                "۲۳": "بلکہ مسِیح کی رحمتوں، اور اُس کے پاک رُوح کی قُدرت کا اِنکار کرنا، اور مُردہ کاموں پر بھروسا رکھنا خُدا کے حُضُور ٹھٹھا کرنا ہے۔",
                "۲۴": "دیکھ، میرے بیٹے، اَیسی بات کی اِجازت نہ ہونی چاہیے؛ پَس تَوبہ اَیسوں کے واسطے ہے جِن کو سزاوار ٹھہرایا جاتا ہے اور جِن پر عدُولیِ شَرِیعت کی لعنت ہوتی ہے۔",
                "۲۵": "اور بپتِسما تَوبہ کے پہلے پھلوں میں سے ہے؛ اور حُکموں کو پُورا کرنے کے واسطے بپتِسما اِیمان کے وسِیلہ سے عطا ہوتا ہے؛ اور حُکموں کو پُورا کرنے سے گُناہوں کی مُعافی مِلتی ہے۔",
                "۲۶": "اور گُناہوں کی مُعافی حلِیمی، اور دِل کی فروتنی لاتی ہے؛ اور حلِیمی اور دِل کی فروتنی کی بدولت رُوحُ القُدس کا نزُول ہوتا ہے، اَیسا مددگار جو اُمِّید اور کامِل محبّت سے بھر دیتا ہے، اَیسی محبّت مُستَعِدی کے ساتھ دُعا کے وسِیلہ سے برداشت کرتی ہے؛ جب تک آخِرت نہیں آ جاتی، جب سب مُقدّسِین خُدا کے ساتھ سکُونت کریں گے۔",
                "۲۷": "دیکھ، میرے بیٹے، اگر مَیں فوراً بنی لامن سے جنگ کرنے نہیں جاتا تو مَیں تُجھے دوبارہ لِکھوں گا۔ دیکھ، اِس قَوم کا تکبُر، یا بنی نِیفی کی اُمّت، اُن کی بربادی ثابت ہُوا ہے، سِوا اِس کے کہ وہ تَوبہ کریں۔",
                "۲۸": "اُن کے واسطے دُعا کر، میرے بیٹے، تاکہ اُن کو تَوبہ نصِیب ہو۔ بلکہ دیکھ، مَیں ڈرتا ہُوں کہِیں اَیسا نہ ہو کہ رُوح اُن کے ساتھ کام کرنا چھوڑ چُکا ہو؛ اور مُلک کے اِس عِلاقہ میں وہ اُس ساری قُدرت اور اِختیار کو شکست دینے کے خواہاں بھی ہیں، جو خُدا کی طرف سے عطا ہوتا ہے؛ اور وہ رُوحُ القُدس کے مُنکر ہیں۔",
                "۲۹": "اور اِس ارفع معرفت کو رَدّ کرنے کے بعد، میرے بیٹے، وہ ضرُور ہلاک ہوں گے، تاکہ وہ نبُّوتیں پُوری ہوں جو نبِیوں نے فرمائی تھیں، اِس کے ساتھ ساتھ ہمارے نجات دہندہ کا اپنا کلام۔",
                "۳۰": "الوِداع، میرے بیٹے، جب تک مَیں تُجھے نہ لِکھوں، یا دوبارہ مُلاقات نہ کرُوں۔ آمین۔"
            },
            "9": {
                "intro": "مورمن کا اپنے بیٹے مرونی کے نام دُوسرا خط۔",
                "۱": "میرے پیارے بیٹے، مَیں تُجھے دوبارہ لِکھتا ہُوں تاکہ تُو جان لے کہ مَیں ابھی زِندہ ہُوں؛ اَلبتہ مَیں اُن باتوں کی بابت لِکھتا ہُوں، جو قدرے تکلِیف دہ ہیں۔",
                "۲": "پَس دیکھ، مَیں بنی لامن کے ساتھ شدِید جنگ لڑ چُکا ہُوں، جِس میں ہم فتح یاب نہیں ہُوئے؛ اور ارخینتُس اور لورام اور عیمرون بھی تہِ تیغ ہو گئے ہیں؛ ہاں، اور ہم اپنے باصلاحِیت مَردوں کی بڑی تعداد کھو چُکے ہیں۔",
                "۳": "اور اب دیکھ، میرے بیٹے، مُجھے تشوِیش ہے کہ کہیں بنی لامن اِس قَوم کو نیست و نابُود نہ کر دیں؛ جب کہ یہ قَوم تائب نہیں ہوتی، اور شَیطان لگاتار اُنھیں اُکساتا ہے کہ ایک دُوسرے کے ساتھ جھگڑا کریں۔",
                "۴": "دیکھ مَیں لگا تار اُن کے ساتھ محنت و مُشقّت کر رہا ہُوں؛ اور جب مَیں سخت روی سے خُدا کا کلام سُناتا ہُوں تو وہ کانپتے ہیں اور میرے ساتھ خفا ہوتے ہیں؛ اور جب مَیں سخت روی سے کلام نہیں کرتا تو وہ اِس کے خِلاف اپنے دِل سخت کر لیتے ہیں؛ پَس مُجھے ڈر ہے کہ کہیں خُداوند کے رُوح نے اُن کے ساتھ کام کرنا نہ چھوڑ دیا ہو۔",
                "۵": "پَس وہ اِس شدِت سے غُصّہ کرتے ہیں کہ اَیسا لگتا ہے کہ اُنھیں موت کا خَوف نہیں ہے؛ اور ایک دُوسرے کے لِیے، اُنھوں نے اپنی محبّت کو کھنڈر بنا دِیا ہے؛ اور وہ ہر وقت اِنتقام اور خُون کے پیاسے رہتے ہیں۔",
                "۶": "اور اب، میرے پیارے بیٹے، اُن کی سنگِین روی کے باوجُود، آؤ ہم مُستَعِدی کے ساتھ محنت و مُشقّت کریں؛ پَس اگر ہم نے محنت و مُشقّت کرنا ترک کر دِیا، تو ہم سزاوار ٹھہرائے جائیں گے؛ لہٰذا جب تک ہم مٹی کے مَقدَس میں ہیں، ہمیں محنت و مُشقّت انجام دیتے رہنا ہے، تاکہ ہم ساری راست بازی کے دُشمن پر غالِب آئیں، اور ہماری جانیں خُدا کی بادِشاہی میں آرام پائیں۔",
                "۷": "اور اب مَیں اِس قَوم کے مُصائب و الام کی بابت چند باتیں لِکھتا ہُوں۔ پَس عمیرون سے مُجھ تک پُہنچنے والی معلُومات کے مُطابِق، دیکھ، بنی لامن کے پاس بےشُمار قیدی ہیں، جِنھیں اُنھوں نے شیرِیزہ کے بُرج سے اسِیر بنایا تھا، اور اُن میں مرد، عَورتیں، اور بچّے بھی تھے۔",
                "۸": "اور اُن عَورتوں کے شوہروں اور بچّوں کے والِدوں کو اُنھوں نے قتل کر دِیا ہے؛ اور عَورتوں کو اُن کے شوہروں کا گوشت کِھلاتے ہیں، اور بچّوں کو اُن کے والِدوں کا گوشت کِھلاتے ہیں؛ اور پانی نہیں، بس چند قطرے، وہ اُنھیں دیتے ہیں۔",
                "۹": "اور بنی لامن کی اِس شدِید مکروہ کرتُوت کے باوجُود، موریعنتم میں ہمارے لوگوں کی سِیہ کاری سے زیادہ گھناؤنی نہیں۔ پَس دیکھ، اُنھوں نے بنی لامن کی بُہت ساری بیٹیوں کو قیدی بنا لِیا تھا؛ اور اُنھیں اُس شَے سے محرُوم کر دِیا تھا جو اُنھیں سب چِیزوں سے زیادہ پیاری اور بیش بہا تھی، یہ اُن کی پاک دامنی اور عِصمت تھی—",
                "۱۰": "اور اَیسا کرنے کے بعد، اُنھوں نے اُن پر اِس قدر ظالمانہ و قاتلانہ تشدُد ڈھایا، اور اُنھیں موت کے گھاٹ اُتارا؛ اور اَیسا کرنے کے بعد، اُنھوں نے اُن کی لاشوں کو جنگلی درِندوں کی طرح نوچ نوچ کر کھایا، کیوں کہ اُن کے دِل سفاک تھے؛ اور اِس کو وہ بُہادری کا تمغا سمجھتے تھے۔",
                "۱۱": "اے میرے پیارے بیٹے، کوئی اُمّت جِس طرح کی یہ ہے، کیسے تہذِیب سے عاری ہو سکتی ہے—",
                "۱۲": "(اور صِرف چند برس گُزرے ہیں، کہ وہ مہذب اور خُوش مزاج قَوم تھے۔)",
                "۱۳": "لیکن اے میرے پیارے بیٹے، کوئی اُمّت جِس طرح کی یہ ہے، کیسے اِس قدر بھیانک مکروہات سے لُطف اندوز ہوتی ہے—",
                "۱۴": "ہم کیسے توقع رکھ سکتے ہیں کہ خُداوند اپنے ہاتھ کو ہمیں سزا دینے سے باز رکھے گا؟",
                "۱۵": "دیکھ، میرا دِل واویلہ کرتا ہے: اِس اُمّت پر افسوس۔ اے خُدا، سزا دینے کی خاطر نِکل، اور اُن کے گُناہوں، اور بدکاریوں، اور مکروہ کاموں کو اپنے چہرے کے سامنے سے چُھپا لے!",
                "۱۶": "اور پِھر، میرے بیٹے، شیرِیزہ میں بےشُمار بیوائیں اور اُن کی بیٹیاں رہ گئی ہیں؛ اور سامانِ رسد کا وہ حِصّہ جو لامنی اپنے ساتھ لے کر نہ گئے، دیکھ، ضینیفی کی فَوج اُس کو لے گئی، اور اُنھیں خُوراک کی تلاش میں مارا مارا پِھرنے کے لیے چھوڑ گئی؛ اور بُہت ساری ضیعف عَورتیں راہ میں تھک کر نڈھال ہوتی اور مر جاتی ہیں۔",
                "۱۷": "اور وہ فَوج جو میرے ساتھ ہے ناتواں ہے؛ اور میرے اور شیرِیزہ کے درمیان میں بنی لامن کی فَوجیں ہیں؛ اور جتنے بھاگ کر ہارُون کی فَوج میں پناہ ڈُھونڈنے گئے، اُن کی بھیانک سفاکی کا شِکار ہُوئے۔",
                "۱۸": "ہائے میری قَوم کی بدچلنی! اُن میں بدامنی اور بےرحمی ہے۔ دیکھ، مَیں فقط اَکیلا اِنسان ہُوں، اور میرے اندر صرف ایک مرد جِتنی ہی ہمت ہے، مَیں مزید اپنے حُکموں پر عمل نہیں کرا سکتا۔",
                "۱۹": "اور وہ اپنی کج روی میں بُہت آگے بڑھ چُکے ہیں؛ اور وہ ایک جَیسے سفاک ہیں، کسی کو نہیں بخشتے، خواہ کوئی بُوڑھا ہے یا جوان ہے؛ اور وہ نیکوکاری کے سِوا ہر بات سے لُطف اندوز ہوتے ہیں؛ اور اِس رُویِ زمِین پر ہر شَے سے زیادہ بڑی ہماری عَورتوں اور بچّوں کی مُصِیبت ہے؛ ہاں، نہ زبان بتا سکتی ہے، نہ یہ لِکھی جا سکتی ہے۔",
                "۲۰": "اور اب، میرے بیٹے، مَیں اِس بھیانک منظر کو مزید قلم بند نہیں کر سکتا۔ دیکھ، تُو اِس اُمّت کی بدکاری کو جانتا ہے؛ تُو جانتا ہے کہ اُن میں کوئی سچّائی نہیں، اور وہ بےحِس ہیں؛ اور اُن کی بدکاری بنی لامن سے زیادہ بھیانک ہے۔",
                "۲۱": "دیکھ، میرے بیٹے، خُدا کے حُضُور مَیں اُن کی سِفارش نہیں کر سکتا کہیں اَیسا نہ ہو کہ وہ مُجھے مار ڈالے۔",
                "۲۲": "بلکہ دیکھ، میرے بیٹے، خُدا کے حُضُور مَیں تیری سِفارش کرتا ہُوں، اور مُجھے مسِیح پر توکَل ہے کہ تُو بچایا جائے گا؛ اور خُدا سے دُعا مانگتا ہُوں کہ وہ تیری زِندگی بچائے رکھے، تاکہ تُو اِس اُمّت کو اُس کی طرف لَوٹ آنے، یا اُن کی مُکمل تباہی و بربادی کی گواہی دے؛ پَس مَیں جانتا ہُوں کہ وہ ضرُور ہلاک ہوں گے سِوا اِس کے کہ وہ تَوبہ کریں اور اُس کی طرف رُجُوع لائیں۔",
                "۲۳": "اور اگر وہ ہلاک ہوتے ہیں تو بنی یارد جَیسا حال ہو گا، چُوں کہ اِن کے دِل کشت و خُون اور اِنتقام کے پیاسے ہیں۔",
                "۲۴": "اور اگر اَیسا ہو کہ وہ ہلاک ہو جاتے ہیں، تو ہم جانتے ہیں کہ ہمارے بےشُمار بھائی ہمیں چھوڑ کر بنی لامن سے جا مِلے ہیں، اور کئی اور بھی ہمیں چھوڑ کر اُن سے جا مِلیں گے؛ پَس، اگر تُو بچا لِیا گیا، اور مَیں مارا گیا اور تُجھے نہ دیکھ پایا، تو تُو چند مزید رُوبکاریں لِکھنا؛ بلکہ میرا اِیمان ہے کہ مَیں تُجھ سے جلد مُلاقات کرُوں گا؛ کیوں کہ میرے پاس پاک نوِشتے ہیں جو مَیں تیرے حوالہ کرنا چاہتا ہُوں۔",
                "۲۵": "میرے بیٹے، مسِیح کا وفادار رہ؛ اور جو باتیں مَیں نے لِکھی ہیں، تُجھے غم زدہ کر کے موت تک نہ لے جائیں؛ بلکہ مسِیح تُجھے تقوِّیت بخشے، اور اُس کے دُکھ اور موت، اور ہمارے باپ دادا پر اُس کا بدنی ظہُور، اور اُس کا رحم اور تحمل، اور اُس کے جلال اور حیاتِ اَبَدی کی اُمِّید، ہمیشہ تیرے حافِظہ میں محفُوظ رہے۔",
                "۲۶": "اور خُدا باپ کا فضل، جِس کا تخت عرشِ بریں پر ہے، اور ہمارا خُداوند یِسُوع مسِیح، جو اُس کی قُدرت و حشمت کے داہنے ہاتھ بیٹھا ہے، جب تک کہ ساری چِیزیں اُس کے تابع نہیں ہو جاتیں، ہمیشہ تک تیرے ساتھ قائم و دائم رہے۔ آمین۔"
            },
            "10": {
                "۱": "اب مَیں، مرونی، چند باتیں لِکھتا ہُوں، جو میری نظر میں افضل ہیں؛ اور مَیں اپنے لامنی بھائیوں کے واسطے لِکھتا ہُوں؛ اور مَیں چاہتا ہُوں کہ اُنھیں معلُوم ہونا چاہیے کہ مسِیح کی آمد کے نِشان کو ظاہر ہُوئے چار سَو بیس برس سے زیادہ گُزر چکے ہیں۔",
                "۲": "اور تُمھیں بعض باتوں کی تاکِید کرنے کے بعد، مَیں اِن نوِشتوں کو مُہر بند کرُوں گا۔",
                "۳": "دیکھو، مَیں تُمھیں تاکِید کرتا ہُوں کہ جب تُم اِن نوِشتوں کو پڑھو، اور اگر خُدا کے نزدیک یہ حِکمت ہو کہ تُم اِنھیں پڑھو، تاکہ تُمھیں یاد رہے کہ خُداوند آدم کی تخلِیق سے لے کر اب تک بنی آدم پر کس قدر مہربان رہا ہے، اور جب تُم اِن نوِشتوں کو پاؤ، تو اپنے دِلوں میں اِس بات پر غَور و فکر کرو۔",
                "۴": "اور جب تُم اِن نوِشتوں کو پاؤ، تو مَیں تُمھیں تاکِید کرنا چاہتا ہُوں کہ تُم خُدا، اَبَدی باپ، سے مسِیح کے نام پر دریافت کرنا، گویا یہ نوِشتے برحق نہیں ہیں؛ اور اگر تُم خلُوصِ دِل سے، سچّی نِیّت کے ساتھ، مسِیح پر اِیمان لا کر مانگو گے، تو رُوحُ القُدس کی قُدرت کے وسِیلہ سے وہ تُم پر اِس کی سچّائی کو ظاہر کرے گا۔",
                "۵": "اور رُوحُ القُدس کی قُدرت کے وسِیلہ سے تُم ساری باتوں کی سچّائی جان جاؤ گے۔",
                "۶": "اور ہر وہ شَے جو اِطمِینان بخش ہے راست اور صادِق ہے؛ پَس، جو شَے اِطمِینان بخش ہے مسِیح کا اِنکار نہیں کرتی، بلکہ اِقرار کرتی ہے کہ وہ ہے۔",
                "۷": "اور رُوحُ القُدس کی قُدرت کے وسِیلہ سے تُم جان پاؤ گے کہ وہ ہے؛ لہٰذا مَیں تُمھیں تاکِید کرتا ہُوں کہ تُم خُدا کی قُدرت کا اِنکار نہ کرنا؛ پَس وہ بنی آدم کے اِیمان کے مُوافِق، آج اور کل، اور ہمیشہ تک اِسی قُدرت کے ساتھ کام کرتا ہے۔",
                "۸": "اور میرے بھائیو، مَیں دوبارہ تُمھیں تاکِید کرتا ہُوں کہ خُدا کی نعمتوں کا اِنکار نہ کرنا، پَس وہ بےشُمار ہیں؛ اور وہ اُسی ایک خُدا کی طرف سے آتی ہیں۔ اور مُختلف طریقوں سے یہ نعمتیں عطا کی جاتی ہیں؛ بلکہ وہ ہی ایک خُدا ہے جو سب میں ہر طرح کا اثر پَیدا کرتا ہے؛ اور اُنھیں خُدا کے رُوح کے ظہُور کے وسِیلہ سے اِنسانوں پر نازِل کِیا جاتا ہے، تاکہ اُنھیں فائدہ پُہنچے۔",
                "۹": "پَس دیکھو، ایک کو خُدا کے رُوح کے وسِیلہ سے یہ عطا کِیا جاتا ہے کہ وہ حِکمت کا کلام سِکھائے؛",
                "۱۰": "اور اِسی رُوح کی مرضی سے دُوسرے کو یہ عِنایت ہوتی ہے کہ وہ عِلمِیّت کا کلام سِکھائے؛",
                "۱۱": "اور اُسی رُوح سے کِسی کو اِیمان کی مضبُوطی، اور کِسی کو شِفا دینے کی تَوفِیق؛",
                "۱۲": "اور پِھر، کِسی کو بڑے بڑے مُعجِزوں کی قُدرت؛",
                "۱۳": "اور پھر، کِسی کو یہ عطا ہوتی ہے کہ وہ ہر شَے کی بابت نبُوّت کرے؛",
                "۱۴": "اور پِھر، کِسی کو فرِشتوں کو اور خِدمت گُزار رُوحوں کو دیکھنے کی قُدرت؛",
                "۱۵": "اور پِھر، کِسی کو ہر قِسم کی زُبانوں کی تَوفِیق؛",
                "۱۶": "اور پِھر، کسی کو زُبانوں کا تَرجُمہ کرنا اور کِسی کو طرح طرح کی زُبانیں عِنایت ہوتی ہیں۔",
                "۱۷": "اور یہ سب نعمتیں مسِیح کے رُوح کے وسِیلہ سے آتی ہیں؛ اور یہ ہر ایک شخص کو عِنایت ہوتی ہیں، جِس کو جو چاہتا ہے بانٹتا ہے۔",
                "۱۸": "اور مَیں تُمھیں تاکِید کرتا ہُوں، میرے پیارے بھائیو، تاکہ تُمھیں یاد رہے کہ ہر اِطمِینان بخش نعمت مسِیح کی طرف سے آتی ہے۔",
                "۱۹": "اور مَیں تُمھیں تاکِید کرتا ہُوں، میرے پیارے بھائیو، تاکہ تُمھیں یاد رہے کہ وہ کل، آج، اور اَبَد تک یکساں ہے، اور یہ ساری نعمتیں جِن کی بابت مَیں نے کلام کِیا ہے، یہ رُوحانی ہیں، اور رہتی دُنیا تک کبھی ختم نہ ہوں گی، فقط اِس کا سبب بنی آدم کی بےاعتقادی بنتی ہے۔",
                "۲۰": "پَس لازِم ہے کہ اِیمان ہو؛ اور اگر اِیمان ہے تو لازِم ہے کہ اُمِّید بھی ہو؛ اور اگر اُمِّید ہے تو لازِم ہے کہ محبّت بھی ہو۔",
                "۲۱": "اور اگر تُم مَیں محبّت نہیں ہے، تو تُم خُدا کی بادِشاہی میں ہرگِز نجات نہیں پا سکتے؛ اور نہ تُم خُدا کی بادِشاہی میں نجات پا سکو گے اگر تُم میں اِیمان نہیں؛ اور نہ ہی اگر تُم میں اُمِّید نہیں۔",
                "۲۲": "اور اگر تُم میں اُمِّید نہیں تو لازِم ہے کہ تُم میں نااُمِّیدی ہے؛ اور نااُمِّیدی سِیہ کاری کے باعث آتی ہے۔",
                "۲۳": "اور مسِیح نے ہمارے باپ دادا سے سچّ سچّ کہا: اگر تُم میں اِیمان ہو تو تُم ہر وہ عمل انجام دے سکتے ہو جو میرے نزدیک واجب ہے۔",
                "۲۴": "اور اب مَیں زمِین کی ساری اِنتہاؤں سے کہتا ہُوں—کہ اگر وہ دِن آتا ہے کہ تُمھارے درمیان میں سے خُدا کی قُدرت اور نعمتیں اُٹھا لی جاتی ہیں، تو اِس کا سبب بےاعتقادی ہو گی۔",
                "۲۵": "اور بنی آدم پر افسوس ہے اگر اَیسی صُورت پَیدا ہوتی ہے؛ کیوں کہ تُمھارے درمیان میں کوئی نہ ہوگا جو نیکی کرے، نہیں ایک بھی نہیں۔ پَس اگر تُمھارے درمیان میں ایک بھی نیکی کرنے والا ہے، تو وہ خُدا کی قُدرت اور تاثِیروں کے وسِیلہ سے اثر پَیدا کرے گا۔",
                "۲۶": "اور اُن پر افسوس جو اِن چِیزوں کو ترک کرتے اور مر جاتے ہیں، پَس وہ اپنے گُناہوں میں مرتے ہیں، اور وہ خُدا کی بادِشاہی میں نجات نہیں پا سکتے؛ اور مَیں یہ باتیں مسِیح کے کلام کے مُوافِق کہتا ہُوں؛ اور جُھوٹ نہیں بولتا۔",
                "۲۷": "اور مَیں تُمھیں اِن باتوں کو یاد رکھنے کی تاکِید کرتا ہُوں؛ پَس وقت جلد آتا ہے کہ تُم جان جاؤ گے کہ مَیں جُھوٹ نہیں کہتا، کیوں کہ تُم خُدا کی بارگاہ میں مُجھے دیکھو گے؛ اور خُداوند خُدا تُم سے فرمائے گا: کیا مَیں نے اپنے کلام کی مُنادی تُم میں نہیں کی تھی، جو اِس آدمی نے لِکھا تھا، رفتگان میں سے پُکارنے والے کی مانِند، ہاں، یعنی جَیسے کوئی خاک میں سے کلام کرتا ہو؟",
                "۲۸": "مَیں اِن باتوں کی بابت نبُّوتوں کے پُورا ہونے کا اِعلان کرتا ہُوں۔ اور دیکھو، یہ دائمی خُدا کے مُنہ سے نِکلیں گی؛ اور اُس کا کلام نسل در نسل سُسکار کی مانِند پھیلے گا۔",
                "۲۹": "اور خُدا تُم پر ظاہر کرے گا، کہ وہ جو مَیں نے لِکھا ہے برحق ہے۔",
                "۳۰": "اور مَیں دوبارہ تُمھیں تاکِید کرتا ہُوں کہ تُم مسِیح کی طرف رُجُوع لاؤ، اور ہر اچّھی نعمت کا دامن تھام لو، اور نہ کسی بُری شَے کو چُھونا، نہ کسی ناپاک چِیز کے پاس جانا۔",
                "۳۱": "اے یروشلِیم جاگ، اور خاک سے اُٹھ؛ ہاں، اے دُخترِ صِیُون، اپنا خُوش نُما لِباس پہن؛ اور اپنی میخیں مضبُوط کر اور ہمیشہ کے لِیے اپنی سرحدوں کو بڑھا، چُوں کہ تُو پِھر کبھی شرمِندہ نہ ہوگی، لہٰذا وہ عہُود جو اَبَدی باپ نے تُجھ سے باندھیں ہیں، اے اِسرائِیل کے گھرانے، پُورے ہوں۔",
                "۳۲": "ہاں، مسِیح کی طرف رُجُوع لاؤ، اور اُس میں کامِل بنو، اور تمام بے دینی کا اِنکار کرو؛ اور اگر تُم ہر طرح کی بے دینی کا اِنکار کرو گے، اور خُدا کو اپنی ساری جان، ساری عقل اور قُوت سے پیار کرو گے، تو اُس کا فضل تُمھارے لِیے کافی ہے، لہٰذا اُس کے فضل کے وسِیلہ سے تُم مسِیح میں کامِل کِیے جاتے ہو؛ اور اگر خُدا کے فضل کے وسِیلہ سے تُم مسِیح میں کامِل کِیے جاتے ہو، تو تُم ہرگِز خُدا کی قُدرت کا اِنکار کر نہیں سکتے۔",
                "۳۳": "اور پِھر، اگر تُم خُدا کے فضل سے مسِیح میں کامِل ہو، اور اُس کی قُدرت کا اِنکار نہیں کرتے، تو تُم خُدا کے فضل سے، اور مسِیح کا خُون بہائے جانے کے وسِیلہ سے، مسِیح میں مُقدّس ٹھہرائے جاتے ہو، جو باپ کے عہد میں تُمھارے گُناہوں کی مُعافی کے واسطے ہے، تاکہ تُم بےعیب، اور پاک بن سکو۔",
                "۳۴": "اور اب مَیں سب کو الوِداع کہتا ہُوں۔ مَیں جلد خُدا کے فِردوس میں آرام کے لِیے جاتا ہُوں، جب تک میرے جِسم اور رُوح کا دوبارہ مِلاپ نہیں ہو جاتا، اور مَیں فاتح بن کر بادِلوں پر آتا ہُوں، تاکہ عظیم و قدِیر یہواہ کی بار گاہِ پسندِیدہ میں تُم سے مُلاقات کے لِیے پیش کِیا جاؤں، جو زِندوں اور مُردوں کا اَبَدی مُنصِف ہے۔ آمین۔"
            }
        }
    }
}