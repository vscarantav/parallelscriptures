{
    "1-ne": {
        "meta": {
            "slug": "1-ne",
            "name": "Egetabu Kieritang’ani Kia Nephi",
            "chapterWord": "Egesieri"
        },
        "chapters": {
            "1": {
                "intro": "Amang’ana a Lehi na omokungu oye Saria na bamura baye bonsi, abwe bakorokwa (omochakano bwabatangi) Laman, Lemuel, Sam na Nephi. Omonene akamokurera Lehi konganya korwa ense ya Yerusaremu, ekiagero abanete ase abanto igoro yebibe biabo naboigo bakagania gosiria obogima bwaye. Akaba okoira engaki ya amatuko atato ase orogendo rwaye goika Yerusaremu nyuma ekero kiomoroberio bwa abayaudi okaba omobaro bw’ogochandeka kwabe. Bakabaira abaiseke ba Ishumael koba abakungu babo. Naboigo bakaimokia emechi yabo na kong’anya goika eroro. Ase ogochandeka kwabo negesusuro ime ase eroro. As’engencho y’okong’anya kwabo. Bagaika ase amache amanene. Abamwabo Nephi bakaba mamincha nere. Akabatiga, na koagacha emeri, bakaroka aase abwe, aase yokoigaterwa gose goichorigwa. Bakabutokania egati ya amache amanene goika ase ense yeira, nayande anga buna aya. Aya naro are igoro ya Nephi; gose ase engencho ende egoteba ng’a inche Nephi, nkarika amang’ana aya.",
                "1.": "Inche, Nephi nabete inkoiborwa na abaibori abaya, aseigo inkorokigwa amang’ana gete onsi na kweorokia korwa ase tata; na korora oboakong’u obonge ase engencho ya amatuko ane, nonya taibo nabeire inkoimokigwa igoro mono n’Omonene ime ase amatuko ane onsi. Ee inkaba nechiseni chionsi chinene chi obuya amo na amakumia a Nyasae, aseigo nigo nkorika okogenderera kwane ase amatuko ane.",
                "2.": "Manya, Inkarika amang’ana aya ase omonwa bwegesaku gia tata, oyio obwate okworokereria kwa abayaudi na omonwa bwa abamisiri.",
                "3.": "Na namanyire ng’a amang’ana aya inkorika nayekeene; na nigo inkoyarika ase amaboko ane omonyene; na nigo nkoyarika koreng’ana n’obong’aini bwane omonyene.",
                "4.": "Ekaba egoika ekero kiengaki y’omwaka omotang’ani bw’okogamba kw’omorwoti Zedekia bwense ya Yuda, (tata Lehi orenge omenyete Yerusaremu ase amatuko onsi y’obogima bwaye); na ase omwaka oyo oyo bakaoroka ababani abange, bakobana ase abanto ng’a goika baangame, gose goika omochie omonene o Yerusaremu obe ogosarigwa.",
                "5.": "Naboigo ekaba egoika engaki tata Lehi, agendererete gosaba ase Omonene, ore nokwerwa gwenkoro yaye yonsi, igoro ya abanto baye.",
                "6.": "Ekero gegaika buna asabete ase Omonene, enguso ekaoroka y’omorero na kobera igoro ase egetare karora nakoigwa amange; ase engencho y’ebinto aroche nakoigwa agaichanigwa na koigusigwa n’omoondoko omonene.",
                "7.": "Na egaika engaki y’okoirana goika ase enyomba yaye yarenge Yerusaremu; akeruta igoro yoborere bwaye, ore oichire n’Omoika na ebinto abete okorora.",
                "8.": "Erio buna agendererete goichorigwa n’Omoika, akaba okoirwa amo n’okorora, naboigo akarora igoro eigoire, na akaba nokorengereria ng’a omororire Nyasae oikaransete oetenanire n’amaraika atari kobarekana ase obomo bw’okomoterera na komotogia Nyasae.",
                "9.": "Egaika engaki akorora oyomo obo ogoika korwa ase egati gati ya igoro, na nigo are kororekana okomesa kobua okomesa koria kw’erioba rikomesa mobaso gati.",
                "10.": "Naboigo akabarora abande ikomi nababere bare nyuma yaye, na oborabu bwabo nigo bwarenge bobuete oborabu bweching’enang’enia.",
                "11.": "Erio bagacha goika inse na bakagenda goika ase ense; na oria omotang’ani agacha agatenena ase obosio bwa tata, na akomoa egetabu, na akamochika abe ogogesoma.",
                "12.": "Na egaika engaki ekero agesomire, akaba ogoichorwa na Omoika omochenu bw’Omonene.",
                "13.": "Agasoma ogoteba, gwa, gwa, ase Yerusaremu, ekiagera narorire obobe bwaino na ebinto ebinge tata asomete igoro ya Yerusaremu – – ng’a goika obe ogosarigwa, na abamenyete aroro; abange mbasire ase omoyio, na abange imbairwe obosomba ime ya Babiloni.",
                "14.": "Ekero gegaika tata akorete korora nagosoma ebinto biria ebinene na ebiomoichano mono, akaba okoboria ebinto ebinge ase Omonene, koreng’ana buna: Obonene na amakumia nemeremo yaye, o Omonene Nyasae Omonyanguru! Ekerogo kiao nigo kere igoro mono ime ya igoro na chinguru chiao na obuya bwao, na amabera ao nigo are igoro ya abanto bonsi bense na asengencho ore omonyamabera, tokonyara kobatiga baria bagocha ase ore erinde basire.",
                "15.": "Nyuma ase amang’ana aya yomonwa bwegesaku gia tata orenge komotogia Nyasae oye, erio enkoro yaye ekagokigwa na gochenga, na omoyo oye bwonsi nigo oichire ase engencho y’ebinto aroche, biria Omonene abete okoorokia ase are.",
                "16.": "Nabono Inche, Nephi, tinkorika amang’ana onsi aria tata arigete, ekiagera nigo arigete amang’ana amange mono ayio aroche ase okorora na chindoto, naboigo akarika ebinto biria abanete na gokwana ase abana baye, ebio intanyare korika bionsi.",
                "17.": "Korende nimbe inkorika amang’ana onsi aria ya amatuko ane. Rigereria nakeirie nakobeka ase obweng’e amang’ana a tata, Igoro ase chibao echi narosirie n’amaboko ane, ase ayio, nyuma ekero nabekire ase obweng’e amang’ana aya tata naboigo nimbe inkorika amang’ana y’obogima bwane omonyene.",
                "18.": "Ase ayio nigo inde nokogania ng’a momanye ng’a, nyuma ekero Omonene aorogetie ebinto ebinge mono biogokumia ase tata, Lehi, igoro yogosarigwa kwa Yerusaremu, rigereria akagenda goika egati ya abanto, na gochaka kobana nakoorokia ase bare igoro y’ebinto bionsi aroche nakoigwa.",
                "19.": "Egaika engaki abayaudi bakomosekerera ekiagera atebete ebinto ebi ase bare; ekeene ere akabokuana obobe bwabo na obworo bwabo; na agakuana ng’a ebinto aroche na koigwa, naboigo ebinto asomete ase egetabu, bikaorokia ekeene ogocha kwa Masaya, na boigo okoborigwa gwe ense engima.",
                "20.": "Na ekero abayaudi baigwete ebinto ebi bakaba no obororo mono ase are; koreng’a buna ababani bakare, baria baseretie, na kobaaka amagena, na kobaita; naboigo bakaborigia obogima bwaye, erinde baborusie aroro. Korende rigereria, Inche, Nephi, nimborokie amabera y’Omonene ng’a nigo are igoro ase baria bonsi abaire ogochora, asengencho y’okwegena kwabo kobakora koba abakong’u nonya na ase chinguru chiogotoria."
            },
            "2": {
                "1.": "Rigereria, egaika engaki Omonene agakwana ase tata, ime ase chindoto, na goteba ase are ng’a: “Ogoseseneka kobe ase ore aye Lehi, ase engencho yebinto gwakorire; naende asengencho kwabeire omwegenwa na kobamanyia abanto aba ebinto biria nagochigete, rigereria bakagania koboira obogima bwao.”",
                "2.": "Na egaika engaki Omonene amochigete tata, ime ase chindoto, ng’a goika abe okoimokia omochi oye na kong’anya goika eroro ime.",
                "3.": "Naboigo egaika engaki abete omoigweri ase ring’ana ri’Omonene, ase igo agakora buna Omonene amochigete.",
                "4.": "Na ekaba engaki abete okong’anya gochia ase eroro ime. Na agatiga enyomba yaye, na oboremo bwaye aetwe, na chithahabu chiaye na chifetha chiaye na ebinto bierigori rinene, na taira kende, gotatiga omochi oye, na endagera nechiema, nakong’anya goika ase eroro.",
                "5.": "Agacha inse korwa igoro yegetunwa ase chimbebe goika ang’e nengegu yenyancha embari; akagenda ase eroro ase chimbebe chire ang’e n’enyancha embari naboigo akaba ogoetanana ase eroro amo nomochie oye, echio chiarenge echiababa, Saria, na bamura baminto abanene, abwe barenge Lamani, Lemuel, na Sam.",
                "6.": "Na egaika engaki ekero abeire ogotara ase eroro ekero kia amatuko atato, akaagacha eema yaye ase rigoko ase ensemo y’oroche rwa amache.",
                "7.": "Naboigo egaika engaki akaba okoagacha amatabau ya amagena, naboigo akarwa ekeng’wanso ase Omonene, na komoakera Omonene Nyasae ng’a mbuya mono.",
                "8.": "Egaika engaki akaroka oroche erieta, Lamani, na rokagenda goika rokaerera enyancha embariri; na rigoko nigo riarenge ase chimbebe ang’e n’omonwa orengeo.",
                "9.": "Na ekero tata aroche ng’a amache y’oroche agoeta ase chingegu chie enyancha embariri, agakwana ase Lamani, nagoteba: “O nabo ogwenerete obe buna oroche oro, rogendererete koerera ime ase chingegu chiobochenu bwonsi!”",
                "10.": "Naboigo agakwana ase Lemuel: “O nabo ogwenerete obe buna rigoko eri, riteneine bokong’u na rireo, na otakonyegerigwa ase okoyarenda amachiko y’Omonene!”",
                "11.": "Bono aya nigo ayakwanete ase engencho y’okobotuba obogesogono bwa Lamani na Lemuel; rigereria ekiagera babete bakwemurungania ase ebinto ebinge mamincha ya ise, ase engencho arenge omonto bw’okorora amaroro, na akabaraa goika ase ense ya Yerusaremu, na gotiga ense yabo ya boiborwa, nechitahabu, ne chifetha, na ebinto biabo bierigori rinene, gosirera ase eroro. Na aya nigo batebete ng’a nigo ayakorete ase engencho y’oboriri bwe ebirengererio bienkoro yaye.",
                "12.": "Naboigo Lamani na Lemuel abwo barenge abanene bakaba bakwemurungania mamincha ya ise. Na nigo bemurunganetie asengencho batamanyete ogokora kwa Nyasae oria obatongete barobwo.",
                "13.": "Nonya n’okwegena ng’a Yerusaremu omochi oria omonene, nosarigwe koreng’ana n, amang’ana ya ababani. Naboigo nigo barenge buna abayaudi baria barenge Yerusaremu, abwe barigetie kobosiria obogima bwa tata.",
                "14.": "Na egaika engaki ekero tata abete ogokwana ase bare ase rigoko ria Lemuel, ore nechinguru, na oichire n’Omoika, goika ebiimo biabo bigatengechigwa ase obosio bwaye. Naboigo akabamanyia ng’a tibakong’ontete ebuse mamincha yaye; ase ayio bagakora buna abachigete.",
                "15.": "Na tata nigo amenyete ime y’eema.",
                "16.": "Naboigo egaika engaki, Inche, Nephi, narenge omoke mono, nonya naboigo otaraba nechisemi, chisaine, na koba nokogania okonene ase okomanya amakumia aNyasae, ase ayio, inkaba inkorera ase Omonene; na rora agantarera, na akayiororobia enkoro yane ekiagera nayegenete amang’ana onsi aria akwanetwe amo na tata; ase ayio, tinaba nkoba mamincha yaye buna bamura baminto.",
                "17.": "Naboigo ingakwana ase Sam, na komomanyia ebinto Omonene abete okoorokia ase inde goetera ase Omoika oye. Na egaika engaki akwegena ase amang’ana ane.",
                "18.": "Korende, rigereria, Lamani na Lemuel tibakoigwa amang’ana ane; na nigo bare n’obobe asengencho y’ogokong’ia chinkoro chiabo inkarera ase Omonene igoro yabo.",
                "19.": "Egaika engaki Omonene agokwana nainche, nagoteba: ng’a osesenigwe aye Nephi, ase engencho y’okwegena kwao, ekiagera kwandigirie n’obong’aini, amo noboitongo bwenkoro.",
                "20.": "Na koreng’ana buna morabe mokoyarenda amachiko ane, imobe mokobua nagokina, na imobe mokoraua goika ense y’eira; ekeene eria nabaroseirie inwe; ense ere eyogochorwa Igoro ase chinse chionsi.",
                "21.": "Na ase obonge abamino mbabe mamincha yaino, na imbabe bakonachwa korwa ase obosio bw’Omonene.",
                "22.": "Naboigo buna morabe mogendererete koyarenda amachiko ane, imobe mogokorwa abarai na aborokia ase abamino.",
                "23.": "Na bono rora, ase rituko riria imbasarie na koba mamincha yane, nimbaragererie okoragererigwa okonene na tibakoba na nguru chinde chionsi igoro ase omosarara oino gotatiga babeire mamincha yane boigo.",
                "24.": "Na onye ekoba bo ng’a nigo barabe mamincha yane, naboigo nigo barabe omochando ase abana baino, na kobang’anyia ase chinchera chiokoinyora."
            },
            "3": {
                "1.": "Erio egaika engaki inche, Nephi, nkoirana korwa ase ogokwana amo n’Omonene goika ase e’ema ya tata.",
                "2.": "Naende erio egaika engaki agakwana amo nainche, ogoteba: Rigereria narotire okorota, buna Omonene anchikire ng’a inche nabaminto ntoirane naende goika Yerusaremu.",
                "3.": "Na rigereria, Labani nabwate amang’ana ya abayaudi naboigo ororeria rwa abaibori baino bakare, na nigo arikire ase obweng’e igoro ase chibao chiechifetha.",
                "4.": "Ase ayio, Omonene akaba ogonchinka ng’a aye na bamura bamino goika mogende goika ime y’enyomba ya Labani, na korigia amang’ana, na koyareta igaa ase eroro.",
                "5.": "Na bono, rora abamino nkwemurungania bare, bagoteba ng’a nigo kere egento egekong’u ekio naganetie korwa ase bare; korende rigereria tinkeganetie korwa ase bare, korende n’ogochika korwa ase Omonene.",
                "6.": "Ase ayio genda, omwana one na nobe gogosikwa ase Omonene, ekiagera aye tibwemurunganetie.",
                "7.": "Na egaika engaki Inche, Nephi, inkamotebia tata ng’a goika imbe inkogenda na gokora ebinto biria Omonene abete ogochika, ekiagera namanyire ng’a Omonene tari korwa amachiko ase abana ba mwanyabanto, natoreke ere oyokobaroseria enchera barabwo ase okogeikerania keria abachigete.",
                "8.": "Na egaika engaki ekero tata abete okoigwa amang’ana aya na nigo abete nomogoko Omonene mono, naboigo akamanya ng’a nasesenigwe n’Omonene.",
                "9.": "Na Inche, Nephi, na abaminto tokagenda orogendo ase eroro, tore amo nechiema chiaito, kogenda rogoro ase ense ya Yerusaremu.",
                "10.": "Na egaika ekero twaigete ase ense ya Yerusaremu, Inche amo nabaminto tokaberana intwe ase intwe.",
                "11.": "Na tokaruta obomera – – erio tonyore ng’a ning’o ogwenerete ase tore kogenda ime ase enyomba ya Labani. Naboigo egaika engaki obomera boria bokamogwera Lamani; na Lamani akagenda ime y’enyomba ya Labani, na agakuana nere buna arenge oikaransete amo nere ime y’enyomba yaye.",
                "12.": "Na akaba n’okogania na Labani na amang’ana ya amariko aria arenge igoro yechibao chiefetha, echio chiabwate ororeria rwa tata.",
                "13.": "Na rigereria, egaika engaki Labani arenge, n’obororo, na komorusia korwa aase aye; na takoba ogwenerete okobogoria amang’ana aya. Ase ayio, agateba ase are ng’a: Rigereria inwe nigo more abaibi, na nimbe ankobasiria.",
                "14.": "Korende Lamani agatema korwa aase aye, na akabiteba ebinto biria Labani akorete, ase tore. Na togachaka koba n’obororo, na abaminto bakaba ang’e koirana ase eroro.",
                "15.": "Korende rigereria ingateba ase bare ng’a: Buna Omonene amenyete, na buna tomenyete, titokogenda maate ase tata ime y’eroro goika twaikeranirie egento keria Omonene abete ogotochika.",
                "16.": "Ase ayio, tiga tobe abegenwa ase okoyarenda amachiko y’Omonene; ase ayio togende maate ase ense ya abatata, rigereria nigo atigete chithahabu na chifetha, na chingencho chionsi chiobonda. Na aya onsi nigo akoregete ase engencho ya amachiko y’Omonene.",
                "17.": "Akamanya ng’a Yerusaremu goika ebe egosarigwa, ase engencho y’obworo ne ebibe biabanto.",
                "18.": "Na rigereria, bayakanire amang’ana ya ababani. Aseigo, onye tata okomenya ime y’ense ekero abeire ogochikwa korwa ase ense eyio, rigereria, nere naboigo nabe ogosira. Ase ayio, goika ebe nokogania ng’a natame korwa ase ense eyio.",
                "19.": "Na rora, nigo ere chisemi ase Nyasae ng’a ntonyore amang’ana aya, ase okoyagacha na koyarendera abana baito ase omonwa bwa abaibori baito.",
                "20.": "Naboigo ng’a tobe tokoyarenda amang’ana aria abeire agokwanwa n’omonwa bwa ababani bonsi abachenu, ayio abeire akorwegwa ase bare amo n’Omoika Omochenu na chinguru chia Nyasae, korwa ense etongwa, nonya ngoika ase engaki eye ya bono.",
                "21.": "Na egaika engaki nyuma ase engencho y’omonwa oyio agerete inkabang’usa abaminto ng’a goika babe abegenwa ase okoyarenda amachiko a Nyasae.",
                "22.": "Naboigo egaika engaki tokagenda maate ase ense twaetwe, na tokaba tokobeka nagosangereria chithahabu chiaito amo, na chifetha, naboigo nebinto biaito bionsi bierigori.",
                "23.": "Na ekero twabekire ebinto ebi amo, tokagenda naende goika ase enyomba ya Labani.",
                "24.": "Na erio ekero yaika engaki tokagenda ase enyomba ya Labani, na tokagania atoe amang’ana ayio arikire igoro y’echibao chiefetha, naintu boigo tonyare komoa chithahabu chiaito na chifetha chiaito, naboigo ebinto bionsi bierigori.",
                "25.": "Na egaika engaki ekero Laban aroche enibo yaito, na nigo yarenge enyinge mono, akaba okoyegania, na bwango agatoseria, nagotoma abasomba baye gotoita, erinde nario aranyare koyenyora enibo yaito.",
                "26.": "Naende ekaba egoika ekero twabete tokobatama abasomba ba Labani, na tokeba na koyetiga enibo yaito magega, na enibo eria ekaba egoika ase amaboko a Labani.",
                "27.": "Na ekaba egoika togotama goika eroro, na abasomba ba Labani tibatoikera, na tokaba tokwebisa ime ase amabwago ime y’ebitare.",
                "28.": "Na ekaba egoika engaki Labani akaba n’obororo amo nainche, naboiga na tata; naboigo nonya Lemuel, naboigo akaigwa amang’ana a Lamani. Aseigo Lemuel na Lamani bagakwana amang’ana amange amakong’u, ase tore bamura bamwabo abake, na bakaba bagotoaka amo nechinyimbo.",
                "29.": "Na ekaba egoika ekero batochwatire amo nechinyimbo, rigereria, omomaraika bw’Omonene agacha na gotenena ase obosio bwabo, na agakwana ase bare, ogoteba: Ninki gekogera mokobaaka obamura bamino abake amo nechinyimbo? Timomanyeti ng’a Omonene omochorire koba omorai oino, ase engencho y’ebibe biaino? Rigereria imobe mokogenda goika Yerusaremu naende na Omonene namorwe Labani ase a maboko aino.",
                "30.": "Na ekero omomaraika oria akorire gokwana amo naintwe, erio akagenda.",
                "31.": "Na ekero nyuma omomaraika oria achire, Lamani na Lemuel naende bagachaka kwemurungania, na goteba: Inaki erabe aororo Nyasae komorwa Labani ase amaboko aito? Rigereria nigo are omonto omonyanguru, na nabo arabe okobachika emerongo etano, na nabo arabaite emerongo etano; naende inaki ase intwe."
            },
            "4": {
                "1.": "Na egaika engaki ingakwana na bamura baminto, nagoteba ng’a: Tiga togende naende goika Yerusaremu, na tiga tobe abare abegenwa na abatoyarendete amachiko y’Omonene; ekiagera nere ore Omonene ase onde bwonsi ase ense, aseigo ninki gekogera atabe omokong’u kobua Labani amo nemerongo etano baye, ekeene nigo are omokong’u kobua nonya nechiribu chiaye ikomi?",
                "2.": "Aseigo tiga togende, na tiga tobe abakong’u buna Musa; ekiagera ekeene akwanete n’amache y’enyancha embariri na egatananekana ensemo ase ensemo, nabaibori baito bakanyara goeta, korwa ase obosomba, buna ense enyomo, na abasikari ba Pharao bakababwatia na bonsi bakaba bagosirera ime y’amache y’enyancha embariri.",
                "3.": "Bono rigereria na komanya ng’a aya nayekeene; na manya ng’a omomaraika nabete ogokwana ase more, aseigo imobe naende nechitang’utang’u? Tiga togende aroro; Omonene nanyare gotokonya, koreng’ana buna abatata baito, nakomosiria Labani koreng’ana buna Abamisiri.",
                "4.": "Nabono ekero nabete ingokwana amang’ana aya, tibabete bare nomoyo, bakagenderera kwemurungania; nonya naboigo bakaba bakambwatia goika aroro, goika tokairana kende getabeti ase Yerusaremu.",
                "5.": "Na egaika botuko gati, na inche inkabatebia ng’a babe bakwebisa barabwo abanyene batabwati enyasi. Na ekero bebisire Inche, Nephi, ingasoa ime y’omochi na kogenda goika ase enyomba ya Labani.",
                "6.": "Na inkaba inkoraiua n’Omoika, tinamanya ase ensa eria ebinto ingokora.",
                "7.": "Nonya naboigo inkagenda rioka na buna naba goika ang’e nenyomba ya Labani nkarora omonto, na nigo arenge ogwete ase amaroba bosio yane, naboigo nigo arenge otindete ase okonywa edivai.",
                "8.": "Na ekero naika ase are inkanyora ng’a nigo arenge Labani.",
                "9.": "Na inkayorora omoyio oye, inkayotuguta are korwa ase orenge; na ekeraro kiaye nigo kiarenge egiethahabu, na okorosigwa kwaye nigo kwarenge okuya mono, naboigo inkarora n’ga ebao eria nigo yarenge eyechuma yerigori mono.",
                "10.": "Ekaba egoika engaki inkaba inkobetererigwa n’Omoika ng’a imbe inkomoita Labani; korende ingateba ase enkoro yane ng’a: Tinanya goitera amanyinga yonde bwonsi ase obogima bwane. Na ingasinywa buna inkomoita.",
                "11.": "Naboigo omoika ogakwana nainche naende ng’a: Rigereria Omonene omobekire ase amaboko ao nainche boigo inkamanya ng’a nigo arenge koborigia obogima bwane; na tabete okoigwera amachiko y’Omonene; naende boigo nere oirete enibo yaito.",
                "12.": "Na egaika engaki omoika naende ogakwana asende ng’a moite, ekiagera Omonene omorure ase amaboko ao.",
                "13.": "Rigereria Omonene nigo akobaita baria aboro ase okoreta obochenu, mbuya omonto oyomo gosira kobua ense engima egosareka na gosira ase ogotegena.",
                "14.": "Na bono, ekero Inche, Nephi naigwete amang’ana aya, inkainyora amang’ana y’Omonene akwanete ase inde ime y’eroro, nagoteba ng’a koreng’ana buna oroiboro rwao rorabe rokorenda amachiko, mbabe bagokina ime ase ense y’eira.",
                "15.": "Naboigo inche inkarengereria ng’a tibayarendete amachiko y’Omonene koreng’ana na amachiko aMusa, kanga mbakonyegete onye bayarenda amachiko.",
                "16.": "Naboigo inkamanya ng’a amachiko nigo arikire igoro ase chibao chiefetha.",
                "17.": "Naende, inkamanya ng’a Omonene nigo amorwete Labani ase amaboko ane ase engencho eye – – erinde nario indanyare koyanyora amang’ana aya y’amariko koreng’ana namachiko.",
                "18.": "Aseigo inkaigwera eriogi ri’Omoika, na inkamobwata Labani ase etukia y’omotwe oye, na koyonacha omotwe oye amo n’omoyio oria oye.",
                "19.": "Erio ekero nayonachire omotwe oye amo nomoyio oye, inkaira chiganchwa chia Labani na gochiesoka; na kera egento; na ingesiba amo nebinto biaye ase omobere one.",
                "20.": "Ekero nakora gokora aya, inkagenda goika ase esanduki y’enibo ya Labani, rigereria, inkarora omosomba o Labani obwate ebibunguo bi’esanduki eria. Na inkamochika ase eriogi ria Labani ng’a abe okogenda amo nainche goika ase esanduku eria y’enibo.",
                "21.": "Na akaira ng’a inche Omonene oye, Labani, na rigereria eganchwa na omoio okaba ore ase amaboko ane.",
                "22.": "Na agakwana nainche igoro yabagaka ba Abayaudi, nakomanya ng’a Omonene oye Labani, nigo arenge isiko ase obotuko obwe korwa ase bare.",
                "23.": "Na ingakwana ase are buna oria orenge Labani.",
                "24.": "Naboigo ingakwana ase are ing’a imbe inkoira amariko aria arenge ase chibao chiefetha, ase bamura baminto abanene, abwe batarenge bare nenyasi.",
                "25.": "Naboigo inkamosaba abe okombwatia.",
                "26.": "Naboigo ere, akagania ng’a kanga nigo nakwanete ase abaminto bekanisa, na inabwate ekeene ng’a nere Labani naitete, ase ayio akaba okombwatia.",
                "27.": "Naboigo agakwana ase inde amang’ana amange igoro ya abagaka ba boyaudi, buna naba inkogenda ase abamura baminto, baria batarenge nenyasi.",
                "28.": "Na egaika engaki Lamani akandora akaba ore nobwoba mono, naboigo Lemuel na Sam. Bagatama korwa ase obosio bwane; ekiagera bakagete ng’a nigo narenge Labani, na obeire okong’ita na nigo akobarigia erinde abaite nabarobwe.",
                "29.": "Na egaika engaki inkobarangeria, na bakaba bakong’igwa; na ase ayio bakagenderera gotama korwa ase inde.",
                "30.": "Na ekero giaika omosomba oria o Labani abaroche abaminto agachaka kwoboa nagotengechigwa, na akaba ang’e gotoma korwa ase inde na koirana goika ase omochie o Yerusaremu.",
                "31.": "Nabono inche, Nephi, ore omonto omogima na ore nobong’aini, na nabeire inkonyora chinguru chinyinge korwa ase Omonene erio kegima inkamobwata omosomba oria o Labani, na komogomia, atanyare gotama.",
                "32.": "Ekaba engaki ingokwana nere, ng’a onye okoigwera amang’ana ane, buna Omonene are moyo, nainche buna inde imenyete, naboigo naende onye okoigwera amang’ana aito, ntobe tokoborenda obogima bwaye.",
                "33.": "Na ingakwana amo nere, nonya neira eria, abe tayeiroka; naboigo nigo arabe omosibore onye ogwancha kogenda naintu ase eroro.",
                "34.": "Naboigo ingakwana nere, na goteba ng’a: Ekeene Omonene nere otochigete gokora aya; intobe bori abatayarendeti amachiko y’Omonene? Ase ayio koragende ase eroro ase tata nobe naase amo na intwe.",
                "35.": "Na ekaba Zoramu okorema ase amang’ana nakwanete. Erieta Zoramu nigo riarenge erieta ri’omosomba oria; naboigo akaria eira ng’a nabe okogenda goika ase eroro ase tata. Naboigo akaria emuma ng’a nabe okoba amo naintwe korwa engaki eyio goika kare na kare.",
                "36.": "Erio tokaba n’omoyo ng’a nabe okoba amo naintwe ase engencho eye, ng’a Abayaudi tibakoba bakomanya ng’a nigo twatamete goika eroro ime, ekiagera nigo baratorigie na gotosiria.",
                "37.": "Erio ekero Zoramu arire emuma ase tore, obwoba bwaito tibwaba obonene igoro yaye.",
                "38.": "Erio tokaira chibao chiria chiefetha amo n’omosomba oria o Rabani, nakogenda goika ase eroro, na tokagenda goika ase eema ya tata."
            },
            "5": {
                "1.": "Ekero twaika ase eroro ase tata, rigereria, agaichorwa nomogoko, nababa boigo Saria, akaba n’omochengo omonene, ekiagera ekeene kanya orerire igoro yaito.",
                "2.": "Ekiagera nigo aganetie ing’a nonya kanga twasirerete eroro ime; na kanya obeire okwemurunganeria tata, nakomotebia ng’a nigo arenge omonto bwa obororo; nagoteba ng’a: Rigereria gwatoretire korwa ase ense yaito, na bana bane tibaiyo naende na gosirera eroro.",
                "3.": "Ekero amang’ana aya aerire y’omonwa oye obana are kwemurungania mamincha ya tata.",
                "4.": "Erio egaika engaki tata agakwa ase aria, nagoteba ng’a: Nigo imanyete ng’a nigo inde omonto bw’obororo, onye intabiroche ebinto bia Nyasae ase obororo kanga tinamanyete obuya bwa Nyasae, korende kanga nao namenyete Yerusaremu nagosira n’abaminto aroro.",
                "5.": "Korende bono rigereria nayenyorire ense y’eira, ase ebinto inkwegokia nabio; na namanyire ng’a Omonene nabakonye abana bane korwa ase amaboko a Labani, na kobareta naende igaa ase tore ime y’eroro.",
                "6.": "Ekero amang’ana aya aera y’okoremia tata, Lehi, arenge koremia baba, Saria, igoro yaito, erio intwe n’orogendo tore ime y’eroro kogenda ase ense ya Yerusaremu; konyora amang’ana oria ya abayaudi.",
                "7.": "Na ekero twairana goika ase eema ya tata, rigereria omogoko obo nigo oichire, na baba akaba okorema ase enkoro yaye.",
                "8.": "Na agakwana ogoteba: Namanyire ekeene keria Omonene abete ogoteba ase omosacha one ase ogotama goika ase eroro; nainche namanyire ekeene ng’a Omonene nabarendete abana bane, nakobarusia ase amaboko a Labani, na kobaa chinguru echio chiagerete bagaikerania ebinto Omonene abachigete. Na ekero akwanire amang’ana y’omonwa oyo.",
                "9.": "Egaika engaki bakogoka mono, na bakarwa ekeng’wanso ase Omonene; na komoakera ng’a mbuya mono Nyasae o Israel.",
                "10.": "Ekero bamoakeire ng’a mbuya mono Nyasae o Israel, tata Lehi, akayabogoria amang’ana aria arikire igoro ase chibao chiefetha, na koyarigereria korwa omochakano goika omoerio.",
                "11.": "Na akarora ng’a nigo chibwate ebitabu bitano bia Musa, ebio bigoteba igoro y’ogotongwa gwense, naboigo Adam na Awa, abwe barenge abaibori baito beritang’ani.",
                "12.": "Naboigo amang’ana igoro ya Abayaudi korwa omochakano, nonya nkorwa ekero kia amatuko y’obogambi bw’omoruoti Zedekia, omorwoti o Juda;",
                "13.": "Naboigo obobani bwa ababani abachenu, korwa omochakano, nonya ngoika ekekero kia amatuko y’okogamba kw’o omorwoti Zedekia; naboigo obobani obonge obwe bwabete bogokwanwa n’omonwa o Jeremia.",
                "14.": "Egaika engaki tata Lehi, boigo akanyora igoro ase amariko aria arenge ase chibao chiria chiefetha omoroberio bw’ororeria rwa abaise; erio kegima akamanya ng’a nigo ere arenge oyobwegesaku gia Joseph; Joseph oria o Yakobo, na orendetwe namaboko y’Omonene, na oonetigwe gochia Misiri, erinde anyare korenda ise, Yakobo, amo nabanto bonsi benyomba yaye korwa oboakong’u bw’enchara.",
                "15.": "Naboigo bakarusigwa ase obosomba korwa ense ya Misiri, na Nyasae oria oria obarendete.",
                "16.": "Erio tata, Lehi, akaba okomanya omoroberio bw’ororeria rwa abaise. Na Labani boigo nigo arenge oyobwegesaku kia Joseph, aseigo ere amo naise nigo babete bakogacha amang’ana abo.",
                "17.": "Na erio ekero tata arora aya onsi, akaba ogoichorwa n’Omoika na gochaka kobana koreng’ana n’oroiboro rwaye.",
                "18.": "Ng’a chibao echi chiefetha chibe chikogenda ase kera ense ase chinse chionsi, ase ebisaku, emenwa ao ao naboigo abanto baye.",
                "19.": "Ase ayio, agateba ng’a chibao echi chiefetha tichikonyara gosira; gose kwebisa ase kero kende gionsi. Naboigo akabana amang’ana amange igoro y’oroiboro rwaye.",
                "20.": "Na egaika engaki Inche na tata twayarendire amachiko aria Omonene abete ogotochika.",
                "21.": "Na tokaba twanyorire amang’ana aria Omonene atochigete, na tokayasoma na tokanyora ng’a nigo are ayengencho mono; na are ayogokonya ase tore, naboigo koyarenda goika ekero kia abana baito.",
                "22.": "Ase ayio, nigo chiarenge chisemi ase Omonene ng’a tobe tokobogoria amariko aya na koyaira, buna torabe tore n’orogendo ase eroro kogenda ase ense y’eira."
            },
            "6": {
                "1.": "Na bono, Inche, Nephi, tinaba inkorwa ororeria rwa tata ase ensemo ya amang’ana aya; nonya nkero kende gionsi tinarwa ase chibao echi inkorika; aseigo nigo arure ase amang’ana aria abeire akogachwa na tata; aseigo, tinyarigetie ime ase egetabu eke.",
                "2.": "Na nigo aisanegete ng’a intebe ng’a nigo tore ororeria rwa Joseph.",
                "3.": "Na ingencho teiyo ase inde ng’a kanga nigo narua amang’ana onsi a tata, aseigo tokarikwa igoro ase chibao echi, nigo inde nokogania inyore ribaga rinene inyare korika amang’ana y’Omonene.",
                "4.": "Ime ase omoyo one nigo inde n’okogania ng’a imbe inkobang’usa abanto gocha ase Nyasae o Ibrahimu, na Nyasae o Isaka, na Nyasae o Yakobo, na gotoreka.",
                "5.": "Aseayio, Ebinto bikoyegokia ense timbirigetie, korende ebinto bikomogokia Nyasae na ase abanto baria batari abense.",
                "6.": "Aseigo, nimbe inkorwa ogochika ase oroiboro rwane, ng’a tibaba bagoichoria chibao echi ebinto bitari nogokonya ase abana ba mwanyabanto."
            },
            "7": {
                "1.": "Na bono nigo imbaganeretie momanye, ng’a nyuma ase tata, Lehi nabanete okobana kw’omoerio iroro y’oroiboro rwaye, na egaika engaki Omonene akaba ogokwana nere naende, ase ogoteba ng’a tari ng’a nigo baumeranete, na Lehi, erinde anyare koira omochie oye ase eroro bweka; korende abana baye banyare koira abaiseke buna abakungu, babo erinde nario barakinie oroiboro ase Omonene ime ase ense y’eira.",
                "2.": "Na egaika engaki Omonene akagonchika ng’a inche, Nephi, amo nabaminto, tobe tokoirana naende gochia ense ya Yerusaremu, na komoreta Ishmael n’omochi oye ase eroro.",
                "3.": "Egaika engaki inche, Nephi, ingokora bo naende amo na abaminto, kogenda goika ase eroro na kogenda goika Yerusaremu.",
                "4.": "Erio egaika engaki tokagenda goika ase enyomba ya Ishmael, na tokanyora obuya ase obosio bwa Ishmael, abwe twabete togokwana amang’ana y’Omonene amo nere.",
                "5.": "Egaika engaki Omonene akwororobia enkoro ya Ishmael, naboige abanto b’enyomba yaye bonsi bakegena, akagenda amo naintwe goika ase eroro ase eema ya tata.",
                "6.": "Erio buna twaba norogendo ase eroro, rigereria Lamani na Lemuel, nabaiseke babere ba Ishmael, na abamura babere ba Ishmael amo nemechie yabo, bakaba mamincha yaito; mamincha yane inche, Nephi, na Sam, na abaise, Ishmael na mokaye, na abaiseke bande batato.",
                "7.": "Egaika engaki ekworokia ng’a okoba mamincha, nigo baganetie koirana naende gochia ase ense ya Yerusaremu.",
                "8.": "Na bono inche, Nephi, tinabete inkogechigwa igoro y’obokong’u bw’echinkoro chiabo, ingakwana ase bare, nagoteba nonya nase Lamani na Lemuel: Rigereria inwe mbamura baminto abanene, ninki gekogera mogokong’ia chinkoro chiaino, na koba emeuko ase ebirengererio biaino na moganetie ng’a inche momura omino omoke imbe ingokwana ase more na korwa omogwekano ase more?",
                "9.": "Ninki gekogera motari koyaigwera amang’ana y’Omonene?",
                "10.": "Ninki gekogera mokweba ng’a imwamoroche omomaraika bw’Omonene?",
                "11.": "Na ninki gekogera mokweba amang’ana aria amanene Omonene abaeire okoyakora ase tore, ase ogotoboria korwa ase ense ya Labani, naboigo tobe tokonyora amariko?",
                "12.": "Na ninki gekogera mokweba ng’a Omonene nomonyanguru gokora kende gionsi koreng’ana n’okobua kwaye, aseige abana bamwanyabanto, onye naboigo bataka kwegena, aseigo tiga twegene ase are.",
                "13.": "Onye tokoba abegenwa ase are ntonyore ense y’eira; na imomanye ng’a ase amatuko abosio amang’ana y’Omonene nabe agoikerana igoro y’ogosareka kwa Yerusaremu; ase ebinto bioonsi Omonene abete ogokwana igoro y’ogosareka kwa Yerusaremu goika biikerane.",
                "14.": "Rigereria, omoika bw’Omonene obeire ogochandeka nabwo, na rigereria bakabaanga ababani, na Yeremia bakamobeka enchera. Na barigirie koborusia obogima bwa tata, naboigo bamoseririe korwa ase ense yaye.",
                "15.": "Bono rigereria, nigo inkobatebia ng’a onye mokoirana gochia Yerusaremu goika mosire amo nabarobwo. Na bono onye mwachorire inwe mweka genda goika aroro, na mobe mokoinyora amang’ana nabatebirie, ng’a onye mokogenda goika nainwe mosire na aya n’Omoika bw’Omonene ontebirie ing’a inkwane.",
                "16.": "Egaika engaki inche, Nephi, ekero nakwanire amang’ana aya ase abaminto, bakaba n’obororo amo nainche. Na egaika engaki ekero bakobeka amaboko abo igoro yane, na rigereria, bakaba nendamwamu enene nagonsiba nechinkini, na bakagania koborusia obogima bwane aroro, erinde nario barantige ase eroro inkoriegwa neching’iti chiorosana.",
                "17.": "Egaika engaki nasabete ase Omonene, ingoteba o Omonene, koren’gana n’okwegena kwane okwo kore ase ore, nonyare gokonya korwa ase amaboko y’abaminto; ing’a chinguru erinde inyare gotandora amaboko aya ambwatete.",
                "18.": "Ekero gegaika buna nakwana amang’ana aya, rigereria, amaboko akororoba korwa ase amaboko ane na amagoro ane, na ingatenena obosio bwa abaminto, na gokwana ase bare naende.",
                "19.": "Naende egaika engaki bakoba n’obororo nainche naende, na korigia kombwata; korende rigereria oyomo obo bw’abaiseke ba Ishmael na ng’ina na omomura oyomo o Ishmael, tibancherana nabaminto, ase igo bakororobia chinkoro chiabo, naboigo bakagenderera korigia korusia obogima bwane.",
                "20.": "Egaika engaki bare nobororo mono, ase engencho y’obworo bwabo, bakaba bagotung’ama inse ase obosio bwane, na gosaba aseinde ng’a inyare kobabera ase ebinto bakorire mamincha yane.",
                "21.": "Egaika engaki nkobabera onsi aria babete begonkorera, naboigo inkabatebia banyare gosaba ase Omonene Nyasae banyare kwaberwa. Erio kegima bagakora bo. Erio ekero bakoorire koangama togachaka orogendo naende gochia ase eema ya tata.",
                "22.": "Erio engaki egaika togoika ase eema ya tata. Erio ekero inche na abaminto na boonsi abanto benyomba ya Ishmael twaika ase eema ya tata, bakamoakera ng’a mbuya mono Omonene Nyasae obo; naboigo bakarwa ebing’wanso biabo ase Omonene."
            },
            "8": {},
            "9": {},
            "10": {},
            "11": {},
            "12": {},
            "13": {},
            "14": {},
            "15": {},
            "16": {
                "1.": "Ekaba egoika engaki inche, Nephi, nakorire gokwana amo nabaminto, rigereria bagantebia ng’a: Nigo kware gokwana ase tore amang’ana are amakong’u, kobua buna toranyare kobogoria.",
                "2.": "Erio inkabairaneria ng’a nabo namanyete ng’a nakunire amang’ana amakong’u mamincha y’abanyabibe, koreng’ana nekeene; na obuya nabeire inkoboteba, na kobokwana ng’a nario barabe bakoimokererigwa igoro ekero ki’amatuko y’omoerio; ase ayio, obobe nigo bokoira obokeene koba oboakong’u, na nigo bokobanacha goika ase egati gati.",
                "3.": "Na bono abaminto, onye ndiria mwarenge abaikeranu na mokoigwa ekeene, na kogetegerera, na gotara ase obochenu ase Nyasae, kanga timwemurunganetie igoro y’ekeene, nagoteba ng’a: Nigo gwakwanete ebinto ebikong’u ase tore.",
                "4.": "Egaika engaki inkaba inkobakinia ase obong’aini bwonsi abaminto, ase okoyarenda amachiko y’Omonene.",
                "5.": "Erio egaika engaki bakaba abororo boka abanyene ase obosio bw’Omonene, erio nainche inkaba n’omogoko na ogosemeria okonene ase bare ng’a mbabe bagotara ase chinchera chioboikeranu.",
                "6.": "Aya onsi nigo akwanetwe nagokoreka buna tata abete okomenya ase eema aria ase rigoko arogete Lemuel.",
                "7.": "Egaika engaki Inche, Nephi, inkoira omoiseke oyomo o Ishmael koba omokungu; naboigo abaminto bakaira abaiseke ba Ishmael koba abakungu babo; naboigo Zoramu akaira omoiseke omonene o Ishmael koba omokungu oye.",
                "8.": "Erio tata akaba ogoikerania amachiko y’Omonene aria abete okoegwa. Naboigo, Inche, Nephi, inkaba nasesenigwe mono n’Omonene.",
                "9.": "Egaika ekero eriogi ri’Omonene rigokwana ase tata chinsa chia botuko, na komochika ng’a mambia abe okogenda goika ime y’eroro.",
                "10.": "Erio ekero tata aimoka ase emambia, nakogenda goika ase egesieri ki’eema, ase ogokumia okonene akarigereria ase omogondo oetanaine ase echuma na nigo yarenge eroseirie efetha engiya naiga chinsonga nchiarenge aroro ibere; eyemo nigo yarigereretie enchera y’okogenda goika eroro.",
                "11.": "Erio tokaba amo na kera egento togwenerete kobogoria goika eroro, na nebinyorio bionsi Omonene atoete; na tokabogoria kera embusuro na kobogoria goika ase eroro.",
                "12.": "Egaika engaki tokabogoria eema yaito na kong’anya gochia eroro, kobutokania oroche rokorokwa Lamani.",
                "13.": "Erio tokagenda orogendo ase amatuko ane, na mocha ya sugusu, na tokaagacha eema naende; na tokaroka aase aria Shazer.",
                "14.": "Erio tokaba tokoira amato aito n’enchisara chiaito, na kogenda kobutora endagera ase emechie yaito; na ekero twabutoire chindagera ase emechi yaito tokairana na goika ase emechi yaito ime ase eroro, ase aase a Shazer. Naboigo tokagenda naende ase eroro, ase okobwatia ensemo eria eria, ere n’obotobu obonge ase eroro, eyio yarenge ang’e n’orobebe ase enyancha embariri.",
                "15.": "Ekaba engaki tokogenda ase egeka ime ya amatuko amange, tokogesa endagera ase chinchera, amo na amato aito na chinsara chiaito na amagena aito na chinduruche chiaito.",
                "16.": "Naboigo tokaba tokogenda ase ensemo ya amaoromomo, eyio yatoretete goika aase atobu mono ime ase eroro.",
                "17.": "Erio ekero twakora orogendo orwe rwa amatuko amange, tokaagacha eema yaito aase gete ase engaki enke, ase ogotimoka na konyora endagera ase emechi yaito.",
                "18.": "Erio egaika engaki inche, Nephi inkagenda korigia endagera, rigereria inkaba inkobuna obota bwane, obwe bwarosetigwe nechuma engiya; erio ekero nabuna obota obwe bwane rigereria abaminto bakaba n’obororo nainche ekiagera nabosaretie obota bwane, aseigo titwanyora indagera.",
                "19.": "Erio ekero twairana totari na ndagera ase emechi yaito, na kanya twaroire asengencho y’orogendo, bakaba bagochandeka mono ase okogania endagera.",
                "20.": "Erio Lamani na Lemuel na abana ba Ishmael bagachaka kwemurungania mono, ase engencho y’ogochandeka na oboakong’u ime ase eroro; naboigo tata nere agachaka kwemurungania mamincha y’Omonene Nyasae oye; na bonsi bakaba bare nobororo obonene mono, obwe bwagerete bakemurungania ase Nyasae.",
                "21.": "Egaika engaki inche, Nephi, narenge ing’irire bobe asengencho nabunete obota bwane, naboigo amata abo kanya asiririe chingori chiabo, egachaka koba noboakong’u mono, totari konyora ndagera.",
                "22.": "Erio egaika engaki Inche, Nephi, ngokwana amange ase abaminto, ekiagera bakong’etie chinkoro chiabo naende, goika ekagera bakamwemurunganeria Omonene Nyasae obo.",
                "23.": "Egaika engaki inche, Nephi, inkorosia obota obuya nebite buna chinsara, aseigo, inkaba inkobogaria inche bweka obota nensara, amo nenduruche na amagena. Naboigo ingakwana ase tata ng’a: Inkogenda inde korigia endagera?",
                "24.": "Erio akamboria Omonene, ekiagera kanya bororobire boka abanyene asengencho ya amang’ana ane; inkaba ingokwana amang’ana amange ase bare ase chinguru chienkoro yane.",
                "25.": "Egaika engaki eriogi ri’Omonene rikamochera tata; ekeene akaba ogosusurwa ase engencho y’okwemurungania mamincha y’Omonene, erio goika agacha nise ore nobororo.",
                "26.": "Erio egaika engaki eriogi ri’Omonene rigacha ase are nakomotebia ng’a: Rigereria aase aria na rora ebinto birikire aroro.",
                "27.": "Erio egaika engaki ekero tata arorire ebinto biarikire aase aria, akaba okoondoka na gotengechigwa mono, naboigo abaminto na abana ba Ishmael naboigo abakungu baito.",
                "28.": "Egaika engaki Inche, Nephi, inkorora chinsonga echio chiarenge ase omobira oria, ng’a nigo chiare gokora emeremo koreng’ana n’okwegena obong’aini na okorenda koria twabarendete barobwo.",
                "29.": "Naboigo narikire amariko amayia ase amaya agosomeka ayio atoete okomanya igoro y’Omonene, na akarikwa na goonchorwa ekero ase ekero, koreng’ana n’okwegena na obong’aini obwe twabete tokorwa ase are. Naende tokarora chinamba chinke Omonene aranyare koreta ebinto ebinene.",
                "30.": "Erio egaika engaki inche, Nephi, inkogenda goika ase egetunwa igoro, koreng’ana noborai boria bwarwetwe igoro ase omopira oria.",
                "31.": "Egaika engaki ingoita ching’iti chiorosana, erinde inyare konyora endagera ase omochie one.",
                "32.": "Erio egaika engaki inkairana inka ase chiema chiaito, imbogoretie ching’iti chiria nabete ingoita; na ekero barora ng’a nanyorire endagera, inee inaki babete bare n’omogoko omonene! Erio bakaba bakwororoba boka abanyene ase Omonene, na komoakera ng’a mbuya mono.",
                "33.": "Erio egaika engaki tokogenda naende, tokagenda buna ekero kieritang’ani; na ekero twagenda ase egeka ase orogendo rwa amatuko amange tokaba tokoagacha eema yaito naende, ase okoberera aroro ase engaki enke.",
                "34.": "Egaika engaki Ishmael agokwa, na agatindekwa ime aase akorokwa Nahomu.",
                "35.": "Erio abaiseke ba Ishmael bakaba bakorera mono ase engencho y’ogosirerwa na ise, na ase engencho y’oboakong’u ime ase eroro; na bakaba bakwemurungania ase tata ase engencho abarusetie ase ense ya Yerusaremu, ase ogoteba ng’a: Tata okure; na tokaba togochandeka ase eroro, na korora oboakong’u na obororo obonene, nakorea, na ekero emechando eye ekoera tonyare gosira nenchara.",
                "36.": "Naigo bakagenderera kwemurungania mamincha ya tata, naboigo inche; bakaba n’okogania koirana Yerusaremu.",
                "37.": "Na Lamani agatebia Lemuel naboigo ase abana ba Ishmael: Rigereria, tiga tomoite tata, naboigo oyominto Nephi, oyo bwekorire koba omorai oito na omworokia oito, aba intwe tore bamura bamwabo abanene.",
                "38.": "Bono, nigo agoteba ng’a Omonene okwanire amo nere, naboigo ng’a amaraika nabete agokwana ase are. Korende rigereria, nigo tomanyete ng’a nigo agokwana oborimo ase tore; na nigo agototebia ebinto ebi ase tore, na gokora amange ase obong’aini bwaye, ase okong’aina amaiso aito, ebirengererio biaito, ng’a nario aratorae ase chinchera chie eroro; na ekero abeire ogotoira are, na korengereria kwebeka bweka koba omorwoti na omorai ase tore koreng’ana buna okobua kwaye. Nyuma ekero aya aerire oyominto Lamani akaberorokia enkoro yaye ase obororo.",
                "39.": "Erio egaika engaki Omonene are amo naintwe, naboigo nonya n’Omoika bw’Omonene okoba ogokwana amang’ana amange ase bare, na kobasusura mono mono; na ekero basusuretwe n’eriogi ri’Omonene bakaba bakooirana inse korwa ase obororo bwabo, na koangama ebibe biabo, erio naende Omonene akaba ogotosesenia amo nendagera, erinde titosira."
            },
            "17": {
                "1.": "Egaika engaki naende tokoirana gochia ase eroro na goetera ase ensemo ya mocha korwa engaki eyio kogenderera. Tokaba tokogenda na konyora emechando emenge ase eroro; na abakungu baito bakaba bakobogoria abana goeta ime ase eroro.",
                "2.": "Na ogoseseneka okonene gokarwa ase Omonene gocha ase tore, na tokaba tokomenya ase chinyama chioka ime ase eroro, abakungu baito bakaba bakogonkia abana babo mono, na nigo barenge abakong’u, koreng’ana buna abasacha, korende bakagenderera ase orogendo batakwemurungania.",
                "3.": "Na tokarora ng’a amachiko a Nyasae goika abe agoikeranigwa. Na onye ekoba ng’a abana ba mwanyabanto koyarenda bare amachiko a Nyasae nabe okobarenda, na kobakong’ia nakorwa inchera ende yonsi y’ogoikerania ebinto biria abachigete; aseigo, akaba okorwa chingencho chionsi ase tore ekero tware tokogenda ime ase eroro.",
                "4.": "Tokaba tokogenda ase engaki enyinge ase kera omwaka, nonya nemiaka etano netato ime ase eroro.",
                "5.": "Na togaika ase ense ekorokwa ey’omwando, ase engencho y’amatunda amange na oboke; na ebinto ebi bionsi nigo biarwetwe amo n’Omonene ng’a nario torabe intosira. Na tokarora enyancha, eyio twarogete Ireantum, eyio eonchoreirie ng’a amache amange.",
                "6.": "Erio tokaagacha eema ang’e nengegu; togatenena na tokanyora emechando emenene na oboakong’u obonge, obwe obonge bwabo botanyare korikwa bwonsi, tokaba tore n’omogoko mono ekero twaigete ase engegu; na tokaroka aase abwe aase y’omwando, ekiagera abwate amatunda amange.",
                "7.": "Nyuma ase aya inche Nephi inkaba inde ime y’ense yomwando ase amatuko amange, eriogi ri’Omonene rigacha ase inde na goteba ng’a: Imoka, na kogenda ase egetunwa erio inkaimoka na kogenda igoro ase egetunu na korera ase Omonene.",
                "8.": "Egaika engaki Omonene agakwana aseinde, na goteba ng’a: Nobe gokorosia obwato ase enchera indanyare gokworokia, erio nario ndabaire abanto bao ase egati y’amache aya.",
                "9.": "Na ingateba ng’a: Omonene, ing’ai indanyare kogenda erinde inyare konyora chibao echi indanyare koroseria obwato erio ekero kwabeire gokonyorokia?",
                "10.": "Erio Omonene agantebia aase indanyare kogenda konyora amariba ye echuma eyio, erinde inyare korosia chibao echio.",
                "11.": "Egaika engaki inche, Nephi, inkorosia esasi egouta omorero, yeriyo riechinyang’au ekero narosirie esasi eyio, erinde nario indanyare goutera omorero, Ingakania amagena abere amo erinde inyare gouta omorero.",
                "12.": "Erio Omonene tachandegete ng’a toute omorero, erio Omonene buna twagenderera kogenda ase eroro agateba ng’a ninkore endagera yaino koba enyansu, eyio motarugeti.",
                "13.": "Naboigo nimbe oborabu ase more ime ase eroro ime; na nindosie enchera ase more, onye ekoba bo goika mobe mokorenda amachiko ane; ase ayio buna morabe mokorenda amachiko ane imobe mokoraua goika ase ense y’eira; na imomanye ng’a nasengencho yane yagera mokoraeka.",
                "14.": "Naboigo Omonene agateba ng’a: Ekero morabe mwaikire ase ense y’eira, imomanye ng’a, inche, Omonene niche Nyasae; na nainche, Omonene nabeire inkobakonya korwa ase oboakong’u; inkaba inkobarusia ase ense ya Yerusaremu.",
                "15.": "Ase ayio Inche, Nephi, ingachandeka koyarenda amachiko y’Omonene, na kobaremia abaminto ase okwegena na obong’aini.",
                "16.": "Ekaba engaki inche inkarosia chibao chiemete eria natwete korwa ase egetare.",
                "17.": "Ekero abaminto baroche ng’a nabeire ang’e koagacha obwato, bagachaka kwemurungania mamincha yane, na goteba ng’a: Oyominto oyo n’omoriri, ekiagera arengereretie ng’a nabe okoagacha obwato; na nigo arengereretie ng’a nanachekani amache aya amanene.",
                "18.": "Erio abaminto bakaba bagokwana mamincha yane, na bakagania kwanga gokora emeremo, na tibaba bakwegena ng’a nimbe inkoagacha obwato; na tibaba bakwegena naende ng’a nigo nachigetwe n’Omonene.",
                "19.": "Erio egaika engaki inche, Nephi, inkoba nobororo obonene asengencho y’obokong’u bwechinkoro chiabo; ekero barora nabeire nobororo bakaba nomogoko ase chinkoro chiabo, erio bakaba bagochenga na goteba ng’a: Intwamanyete ng’a tokonyara koagacha obwato, nigo twamanyete ng’a nigo kwaremeire amo nokonacha; ase igo, tobeti kogokora na goikerania emeremo eye emenene.",
                "20.": "Naye nigo onga buna tata, obete okoraua amo n’oboriri bw’enkoro yaye, agatorusia korwa ense ya Yerusaremu, na nigo tokumetie ime ase eroro. Ase emiaka eye emenge; abakungu baito bagotire ase engencho y’ogotara nabana; na babeire bakobogoria abana ase, eroro na gochandeka ase chinchera chionsi, gochia mbuya nonya bare gosira; naende kanga nigo yarenge buya ng’a nonya bare gokwa batararwa ase ense ya Yerusaremu ribaga bakonyora oboakong’u bonga buna obo.",
                "21.": "Rigereria emiaka eye emenge twabeire togochandeka ime ase eroro, ndiriri torabe tore n’omogoko ense yaito twaetwe; kanga gochia intwaba tore n’omogoko ake.",
                "22.": "Na nigo tomanyete ng’a abanto baria barenge ase ense ya Yerusaremu nigo barenge abanto abachenu, ekiagera nigo bayarendete amachiko na amang’ana y’Omonene, koreng’ana na amachiko aMusa; aseigo nigo tomanyete ng’a nigo bare abanto abachenu; na tata nigo are kobaira bobe, nagoturusia aroro ase engencho twaigwete amang’ana aye; na oyominto bono obeire buna ere, ekero amang’ana aera abaminto bare kwemurungania mamincha yane.",
                "23.": "Egaika engaki inche, Nephi, ngokwana ase bare na goteba ng’a: Imwegenete ng’a anga abaibori baito abwe barenge abana ba Israel nigo babete bakoraana korwa ase amaboko y’abamisiri onye bataigwerete amang’ana y’Omonene?",
                "24.": "Mwanchete ng’a anga mbarusetigwe ase obotomwa, onye Omonene atamochigete Musa ng’a abe okobarusia ase obosomba?",
                "25.": "Bono manya ng’a abana ba Israel imbabete ase obosomba, naende momanyete ng’a nigo babete bare nechigurube chinyinge echio babogoretie; ase ayio, momanye ng’a goika mbaganetie egento kere ekiya ase bare, ekio kiagerete bakaba bakorusigwa ase obosomba.",
                "26.": "Momanyete ng’a Musa nigo achigetwe n’Omonene gokora emeremo eye emenene; na imomanyete ng’a ase ring’ana amache y’enyancha embariri nabete agwatananekana ensemo ase ensemo, na bagaeta ase ense enyomo.",
                "27.": "Naende imomanyete ng’a abamisiri mbachiete ime ase enyancha embariri, abwo barenge abasikari ba Pharao.",
                "28.": "Naboigo imomanyete ng’a mbarageretigwe na endagera ekorokwa mana ime y’eroro.",
                "29.": "Na imomanyete ng’a Musa, ase amang’ana aye goetera ase chinguru chia Nyasae chiarenge ime yaye, agaaka egetare, amache akaba akorwa aroro, na abana ba Israel bakaba bakorimia erango yabo.",
                "30.": "Naende ase ogotancherana bakaba bakoraua n’Omonene Nyasae obo, omotoria obo, akabatang’ana, kobaraa mobaso nabotuko kobaa oborabu, nagokora kende gionsi baganetie ase abanto kobinyora bagakong’ia chinkoro chiabo na goukora ase ebirengererio biabo, na bagachaya Musa naboigo nonya Nyasae bw’ekeene na ore moyo.",
                "31.": "Erio egaika engaki koreng’ana nering’ana riaye akaba okobasiria; koreng’ana nering’ana riaye abaraerete; na koreng’ana nering’ana riaye tabakorerete kende gionsi; na kende tikiarenge koba gotatiga goetera ase ring’ana riaye.",
                "32.": "Ekero banacha oroche rwa Yorodani akabakora abakong’u ase ogoseria ebisaku bi, ense eyio, goika ase ogosiarerekana nagochandeka.",
                "33.": "Nabono, imomanyete ng’a abana b’ense eye abwe barenge ase ense eye y’eira, abwe baseretigwe na abatata, imomanyete ng’a nigo barenge abachenu? Rigereria, nabatebirie, inwe.",
                "34.": "Imomanyete ng’a abatata baito kanga nigo babete neribaga rinene kobua eribabwate bono onye baba abachenu? Nigo inkobatebia inwe.",
                "35.": "Rigereria Omonene agachibeka chinyama chionsi amo; ng’a oria ore omochenu nabe namasikani a Nyasae. Korende rigereria, abanto aba bakarikana kera ring’ana ria Nyasae, na bagasoa ase ebibe; na obonge bwendamwamu ya Nyasae ekeba ase bare; naboigo Omonene akayeragereria ense ase engencho yabo, na akayesesenia ase engencho ya abatata baito; akaba okoyeragereria mamincha yabo goika ase emechando yabo na akaba okobasesenia ase abatata baito na konyora chinguru aase abwe.",
                "36.": "Rigereria Omonene nigo ayetongete ense erinde ebe obomenyo; na agatonga abana baye erinde banyare koyemenya.",
                "37.": "Naende nigo agokinia ense enchenu, na gosaria chinse chire nebibe.",
                "38.": "Na nigo akobaraa abachenu goika ase ense y’omwando, na abanyabibe nigo akobasaria, na koragereria ense ase engencho yabo.",
                "39.": "Nigo akogamba igoro mono, ase ekero kiaye kere, na ense eye noo akobekerera amagoro aye.",
                "40.": "Na nigo abanchete baria bakomoira buna Nyasae obo. Rigereria nigo abanchete abatata baito, akaba okwebwatania nabwo, naboigo Ibrahimu na Isaka na Yakobo, na akaba okoinyora okobwatana koria ebwatanetie nabwo; ase ayio, akabarusia ase ense ya Misiri.",
                "41.": "Na akaba okobachwata ime ase eroro nenyimbo yaye; naboigo nonya mbarobwo mbabete bagokongia chinkoro chiabo buna inwe mokong’etie; naboigo Omonene akabachwata asengencho yebibe biabo. Akabatomera ching’iti chikoiruruka na chire chintindi ase bare; na ekero baromirwe akaba okorigia enchera baranyare kogwena; na emeremo batakeire gokora ebe ekororekana; na ase engencho y’enchera enyororo, mbarenge aroro abange abwe basirete.",
                "42.": "Bakaba bagokong’ia emioyo yabo engaki ase engaki, na bakamochaya Musa naboigo na Nyasae; nonya naboigo manya ng’a nigo baraetwe ase chinguru chiaye goika ase ense y’eira.",
                "43.": "Nabono nyuma amang’ana aya kaerire, engaki egaika bakworoba, na tinaba inkomanya naboigo mbareo goika amatuko aya bare ang’e gosirigwa, ekeene nigo imanyete ng’a rituko indike barabe bagosirigwa nagokonya abare abake boka abwe barabe bakoirwa ase obosomba.",
                "44.": "Ase ayio Omonene akamochika tata ng’a anyare kong’anya na kogenda goika eroro; naboigo abayaudi bakaba bakorigia koborusia obogima bwaye; aseigo, nigo more abaiti ase chinkoro chiaino na nigo monga barabwo.",
                "45.": "Nigo more abango gokora ebibe na abang’ora ase okomoinyora Omonene Nyasae oino, mokarora Omomaraika, na agakwana ase more, mwabeire mokoigwa eriogi riaye ekero ase ekero, naboigo obeire ogokwana nainwe ase eriogi rike, korende ritang’ani mokaigwa ng’a timotagetie moigwe amang’ana aye, ase ayio obeire ogokwana ase more buna eriogi rienkoba erio riagerete ense egatengecha buna eria yatagete gweatanana.",
                "46.": "Naboigo imomanyete ng’a ase chinguru chiobonene bwaye nabo arayekore ense enyare gosira; na imomanyete ng’a asering’ana riaye nabo araonchore amaoromomo koba ense yekerubo naboigo gonchora ekerubo koba amaoromomo, O bono ninki gekogera mogokong’ia emioyo yaino?",
                "47.": "Rigereria omoyo otandokire asengencho yaino, nakorosa mono, na enkoro yane yarwarire, nigo inde nobwoba ase more ekiagera morabaise gotugutwa kare nakare. Rigereria nigo ingichire n’Omoika o Nyasae na ebimo biane tibiri nechinguru.",
                "48.": "Erio egaika engaki ekero bacha nakogania kombwata ingakwana ase bare nagoteba ng’a: Ase erieta ria Nyasae omonyanguru, nabachikire timombwata ekiagera nigo ing’ichire nechinguru chiomonene Nyasae, nonya n’okoyia kwomobere one; oyorabe okombwata goika abe ogosusana na kwoma buna esasi; na koba buna egento bosa ase chinguru chi’Omonene Nyasae, ekiagera Nyasae nabe okobaita.",
                "49.": "Egaika engaki inche, Nephi, inkobatebia ng’a tibaba bakwemurangania mamincha ya ise naende; naboigo tibatiga gokora emeremo amo na inche, ekiagera Omonene nigo anchigete ng’a imbe inkoagacha emeri.",
                "50.": "Naboigo inkabatebia ng’a onye Omonene onchigete gokora onsi goika imbe inkoyakora karanchike koyatebia amache aya koba oboremo, goika ebe ense enyomo; na kondatebe ebe bo goika ebe bo.",
                "51.": "Nabono onye Omonene obwate chinguru echi chinene, na obeire ogokora ebikone ebinene ase abana bamwanyabanto, ninki keragere atantebie ng’a imbe inkoagacha emeri?",
                "52.": "Egaika engaki inche, Nephi, ingokwana amang’ana amange ase abaminto, ng’a nigo nabaremetie kanga tibari kong’ira bobe, gose kogania kombwata nakondwania, nonya nengaki ya amatuko amange. Bono tibari kong’ira bobe ekiagera nigo barabaise gokogotara ase obosio bwane, omonyanguru mono n’Omoika O Nyasae; na obeire mamincha yabo.",
                "53.": "Erio Omonene agakwana ase inde ng’a: Rambora okoboko kwao ase abamino, na erio nario batanyare gokogotara ase obosio bwao, korende goika imbanyegerie, otebire Omonene, na goika imbe inkoyakora aya, erinde bamanye ng’a ninche Omonene Nyasae obo.",
                "54.": "Erio inkarambora Okoboko kwane ase abaminto, na tibakogotara ase obosio bwane, koreng’ana nering’ana abete ogokwana.",
                "55.": "Erio bagateba ng’a: Twamanyire ng’a ekeene Omonene nao are amo naye, na twamanyire ng’a nechinguru chi’Omonene ore nachio ekiagera chiatotengechirie. Erio bakagwa ase obosio bwane, ang’e gonsasima, korende inkabamanyia ng’a: Inche nigo inde oyomino, oyio ore omoke ase more; aseigo mosasime Omonene Nyasae oino, na basike iso na nyoko, nario amatuko aio arabe amange ime ase ense Nyasae arabae."
            },
            "18": {
                "1.": "Erio egaika angaki bakomosasima Omonene, na kogenda amo nainche, na togakora emeremo y’echibao chigokora emeremo y’emeri. Na Omonene kanya obeire okonyorokia engaki ase engaki na engencho indanyare kobutora chibao na korosia emeri.",
                "2.": "Erio Inche, Nephi, tinkoreti emeremo y’echibao buna abanto beorokereretie na tinaba inkoagacha emeri buna abanto baganeti; inkaba inkoagacha koreng’ana buna Omonene atebete na anyorogetie; ase ayio tiyarenge buna abanto baganetie.",
                "3.": "Inche, Nephi, inkagenda goika ase egetunwa igoro, inkaba ingosaba aroro ase Omonene, ase ayio Omonene akang’orokia amang’ana amange.",
                "4.": "Erio ekero nakora koagacha obwato, koreng’ana buna ring’ana ri’Omonene, abaminto bakarora ng’a mbuya, naboigo omoagacho oye nigo orenge omuya mono; aseigo, bakaba bakwororoba mono ase Omonene naende.",
                "5.": "Erio eriogi ri’Omonene rikamochera tata, rigoteba ng’a imoka mogende ase obwato.",
                "6.": "Erio mambia yaye, ekero twabangire kera egento, amatunda amange na enyama korwa ase eroro, na oboke ase obonge, amo noboremo bwaito na koreng’ana naria Omonene atochigete, erio tokagenda ase obwato. Amo nemesigo yaito yonsi amo nechimbusuro chiaito, nakera egento twabete togocha nakio, kera oyomo koreng’ana nemiaka yaye; egaika tokagenda goika ase obwato, tore na abakungu baito na abana baito.",
                "7.": "Erio, tata kanya onyorire abana babere abamura ase eroro; Omonene nigo are korokwa Yakobo na omoke Joseph.",
                "8.": "Erio ekero twagenda ase emeri ime, na kanya twairanire kera egento keria atochigete, togasoa roche ase enyancha embeo egatoira goika ase ense y’eira.",
                "9.": "Erio ekero twairwa nembeo ase amatuko amange, rigereria abaminto na abana ba Ishmael nabakungu babo bagachaka kwegokia abanyene, naboigo bagachaka gotera na gotenga, nagokwana ase oboenenu bakeba nonya nechinguru chiabaretete goika ase barenge; bakeimokereria igoro mono ase oboenenu.",
                "10.": "Inche, Nephi, inkaondoka mono na gokumia ng’a Omonene nabo arabaise kogechigwa amo naintu, nagotoita ase engencho y’ebibe biaito, na tobaise korimeria ase chindiba chienyancha; ase igo, Inche, Nephi, ingachaka gokwana nabwo ase obwororo; korende rigereria bakaba n’obororo nainche, bagoteba ng’a: Titogwancha omomura ominto omoke abe omorai ase tore.",
                "11.": "Erio Lamani na Lemuel bakambwata na gonsiba, na bakaba bakongita ase obororo; nendamwamu enene, Omonene akaorokia chinguru chiaye ase ogoikerania ring’ana riaye akwanete igoro y’abanyabibe.",
                "12.": "Erio ekero bansiba inkaba intari kogenda, aase arosetigwe n’Omonene, agatiga gokora emeremo.",
                "13.": "Aseigo tibamanya ng’a emeri netenene, erio ritaturi rinene rikaoroka riarenge ribe mono na eriogoichania, tokairwa namache ase egeka kia amatuko atato na bagachaka koondoka mono ng’a nkogwa bare roche ase enyancha; korende tibansiria.",
                "14.": "Ase rituko riakane, erio Twabeire tokoirana nyuma, omoubera okaba okomenteka mono.",
                "15.": "Erio ekaba ang’e torimere ase enyancha. Na ekero twairanire nyuma ase engaki ya amatuko ane, abaminto bakamanya ng’a ekina ki’Omonene nigo kere igoro yabo, naboigo goika babe bagosira, gokonyeka goika baangame ebibe biabo; ase ayio bagacha ase inde na gonsibora amaboko ane ayio arenge ase omogongo one, na rigereria kanya abimbire mono; na ebimbong’i biane kanya biabimbire, amanene neritaturi riarenge rinene.",
                "16.": "Inkarigereria ase Nyasae one na inkaba inkomotogia ase engaki, na tinaba inkwemurangania mamincha y’Omonene ng’a inarenge ase emechando.",
                "17.": "Tata kanya otebire ebinto ebinge ase bare, naboigo ase abana ba Ishmael; korende rigereria bakaba bagochanda onde bwonsi ore gokwana nainche na’ abaibori bane kanya bachandekire emiaka emenge ase engencho ya abana babo, bakaretwa, nonya nase ebitanda bia abarwaire.",
                "18.": "Ase engencho yobobe bwabo n’obororo, amo nebibe bia abaminto, bagaiaka ang’e koirwa na konyorana amo na Nyasae; chimbuche chiabo chikaba ang’e korara igoro ase ebuse; bakaba ang’e n’obororo bwogosoa ase embera ya amache.",
                "19.": "Yakobo na Joseph boigo abarenge abake abwe baganetie koragerigwa, bakagechigwa ase engencho y’ogochandeka kwa ng’ina; naboigo omokungu one ore namariga na gosaba, naboigo abana bane, abaminto tibororoba ase chinkoro chiabo ase ogonsibora.",
                "20.": "Kende ngiatotoria gotatiga chinguru chia Nyasae, echio chiabakorete bagochandeka, na kobakora abororo ase chinkoro chionsi; ase ayio ekero barora ng’a ng’ang’e bare gosoa roche bakaangama ase aria bakorete, erio bagansibora.",
                "21.": "Erio ekero bansibora rigereria, inkayebwata esitaringi, na ekairana inse erio ingasaba ase Omonene; erio ekero nasaba embeo eria egatenena, na ekaba ere n’obotoereru.",
                "22.": "Erio egaika engaki Inche, Nephi, inkoyeraa emeri, ekagera naende tokairana naende goika ase ense y’eira.",
                "23.": "Erio ekero twagende ase egeka kia amatuko amange, tokaba togoika ase ense y’eira; na tokagenda ime ase ense, na tokaagacha eema yaito aroro na tokaoroka ense y’eira.",
                "24.": "Egaika engaki togachaka korema, nagosimeka chimbusuro; tokaba togosimeka chimbusuro chionsi, chiria twarusetie ase ense ya Yerusaremu. Egaika engaki chigokina mono; aseigo tokaba togosesenigwa mono.",
                "25.": "Erio ekero twanyora ense y’eira, buna twabete tokogenda ase erororo, na nigo chiarenge ching’iti chinyinge ase chinsana ao ao, chiombe nechieri, chibunda na chibarasi, amo nechimbori amo nechimbori chiorosana na chingiti chinde chionsi chiorosana, nechiabanto. Na tokanyora kera egento buna chidhahabu, na chifetha na amagena ande akorokwa kopa."
            },
            "19": {},
            "20": {},
            "21": {},
            "22": {}
        }
    },
    "2-ne": {
        "meta": {
            "slug": "2-ne",
            "name": "Egetabu Gia Kabere Kia Nephi",
            "chapterWord": "Egesieri"
        },
        "chapters": {
            "1": {
                "intro": "Amang’ana igoro y’ogokwa kwa Lehi. Abamura bamwabo Nephi bakaba mamincha yaye. Omonene akamokurera Nephi kogenda ase eroro. Oregendo rwaye ase eroro.",
                "1.": "Erio ekero nakora kworokereria abaminto, tata Lehi, agakwana ebinto ebinge ase bare boigo. Mbinto ki ebinene Omonene abeire ogokora ase bare ekero kiomochakano na kobarusia ense ya Yerusaremu.",
                "2.": "Akaba ogokwana igoro y’ogosaria kwabo ime ase amache, na ebikone bia Nyasae bikarenda obogima bwabo, erio tibanyara komerwa na enyancha.",
                "3.": "Naboigo agakwana igoro y’ense y’eira, eyio banyorete – – Namabera ang’ana ingaki Omonene abwate ase okonya gotokurera ng’a ntobe nobosibore korwa ase ense ya Yerusaremu.",
                "4.": "Rigereria, otebire ere ng’a, narorire okorora, okwo namanyire n’ga Yerusaremu yasarigwe; na onye totigara aroro kanga naintwe tosire.",
                "5.": "Korende agateba ere ng’a, tari ase ogotenena kwemechando yaito, twanyorire ense y’eira, ense yogochorerwa kobua ense ende yonsi, ense Omonene Nyasae andierete eira goika ebe ense y’obomenyo bw’oroiboro rwane. Omonene nigo andierete eira na ase abana bane kare na kare, na boonsi baria barairwe isiko ase chinse chinde ase okoboko kw’Omonene.",
                "6.": "Erio inche, Nephi, inkabana koreng’ana nogokora kw’Omoika oyio ore ime yane, kanga onde taigete ase ense eye okonyegete, Nigo baraetwe n’okoboko kw’Omonene.",
                "7.": "Ase ayio ense eye nigo egacheire oria araete. Na onye taribo imbamokorere koreng’ana namachiko arwete, nebe ense y’obosibore ase bare; aseigo, tibakoirwa ase obosomba, onye nabo nigo erabe ase engencho y’ebibe; onye ebibe bigosoa ense ebe ekoragererigwa ase engencho yabo, korende ase abachenu nesesenigwe kare na kare.",
                "8.": "Rigereria, nigo erabe chisemi ng’a ense eye nebe ekorendwa buna korwa ase obong’aini bwe chinse chinde; rigereria chinse chinyinge nchiire ense eye na aase tagotoka ase obomenyo.",
                "9.": "Erio inche, Nephi, nanyorire eira ng’a ase baria Omonene Nyasae araete korwa ase ense ya Yerusaremu mbabe bakoyarenda amachiko, mbabe bakomenteka ase ense eye; na mbabe bakorendwa korwa ase chinse chinde, na mbabe bakoira ense eye boka. Na onye bakorenda amachiko mbabe bagosesenigwa igoro ase ense eye, na onde tari orabachande, gose koira ense y’obomenyo bwabo; na imbabe bakomenya bare buya kare na kare.",
                "10.": "Korende rigereria, ekero engaki egoika egonchoka ase abategeneti, ekero banyorire ogoseseneka korwa ase okoboko kw’Omonene na babwate obong’aini bw’ogotongwa gwense, na mono onde bwensi omanyete amakumia y’omonene korwa ase ogotongwa gwense; ekero baeirwe chinguru gokora kera egento ase okwegena; ekero baranyore amachiko korwa omochakano, na ekero babeire bakoretwa nobuya bwaye ase ense eye y’eira. Rigereria natebire, onye rituko rigoika ekero baramokane ere omochenu o Israel, Massaya bwekeene, omoboria obo na Nyasae obo, rigereria, ekina kiaye gie ekeene nkebe igoro yabo.",
                "11.": "Nabe okoreta chinse chinde ase bare, naabae chinguru, na abaure ense yabo, na nabakore gosiarerekana na goitwa.",
                "12.": "Buna ekegori ekemo gegoeta gochia ekende amanyinga nigo arabe agoiteka, na ogotarerwa okonge egati yabo; ase igo abana bane nigo inganetie moinyore ng’a, nigo inganeti moigwe amang’ana aye.",
                "13.": "O kanga mwaboka; boka korwa ase chitoro chinene nonya nase chitoro chia chanamu, na nyegeria chinyororo chibasibete, chinyororo chiria chiabasebete abana babanto, na bakairwa ase obosomba inse ase eora yakare na kare na eragereirie.",
                "14.": "Boka na imoka korwa ase amaroba, na igwa amang’ana y’ogotengechigwa kwa abaibori, inwe amagoro aino bwango aragende ase akirete ime y’embera, korwa ase okoirana gotabe; amatuko amake na ingende enchera y’ense yonsi.",
                "15.": "Korende rigereria, Omonene oboririe enkoro yane korwa chanamu; na narorire obonene bwaye, na nigo intantanirie igoro ya kare na kare ime ase amaboko y’obwanchani bwaye.",
                "16.": "Na inkagania ng’a mobe mokoinyora koyakorera amachiko na ebina biomonene; rigereria, aya naro are ase omoyo one korwa omochakano.",
                "17.": "Omoyo one nigo oichire nakoiranigwa inse n’obororo engaki ase engaki na inkaba imbwate obwoba, ase obokong’u bwechinkoro chiaino Omonene Nyasae oino nabe ogocha nendamwamu yaye ase more na konachwa na gosirigwa kare na kare.",
                "18.": "Gose, ng’a okoragereria ngoche ase more ase engaki yebigori ebinge; na motarerwe nomoyio, na enchara, na kogechigwa, na nakoirwa koreng’ana nokobua na obosomba bwe kerecha.",
                "19.": "O abana bane aya namang’ana kero kende tagocha ase more, korende monyare koba abachore na obuya ase Omonene. Korende rigereria, okobua kwaye gokoreke; chinchera chiaye nigo chire chinchenu kare na kare.",
                "20.": "Na otebire ng’a: Buna morabe mokorenda amachiko imobe mogokina ase ense; korende buna motari korenda amachiko goika monachwe korwa ase obosio bwaye.",
                "21.": "Nabono omoyo one obe nomogoko, na enkoro yane ebe egotiga ense eye amo n’omogoko ase engencho yaino ng’a imbe tindi nobororo goika ase embera, boka korwa ase ebuse, inwe abana bane na kabe abanto abagima, na kabe nebirengererio ebimo na omoyo oyomo, kabe amo ase ebinto bionsi, erinde nario motagende ase obosomba.",
                "22.": "Nario motaragererigwe amo n’amang’ana y’okoragererigwa; naboigo, na imosoa ase endamwamu ya Nyasae igoro ase more, ime ase ogosareka, na ogosareka gwa kare na kare omobere na omoika.",
                "23.": "Boka, abana bane mwesoke chianga chesegi enchenu chinyegerie chimyororo echio mosibire nachio, na inchwo korwa ororo, na boka korwa ase amaroba.",
                "24.": "Timoba mamincha ase bamura bamino, abwe amang’ana abo are ayobonene, na abarendire amachiko korwa ase engaki twarwete Yerusaremu; na babeire ebibekerero ase amaboko y’Omonene Nyasae; na gotobogoria goika ense y’eira; na tari ase are, kanga nigo twasirete ase enchara ime ase eroro; mokarigia koborusia obogima bwaye; na agachandeka nobororo ase engencho yaino.",
                "25.": "Nainche inkaondoka mono ase engencho yaino, nabo naende arachandeke naende; na rigereria mwamosoereire ng’a narigetie chinguru na okobua ase more; korende nigo imanyete ng’a tarigetie inguru na okobua ase more, korende nigo arigetie obonene bwa Nyasae, amo nobogima bwaino bwa kare na kare.",
                "26.": "Na mokemurungania asengencho are kobatebia ekeene. Na mogateba ng’a nigo akwanete amang’ana amakong’u, na moteba ng’a nigo abagechete, korende rigereria, obotindi bwaye nigo bwarenge obwechinguru chiamang’ana a Nyasae, ayio arenge ime yaye; aria mokoroka ng’a obororo nigo arenge ekeene, koreng’ana naria are ase Nyasae, kanga atabete akomotanga kworokia ore noboremu igoro yebibe biaino.",
                "27.": "Na goika erorekane ng’a chinguru chi’Omonene goika chibe amo nere, nonya nase ogochika kwaye ase more ng’a goika moigwere. Korende rigereria, tarenge ere, korende nomoika bw’Omonene orenge ime yaye, oyio oigorete omonwa oye ase ogwatora atabete okonyara koyosieka.",
                "28.": "Bono omwana one, Lamani, na Lemuel na Sam; na abana bane abwe bare abana ba Ishmael, rigereria, onye mokoigwa eriogi ria Nephi imobe abatasire. Na onye mokoigwa amang’ana aye nimbatigere ogoseseneka, nonya nogoseseneka kwane ogotang’ani.",
                "29.": "Korende onye timokoigwa amang’ana aye nigo indaire ogoseseneka kwane ogotang’ani naboigo ogoseseneka kwane kobe gogotigara ase are.",
                "30.": "Bono Zoramu, nigo ingokwana ase ore ng’a: Rigereria aye nomosomba o Labani; nonya kwarusetigwe korwa ense ya Yerusaremu, na namanyire ng’a nigo ore omosani bw’omwana one Nephi kare na kare.",
                "31.": "Asengencho kwabeire kore omwegenwa oroiboro rwao ndosesenigwe noroiboro rwabo ng’a mbamenye ense eye ase egeka; na mochando tokoba aroro tibakoba nabobe, gose gochandeka gose kobaria oboremo bwabo kare nakare.",
                "32.": "Onye mokoyarenda amachiko y’Omonene, Omonene orure ense eye ase oborendi bw’oroiboro rwao amo noroiboro rwa abana bane."
            },
            "2": {
                "1.": "Bono Yakobo nigo ingokwana ase ore ng’a: aye n’omowana one omotangi ase amatuko y’emechando ime y’eroro. Na rigereria ase ekero kioboke bwao ogachandeka na obororo, asengencho y’oboenenu bwa abamino.",
                "2.": "Yakobo, omwana one amotangi ase eroro, aye nomanyete obonene bwa Nyasae; na nagotangere oboakong’u bwao ase okonyora kwao.",
                "3.": "Ase ayio, omoyo oo nobe agosesenigwa, na nomenye buya noyomino, Nephi; na amatuko ao nigo orarore Omonene Nyasae. Namanyire ng’a gwatorekire, ase engencho y’obochenu bwomoboria oo; na kwarorire ng’a ekero egoikerana nache koreta ogotoreka ase abanto.",
                "4.": "Na nkwabete gokorora obonene bwaye ekero kware omoke; gwasesenigwe buna ase are arakwane naye ase omobere; aseigo omoika noro oria orenge igoro na rero na kare. Na enchera yarosigwe kera omonto agwancha, na ogotoreka nkore nobosibore.",
                "5.": "Na abanto babeire bagotebigwa botambe ng’a nigo baramanye amaya korwa ase obobe. Na amachiko arurwe ase abanto. Na ogochika gotari okwomobere kwarosigwe; ase ogochika abanto banachirwe ase ogochika ogoke bakaba bakonachwa; na ase engencho y’ogochika gwekemoika bagasira korwa ase aria are amaya na nagosoa aase abe kare na kare.",
                "6.": "Ase ayio okoborigwa gogacha ase Massia; ekiagera ere are nobuya obonge na ekeene.",
                "7.": "Rigereria akerwa buna ekeng’wanso ase ebibe, koiraneria omoerio bw’ogochika ase baria babunire chinkoro chiabo na Omoika omoehenu; na onde tarenge aroro ore koba okoiraneria ase ogochika.",
                "8.": "Ase ayio inaki ere buya komanyia ebinto ebi ase abamenyete ase ense, erinde banyare komanya ng’a monto tari ore obwomobere orabe okomenya ase Nyasae, ogokonyeka nigo kore ase amabera aye, na obuya bwa Massia, oyio obegete obogima bwaye inse koreng’ana nomobere na akaboira naende ase chinguru chi’Omoika, ase okoreta okobokigwa okwabakure, koba omotangani koboka.",
                "9.": "Ase ayio, ere nere ritunda ritang’ani ase Nyasae, na bono ere nere okorwanerera abana bosi ba mwanyabanto; na baria baregenge asare mbakonyeke.",
                "10.": "Ase engencho y’okorwanerera bonsi, abanto bonsi mbache ase Nyasae; na batenene ase obosio bwaye na kogambigwa koreng’ana nekeene kiaye na obochenu bwaye obwe bore ime yaye. Ase ayio omoerio bw’ogochika oyo omochenu abeire okorwa ase ogochandwa okwe kwaerire na kore ase enchera y’omogoko oria oikiranirie, ase okoiraneria omoerio bw’ogotoria –",
                "11.": "Aseigo goika okogania kobeo ng’a okoamererania ase egento – – onye tari bo, omotangi one ase eroro, kanga obochenu tibware gocha, nonya n’obworo, nonya nobuya gose obobe. Aseigo, kera egento goika kegani koba ase obomo; onye ndiria ekoba omobere oyomo goika oganie gotigara buna ogokwa, bogima botaiyo gose makweri ataiyo, gose mochando, omogoko na ebirengereri.",
                "12.": "Goika eganie egento getongire bosa; Kanga nigo yaba etari nangencho ase omoerio bwagotongwa kwaye. Egento eke goika kebe nokogania gosaria chisemi chia Nyasae na engencho yaye ya kare nakare, na chinguru, namabera aNyasae.",
                "13.": "Na onye mogoteba ng’a gochika nkoiyo, naboigo nigo moratebe ng’a bibe mbiyio. Na onye mogoteba ng’a bibe mbiyio, naboigo nigo moratebe ng’a bochenu mboiyio na mogoko toiyio. Na onye bochenu mboiyo na omogoko igo gesusuro nkeiyio. Na onye binto ebi bionsi mbiyio igo goika motebe ng’a nonya Nyasae taiyio. Na onye Nyasae taiyio naintue ntoiyio, gose ense; kanga gotongwa nkwabete aroro kwebinto, gokororeka; aseigo kanga ebinto bionsi nigo biasiretigwe.",
                "14.": "Bono omwana one nigo ingokwana ase ore ebinto ebi ase ogokonyeka kwao; ase oyotongete ebinto bionsi, igoro n’ense na ebinto bionsi bire imeo, ebinto biakoregete.",
                "15.": "Na koreta engencho ya kare na kare ase omoerio bw’omonto, ekero abatongete abaibori baito beritang’ani na ching’iti chiorosana nechinyoni chiembeo, na ase obuya, ase ebinto atongete, goika okoamererania kobeo nonya nogokanwa kweritunda na omote bw’obogima; erimo rigwansa na oyonde omororo.",
                "16.": "Ase ayio, Omonene Nyasae akarwa ase omonto erinde anyare gokora bweka. Monto takora bo bweka, ogokonyeka kobe ase oria bwerure asengencho ya abande.",
                "17.": "Inche, Lehi, koreng’ana nebinto bi’Omonene ebio nasomire, goika bigani omomaraika bw’Omonene koreng’ana naria arikire, ng’a ogure korwa igoro; ase igo akaba ekerecha, akaba okorigia aria amabe ase Omonene Nyasae.",
                "18.": "Na ase engencho agwete korwa igoro, na obeire omobisa otabwati kende kare nakare naboigo nigo arigetie ogosira ase abanto. Akamotebia Awa oria ore eng’iti enkoro, oyio ore ekerecha, oyore ise bw’oborimo, akamotebia ng’a: Karie ritunda eri rikanire, togokwa na nobe gokomanya buna Nyasae okomanya obuya na obobe.",
                "19.": "Erio Adam na Awa baria ritunda riria riakanetwe bagaserigwa korwa ase omogondo o Edeni, kogenda korema ense.",
                "20.": "Na babaretire abana gocha; nonya n’omochi bwense engima.",
                "21.": "Na amatuko amwanyabanto akamentwa, koreng’ana n’okobua kwa Nyasae, ng’a nario baraangame ekero bare ase omobere; aseigo chingencho chiabo nigo chiarenge echiobobe, na chingaki chiabo chikamentwa, koreng’ana n’amachiko aria Omonene Nyasae erwete ase abanto. Aseigo nigo arwete ogochika ng’a nario abanto barabe bakoangama; aseigo akabarokia abanto bonsi ng’a nigo basirete, ase engencho y’ogosaria kwa abaibori babo.",
                "22.": "Rigereria, onye Adam atasareti kanga tagwa, korende kanga nigo atigarete ase omogondo o Eden. Na kera egento kanga nigo giatigarete ase engencho eria giatongetwe; na kanga bitigare kare na kare na gotaba n’omoerio.",
                "23.": "Na kanga tibatwara abana; aseigo kanga batigare ase obochenu, batari n’omogoko, ekiagera tibare komanya amabe; batari gokora buya, na tibamanyete ebibe.",
                "24.": "Korende rigereria, ebinto bionsi nigo biakoregete ase chisemi chiaye oria omanyete ebinto bionsi.",
                "25.": "Adam nigo agwete erinde nario abanto barabe; na bono abanto mbare, ng’a nario barabe n’omogoko.",
                "26.": "Na Massia nabe ekero engaki egoikerana, erinde anyare kobaboria abanto korwa ase okogwa. Na ase engencho baratorigwe korwa ase okogwa na babeire abasibore kare na kare, na komanya obobe bokorwa ase ebirecha; gokora boka abanyene na tari ase ogokorerwa, gotatiga ase egesusuro ki’amachiko ase rituko rire rinene, koreng’ana buna amachiko y’Omonene arwete.",
                "27.": "Aseigo abanto nigo bare abasibore ase omobere; na ebinto bionsi nigo birure ase bare ebio bire ogokonya ase abanto. Na nigo bare nobosibore gochora obogima gose obuya goetera ase birori bw’abanto bonsi, gose gochora obosibwa gose amakweri, koreng’ana nobosibwa na chinguru chia kerecha; ekiagera nigo arigetie abanto bonsi basire buna ere are.",
                "28.": "Na bono inwe abana bane, nigo nabaganeirie monyare korigereria ase omoteneneri Omonene, na koyaigwera amachiko aye amanene; na koba abegenwa ase amang’ana aye, koreng’ana n’okobua kw’Omoika oye;",
                "29.": "Na timochora amakweri akare na kare, koreng’ana n’okobua kw’omobere na obobe boria bore imeo, obwe bokoa omoika oria obirecha chinguru korema, na kobaira goika ase riera; ng’a nario aragambe igoro yaino ase oborwoti bwaye.",
                "30.": "Nabeire ingokwana amang’ana aya amake ase more mwensi, inwe abana bane, ase amatuko y’omoerio yokogamba kwane; na nachorire ensemo engiya, koreng’ana na amang’ana y’omobani. Na timbwati rengo ende y’onsi gotatiga abe ogokonya ase emioyo yaino kare na kare."
            },
            "3": {
                "1.": "Na bono nigo ingokwana ase ore aye, Joseph, omwana one omokogoti aye oyo kwaiboreretwe ase eroro y’emechando yane; ase amatuko y’obororo bwane obonene ekero nyoko akoiborete.",
                "2.": "Na tiga Omonene akoe naye ense eye, eye ere engiya mono, ekiagera ase obomenyo bwao na obomenyo bw’oroiboro rwao amo n’abamino, ase oborendi bwao kare na kare, na onye aya akoba bo goika oyarende amachiko yoria omochenu o Israel.",
                "3.": "Na bono Joseph, omwana one omokogoti, oyo naruseti eroro ime ase emechando yane, tiga Omonene agosesenie kare na kare ekiagera oroiboro rwao tirogosirigwa.",
                "4.": "Korende rigereria, aye nigo ore ritunda riogochandeka kwane; na nigo inde ororeria rwa Joseph oria oiretwe obosibwa ase ense ya Misiri. Na amanene naria ng’a Omonene nabwatane na Joseph.",
                "5.": "Aseigo, Joseph ekeene akayarora amatuko aito. Na akanyora eira y’Omonene, ng’a korwa ase ritunda ri’echinguru chiaye Omonene Nyasae naimokie orosagia ase enyomba ya Israel; tari Massia, korende orosagia orwe rorasarigwe nonya naboigo koinyorwa ase okobwatanigwa kw’Omonene ng’a Massia na okweorokia ase bare ekero kiamatuko y’omoerio ase omoika bwechinguru, ase okoretwa kwabo korwa ase omosunte na korwa ase obosomba gocha ase obosibore.",
                "6.": "Ekeene Joseph agakwana, na goteba ng’a: Omorori nigo arabe Omonene Nyasae nache, oyio orabe omobani omochorwa ase ritunda riechinguru chiane.",
                "7.": "Ekeene Joseph agateba ng’a Omonene agakwana ase inde ng’a nimoimokie omobani omochore korwa ase ritunda riechinguru chiao; na naimokererigwe igoro ase egati y’eritunda ri’echinguru chiao. Na ase are nimoe ogochika ng’a abe ogokora emeremo ase ritunda riechinguru chiao, abamwabo baria Mbabe ogokonya okonene ase are, nonya nokobareta ase obong’aini bw’okobwatana koria nakorete amo nabaibori baino.",
                "8.": "Na nimoe ogochika ase are okwe atakore kende, gotatiga emeremo eria indamochike. Na nimokore koba omonene ase amaiso ane naboigo nabe ogokora emeremo yane.",
                "9.": "Na nigo arabe omonene buna Musa, oyio natebire ng’a nimoimokie korwa asemore, koboria abanto bane be enyomba ya Israel.",
                "10.": "Na nimoimokie Musa igoro kobaboria abanto bao korwa ase ense ya Misiri.",
                "11.": "Korende omobani oria indaimokie korwa ase ritunda riechinguru chiao; na asere nimoe chinguru koreta ring’ana riane ase oroiboro rw’abanto bao – – na tari okoreta ring’ana rioka, otebire Omonene, korende ase okobaonchora ase ring’ana riane, erio rirabe riaikire ase bare.",
                "12.": "Aseigo, amatunda aino narike; na amatunda o Yuda narike; na amang’ana aria ararikwe namatunda yechinguru chiaino, amo naria ararikwe namatunda yechinguru chia Yuda, mbakine amo, ase ogotanga amorokererio y’oborimo na koyatiga onsi na gochaka omorembe egati ya amatunda aino, na kobareta ase obong’aini bwa abaibori babo ase amatuko agocha, naboigo ase obong’aini, bw’okobwatana, otebire Omonene.",
                "13.": "Na ase obworo nakorwe omokong’u, ase rituko riria ekero emeremo yane arabe erasiarerwe egati ya abanto bane bonsi, ase okobaboria, o inwe enyomba ya Israel, otebire Omonene.",
                "14.": "Naende Joseph akabana na goteba ng’a: Rigereria, omobani oyio Omonene namosesenie; na oria orarigie komoita nasarigwe; aseigo eira eye, nanyorire korwa ase Omonene, igoro y’eritunda riechinguru chiane, naikerane. Rigereria, ninde nekeene igoro y’ogoikerana kweira eye;",
                "15.": "Na erieta eri ndirokwe nyuma ase inde; na ndibe rire magega ase erieta ria ise. Na nigo arabe buna inche; ase egento Omonene ararete n’amaboko aye, ase chinguru chiomonene narete abanto bane ase ogotoreka.",
                "16.": "Erio Joseph akabana ng’a: Nigo inde nekeene ase omang’ana aya, buna inde nekeene ase eira ya Musa; ekiagera Omonene otebire ase inde, ng’a nindende oroiboro rwao kare na kare.",
                "17.": "Na Omonene otebire ng’a: Nimoimokie Musa igoro; na nimoe chinguru chinyinge; na nimoe ekina ase amariko arikire. Naboigo tingosiria oromeme rwaye, aseigo nakwane amang’ana amange, na tinkomokora koba omonya-nguru ase ogokwana. Korende nigo indamorikere amachiko, ane, ase ebiara biamaboko ane; na nimobekere omokuani oye.",
                "18.": "Na Omonene otebire boigo ng’a: Inche ninyimokie ritunda rechinguru chiao naboigo nimochorere omokwani. Na rigereria, nimotebie ng’a rika okorika kwe ritunda riechinguru chiao, ase ritunda riechungoru chiabo na omokwani bw’echinguru chiao abe okoyakwana.",
                "19.": "Na amang’ana ararike goika abe amang’ana aria akorwa ase chisemi chiane gochia ase ritunda riechinguru chiao na nigo arabe buna ritunda riechinguru chiao na gokura ase bare korwa ase amaroba; ekiagera nimanyete okwegena kwabo.",
                "20.": "Naboigo mbarere korwa ase amaroba; nonya nokoangama ase abamwabo, nonya nyuma ekero kiebigori ebinge biagendire ase bare. Na erio neike engaki okorera kwabo korabe gokogenda, nonya nkoreng’ana n’obwororo bwa amang’ana abo.",
                "21.": "Ase engencho y’okwegena kwabo, amang’ana abo nabe akogenderera korwa ase omonwa one gochia ase abamwabo abwo bare amatunda yechinguru chiabo; na obworo bwa amang’ana abo nimbeke chinguru ase okwegena kwabo, ase okoinyora okobwatanigwa kwane koria nakorete amo na batata baino.",
                "22.": "Nabono rigereria omwana one Joseph, ase engencho eye ere akabana.",
                "23.": "Aseigo, ase engencho y’okobwatana oko aye gwasesenigwe; aseigo oroiboro rwabo tirogosirigwa, ekiagera imbaigwe amang’ana y’egetabu.",
                "24.": "Na naimoke oyore nechinguru egati yabo, oyorakore amaya amange mono, ase amang’ana na ase amakoro, oyore ekebekerero kiamaboko a Nyasae, oyore nokwegena okonene gokora amakumia amanene, na gokora aria are amanene ase obosio bwa Nyasae, na koreta okoiranigwa kw’enyomba ya Israel, na ase oroiboro rwa abamino.",
                "25.": "Bono gwasesenigwe aye Joseph. Rigererio nigo ore omoke; aseigo yaigwe amang’ana amomura omino Nephi, naboigo nakorekane ase ore koreng’ana buna nabeire ingokwana. Inyora amang’ana aiso oria okwete. Amina."
            },
            "4": {
                "1.": "Inche, Nephi, ngokwana inde igoro y’obobani boria tata akwanete, igoro ya Joseph, oria oiretwe goika Misiri.",
                "2.": "Naende rigereria, nigo ekeene abanete igoro y’oroiboro rwaye. Na obobani boria arigete tibori obonge na obonene. Naende akabana igoro yaito, na igoro yengaki yaito ya bosio na ororeria rwaito; na nigo obobani obo borikire igora ase chibao chiefetha.",
                "3.": "Erio ekero tata akorire gokwana igoro y’obobani bwa Joseph, akabarangeria abana ba Lamani, abamura na abaiseke baye na kobatebia ng’a: Rigereria inwe abamura na abaiseke bane, abwo more abamura na abaiseke b’omwana one omotangi, nigo nabaganeirie moigwe amang’ana ane.",
                "4.": "Ekiagera Omonene Nyasae otebire ng’a: Buna morabe mokoyarenda amachiko ane imobe mokomenteka ase ense; naboigo buna motari koyarenda amachiko ane naboigo imobe mokorusigwa ase obosio bwane.",
                "5.": "Korende rigereria, inwe abana abamura na abaiseke bane, tingoika kogenda ase embera goika nabatigeire ogoseseneka ase more; korende rigereria, nigo imanyete ng’a onye mokoretwa ase enchera mogwenerete kogenda timokoyetiga naende.",
                "6.": "Aseigo, onye moragereirie, rigereria, nabatigeire ogoseseneka kwane ase more ng’a nario okoragererigwa korarusigwe ase more nakoiranerigwa ase emetwe ya abaibori baino.",
                "7.": "Aseigo, ase engencho y’ogoseseneka kwane Omonene Nyasae takobatiga erinde monyare gosira; korende nabe n’amabera ase more na ase oroiboro rwaino kare na kare.",
                "8.": "Erio ekero tata akora gokwana na abana abamura na abaiseke ba Lamani, akabatebia abamura na abaiseke ba Lemuel baretwe ase are.",
                "9.": "Naende agakwana nabwe nagoteba ng’a: Rigereria, inwe abamura bane na abaiseke bane, abwe more abamura nabaiseke b’omwana one okabere; rigereria nabatigeire ogoseseneka koria nabete inkobatigera abamura nabaise ba Lamani; aseigo, timogosirigwa nonya ng’ake; korende ekero ki’omoerio oroiboro rwao ndosesenigwe.",
                "10.": "Erio ekero tata akora enkwana yaye ase bare, rigereria agakwana na abana ba Ishmael, nonya nenyomba yaye boigo.",
                "11.": "Erio ekero akora gokwana na barobwo, agakwana na Sam na goteba ng’a: Aye osesenigwe n’oroiboro rwao; ekiagera noyeire ense buna oyomino Nephi. Na oroiboro rwao ndobarwe noroiboro rwaye; na nigo oramobwekane momura omino, na oroiboro rwao buna oroiboro rwaye; naye nosesenigwe ase amatuko ao onsi.",
                "12.": "Erio ekero tata, Lehi, akwanire ase abanto benyomba yaye, koreng’ana nebirengererio bienkoro yaye na omoika bw’Omonene oyio orenge ime yaye, goika akaba omogaka. Erio egaika engaki agokwa na agatindekwa.",
                "13.": "Erio ekero amatuko aera makeigo korwa ogokwa kwaye, Lamani na Lemuel na abana ba Ishmael bakaba nobororo nainche ase engenchio obobui bw’Omonene.",
                "14.": "Erio inche, Nephi, inkaba inkobetererigwa gokwana ase bare, koreng’ana nering’ana riaye, erio ingakwana amang’ana amange ase bare, naboigo tata nakwanete atarakwa; amange yenkwana yane nigo arikire igoro ase chibao chinde chiane; na emegano emenge nigo erikire ase chibao chiria chinde chiane.",
                "15.": "Na igoro ase aya nabeire inkoyarika ase omoyo one, na amariko amange aria arikire ase chibao chiefetha. Omoyo one nigo ore nenchara ase amariko, na enkoro nigo eyaganetie, na koyarika ase okweorokia na ase ogokonya abana bane.",
                "16.": "Rigereria, enkoro yane nigo ere nokogania na amang’ana y’Omonene; na enkoro yane nigo ere nogwechanda botambe igoro ase ebinto biria nabete inkorora na koigwa.",
                "17.": "Nonya naboigo, tari ase ogotenenia obuya bw’Omonene, ase okonyorokia emeremo yaye y’ogokumia, omoyo one nigo okorera: O omonto omworo Inche inde! Enkoro yane nigo ere nobororo asengencho y’omobere one; omoyo one nigo ogechirie ase engencho y’obobe bwane.",
                "18.": "Naetananirwe, ase engencho ya amatemwa na ebibe ebio bigokoreka ase obworo na kong’ira.",
                "19.": "Na ekero nkogania kogoka enkoro yane yeng’ereria ase engencho y’ebibe; nonya naboigo nimanyete oyo inyegenete.",
                "20.": "Nyasae one obeire omokonyi one; obeire okondaa ase oboakong’u bwane ase eroro; na kondenda igoro ase amache yechindiba chinene.",
                "21.": "Ong’ichoirie nobwanchani bwaye, nonya nase ogosareka kw’omobere one.",
                "22.": "Obatangire ababisa bane, nakobakora kogwa ase obosio bwane.",
                "23.": "Rigereria oigure ebirero biane ase rituko eri, na ong’eire obong’aini n’okorora ase obotuko.",
                "24.": "Na ase rituko ang’a chinguru ase amasabo ase are; eriogi riane inkariira igoro mono; na amaraika agacha ase inde nakweorokia ase inde.",
                "25.": "Na igoro ase chimbaba chiaye chiomoika chikabogoria omobere one na koyoira are mono igoro ase ebitunwa. Na amaiso ane akarigereria ebinto ebinene na ebinene kobua biria omonto akorora; aseigo inkabiswa ng’a timbaisa kobirika.",
                "26.": "O onye naende ndora ebinto ebinene kobua ebi, onye Omonene amabera ase abana bamwanyabanto are amanene, naseki enkoro yane ekorera na omoyo one gosoa ase rigoko ri’aboro, na omobere ogosira, na chinguru chiane chikoera ase engenecho yemechando yane?",
                "27.": "Na ninki gekogera inkoba ase ebibe, ase engencho y’omobere one? Ninki gekogera ingosoa ase amatemwa, na ebirecha ebibe biamenyire ime ase enkoro yane na gosiria omorembe na gochanda omoyo one? Ninki gekogera inde n’obororo igoro ya ababisa bane?",
                "28.": "Boka, omoyo one! Na tosoa as’ebibe naende. Goka, o enkoro yane, naende torwa ribaga ase omobisa bw’omoyo one.",
                "29.": "Tibwegechia naende ase engencho ya ababisa bane. Tosiria chinguru chiane ase engencho y’emechando yane.",
                "30.": "Goka, O enkoro yane, na teba ng’a: O Omonene nimbe ingogotogia kare na kare; omoyo one nogoke ase ore, aye Nyasae one, ore egetare ki’ogotoreka kwane.",
                "31.": "O Omonene inee noyoborie omoyo one? Inee nonkonye korwa ase amaboko y’ababisa bane? Inee nombeke imbe ingotengechigwa ase okooroka kwebibe?",
                "32.": "Tiga ebiita bia chanamu bisiekwe botambe ase inde, ase engencho enkoro yane yabunekire na omoika one ochandekire! O Omonene, nigo orasieke ebiita biobochenu bwao ase obosio bwane, erinde imbaise gotara ase chinchera chia amagoko are inse erinde imbe mamincha ime ase chinchera chindonge:",
                "33.": "Omonene! Nong’etanane neganchwa y’oboikeranu bwao; O Omonene nonyare nkondoseria enchera inyare gotamera korwa ase ababisa bane! Nobe gogontangera ebigocha ase chinchera chiane! Nombekere chinchera chiane koba chindonge – – korende nobe gokorosia enchera yane, na tosieka chinchera chiane, korende chiria chiomobisa one.",
                "34.": "O Omonene, negenire ase ore, na nimbe inkwegena ase ore kare na kare. Tinkobeka okwegena kwane ase amaboko y’omobere; ekiagera nimanyete ng’a oragererigwe ere oria okobeka okwegena kwaye ase omaboko y’omobere. Naboigo oragererigwe ere oyokobeka okwegena kwaye ase omonto gose gokora omobere koba amaboko aye.",
                "35.": "Nimanyete ng’a Nyasae narwe amaya ase oria okoyaboria. Nyasae one nang’e, onye ngosaba takombora; aseigo nimbe inkoimokia eriogi riane igoro ase ore; nindere ase ore; aye Nyasae one, egetare ki’obochenu bwane. Rigereria, eriogi riane nditire goika igoro abwo ase ore, aye egetare kiane na Nyasae bw, obogima bwane bwa kare na kare. Amina."
            },
            "5": {
                "1.": "Rigereria ekero yaika engaki inche, Nephi, nkorera mono ase Omonene Nyasae one, ase engencho y’obororo bw’abaminto.",
                "2.": "Korende rigereria, obororo bwabo bokaba bokomenteka mamincha yane, erio bakaba bakorigia koborusia obogima bwane.",
                "3.": "Bakemurungania mamincha yane, nagoteba ng’a: Oyominto nigo arengereretie gotogambera; na twabeire nemechando ase engencho yaye; aseigo, tiga tomoite, nario totabe togochandeka as’engencho ya amang’ana aye. Korende rigereria, titokoba nere buna omarai aito; aseigo nigoro yaito, aba tore abamwabo abanene, kogambera abanto baye.",
                "4.": "Tindigeti amang’ana onsi igoro ase chibao echi ayababete bakwemurungania Mamincha yane. Korende ase okong’isanekia na goteba ng’a nigo barigetie gosiria obogima bwane.",
                "5.": "Egaika engaki Omonene agonkurera, ng’a Inche, Nephi, imbe ngobama korwa aroro gochia eroro, na bonsi baria baragende amo nainche.",
                "6.": "Erio inche, Nephi, inkaira omochie one, naboigo Zoramu n’omochie oye, na Sam, momura ominto Omonene n’omochie aye, na Yakobo na Joseph, bamura baminto abake, naboigo baiseke baminto, nabonsi baria baragende nainehe. Nabaria banchete kogenda nainche nigo barenge baria begenete ogokurerwa na okomanorerwa kwa Nyasae; aseigo bakaba bakoigwa amang’ana ane.",
                "7.": "Erio tokabogoria chieema chiaito na keria kiagwenerete tokoira, na tokagenda orogendo oronene ase eroro ase engaki ya amatuko amange. Erio ekero twagenda ase engaki entambe tokaba tokoagacha chieema chiaito.",
                "8.": "Na abanto bane bakagania koaroka aase abwe eriete ria Nephi; aseigo tokaaroka aase abwo Nephi.",
                "9.": "Na bonsi baria barenge amo nainche bakeroka boka abanyene ng’a abanto ba Nephi.",
                "10.": "Na tokaba tokorenda ebina, na amachiko y’omonene ase ebinto bionsi koreng’ana n’ogochika kwa Musa.",
                "11.": "Na Omonene nigo arenge amo naintwe; na tokaba tokomenteka mono; aseigo togasimeka chimbusuro, na kogesa ase obonge. Na togachaka gotuga amaicho y’echitugo ao ao.",
                "12.": "Na inche, Nephi, inabete inkoreta amang’ana aria arikire igoro ase chibao chiefetha; naende boigo omobira oria orosetigwe na tata ase okoboko kw’Omonene, koreng’ana nakeria kiarikire.",
                "13.": "Erio togachaka komenteka mono, na goichora ase ense.",
                "14.": "Na Inche, Nephi, inkabogoria omoyio o Labani, ase omobwekano oye inkarosia emeyio emenge, ase engencho ya abanto abwe bono bakorokwa abaLamani nabo barache gocha ase tore nagotosiria; ekiagera nigo imanyete okogecha kwabo aseinde amo n’abana bane nabaria bonsi bare korokwa abanto bane.",
                "15.": "Na inkorokia abanto bane koagacha amaagacho, na koagachera monte onde bwonsi eema, yechiefetha na chichuma chinkong’u na chithahabu, na amagena yerigori, ayio arenge ase obonge.",
                "16.": "Na Inche, Nephi, inkaagacha ekalu; na nigo nayegwekanetie neria ya Solomoni gotatiga etaagachetwe nebinto ebinge bieringori; ekiagera tibiarenge onyorekana ase igo ense eria ase tiyare koagachwa buna eria ya Solomoni. Korende omoagacho oye nigo orenge buna oria o Solomoni; na okoroseka kwaye nigo kwarenge okuya mono.",
                "17.": "Erio egaika engaki inche, Nephi, inkobakora abanto bane koba abanyamasikani, na gokora emeremo ya amaboko abo.",
                "18.": "Erio bakagania ng’a imbe omorwoti obo. Korende inche, Nephi, inatagete babe n’omorwoti; korende, ingakora ase bare keria naganetie gokora koreng’ana nechinguru chiane.",
                "19.": "Rigereria, amang’ana Omonene abaichoire abaminto, aria akwanete igoro yabo, ng’a inyare koba omorai na omworokia obo, koreng’ana n’ogochika kw’Omonene, goika engaki barigetie korusia obogima bwane aroro.",
                "20.": "Aseigo ring’ana ri’Omonene rigaikerana riria akwanete ase inde, na goteba ng’a: Buna batabe bakoigwa amang’ana ao mbabe bakonachwa korwa ase obosio bw’Omonene. Na rigereria, bakaba bakonachwa korwa ase obosio bwaye."
            },
            "6": {},
            "7": {},
            "8": {},
            "9": {
                "1.": "Inwe abaminto abanchwa bane, nigo inkoyasoma amang’ana aya erinde monyare komanya igoro y’okobwatana koria akorete ase abanto benyomba ya Israel –",
                "2.": "Naboigo agakwana ase, Abayaudi, ase omonwa bw, ababani baye abachenu nonya korwa omochakano goika ekegori ase ekegori, goika engaki eike y’okoborigwa ase ekenisa y’ekeene na eyobonene bwa Nyasae; ekero barabe amo ase enka ase ense yabo y’obomenyo bwabo, na bamenteke kera ase ense yabo yeira.",
                "3.": "Rigereria, inwe abaminto abanchwa, nigo ingokwana ase more amang’ana aya erinde monyare kogoka, na koimokia emetwe yaino kare na kare, ase engencho y’ogoseseneka Omonene Nyasae ararwe ase abana baino.",
                "4.": "Nimanyete ng’a mwarigirie amange, abange baino momanyete igoro y’ebinto ebi bigocha; aseigo nimanyete ng’a imomanyete ng’a emebere yaito goika esire na gokwa; nonyanaboigo ase emebere yaito ntomorore Nyasae.",
                "5.": "Namanyire ng’a imomanyete ng’a ase omobere nabe okweorokia ase baria bare Yerusaremu, korwa ase twarwete; nare nekeene ng’a nabe egati yabo; aseigo agekora omoke na koigwera mwanyabanto ase omobere; na gokwa ase abanto bonsi erinde banyare komoigwera.",
                "6.": "Aseigo amakweri abeire agoeta ase abanto bonsi, ase ogoikerania omoroberio bw’amabera y’omotongi; goika neganerigwe chinguru chiokobokigwa, na okobokigwa goika koganie gocha ase abanto ase engencho y’okogwa; na okogwa nigo gwachete ase engencho y’ogosaria; na ase engencho omonto abete okogwa ekagera bakanachwa korwa ase obosio bw’Omonene.",
                "7.": "Aseigo goika eganerigwe ekengw’anso getagosira – – gotatiga kiabeire ekengw’anso getagosira, emechando tekoba etaikeranetie. Aseigo ekina egetong’ani keria giachete igoro ase abanto goika keganie ogotigara gotari n’omoerio. Na onye naboigo, omobere oyo goika obekwe inse na kogunda, na gosareka ase oikoirana ase ng’ina oyio ore amaroba, otanyare koboka.",
                "8.": "O chisemi chia Nyasae, amenteera na obuya bwaye, aseigo rigereria onye omobere oito tokoboka rinde emeika yaito nigo eraigwere omomaraika oria ogwete korwa ase obonene bwa Nyasae, na koba ekerecha, otaboke naende.",
                "9.": "Emeika yaito nigo erabe buna ere, na koba ekerecha, amaraika y’ekerecha, nagosiekerwa isiko korwa ase obonene bwa Nyasae, nagotigwa nabatata boborimo, ase ogosira; koreng’ana buna ere; omonto oria obang’ainete abaibori baito abatang’ani, oria bweonchorete buna omomaraika bw’oborabu, na kobaimokia abana ba Mwanyabanto ase obobisi bw’ogoita na ase chingencho chionsi chiamakoro y’omosunte.",
                "10.": "O inaki are anene ase obuya bwa Nyasae, oyorosetie enchera togotamera korwa ase omobisa oyo; omobisa oria amakweri, na chehanamu, ayio inkoroka amakweri y’omobene, naboigo amakweri y’omoika.",
                "11.": "Na ase engencho y’okooboria kwa Nyasae oito, omochenu o Israel, amakweri aya ingokwana igoro yaye, ayio are ayabosa, nabokie ebitondo biaye ayio are amakweri y’embera.",
                "12.": "Na amakweri aya nakwanire, ayio are amatweri y’omoika, nabokie ebitondo biaye ayio are chahanamu aseigo amakweri na chahanamu mbiorokie ebitondo biabo na chahanamu neorokie ebitondo biaye biemeika na chimbera nchiorokie emebere, na omobere na omoika mbibekwe amo naende; na naya nase engencho y’echinguru chi’okobokigwa kwaye oria omochenu o Israel.",
                "13.": "O inaki omoroberio bw’Omonene ore Omonene, ase engencho ende, Eparadiso ya Nyasae n’eorokie emeika ya abachenu; na chimbera chiorokie emebere ya abachenu; na emeika n’emebere nebe amo naende, na abanto bonsi mbabe abatagosareka, na koba emioyo etagokwa, ebwate obong’aini buna obwato tobwate ase emebere, gotatiga obongaini bwaito borabe oboikeranu.",
                "14.": "Aseigo ntonyore obong’aini oboikeranu igoro y’obobe bwonsi bwaito, na ogotaikerana na obogesogono bwaito na obochenu bwaito mbobe bokonyora obong’aini bw’okwegokia kwabo, na oboikeranu bwabo mbobe bogosokwa n’obochenu, nonya nechiganchwa chiobochenu.",
                "15.": "Na neike engaki ekero abanto bonsi barabe baetire korwa ase amakweri aya yeritang’ani goika ase obogima, buna bakoba abatagokwa bonsi mbaike ase ekerogo giekina ki’omochenu o Israel; na buna ekina gegocha aseigo kera oyomo nabe okogambigwa koreng’ana n’okonacherwa ogochenu kwa Nyasae.",
                "16.": "Na nigo inkobatebia ekeene ng’a buna Omonene are moyo, ekiagera Omonene Nyasae oyakwanire aya, na aya namang’ana aye aria akare na kare aria atanyare gosira, ng’a baria bare abachenu imbagenderere koba abachenu, na baria abasaria mbabe abasaria, aseigo; abasaria aba mbirecha na amaraika aye; nabarobwo mbarusigwe aroro nakoirwa ase omorero okare na kare; oroisirie ase bare; na emechando yabo nigo enga buna ogochandeka kw’enyancha y’omorero, eyio omorero oye obumbuchete kare nakare otari n’omoerio.",
                "17.": "O ase obonene obuya bwa Nyasae oito! Ekiagera ere orure amang’ana aye, na arure ase omonwa oye, na ogochika kwaye goika gooikeranigwe.",
                "18.": "Korende rigereria, abachenu, abachore baye ere omochenu o Israel, baria begenete ase ere omochenu o Israel, baria baremereirie oboakong’u bw’ense, na gachecherigwa nobosoku imbasoe ase oborwoti bwa Nyasae, boria bwarosetigwe korwa ase omochakano bw’oboroso bw’ense, na omogoko obo noichore kare na kare.",
                "19.": "O obonene bwa amabera a Nyasae, oyore omochenu o Israel! oria obaboretie abachore baye korwa ase egesibo kiaye oria omobisa ore kerecha, na amakweri, na chahanamu, na enyancha eria y’omorero, etabwati omoerio bw’ogochandeka.",
                "20.": "Inee inaki ase obochenu bwa Nyasae oito! Ekiagera ere nayamanyete onsi, na kende tikeri arabe atakemanyeti.",
                "21.": "Na ingochaare ase ense kobatoria abanto bonsi onye bakoigwa eriogi riaye; rigereria nigo arachandeke n’obosareru bwa abanto bonsi, obosareru bwa kera egetongwa, bonsi abasacha, abakungu na abana abwo bare ase omochi o Adam.",
                "22.": "Na nigo arachande boigo ng’a nario okobokigwa korabe gogoeta ase abanto bonsi, erinde banyare gotenena ase obosio bwaye ekero ki’erituko ri’ekina ekenene.",
                "23.": "Na obachikire abanto bonsi ng’a goika baangame na kobatiswa ase erieta, babwate okwegena oboikeranu ase ere omochenu o Israel, onye bare ase ebibe tibakonyara gokonyeka ase oborwoti bwa Nyasae.",
                "24.": "Manya onye tibakwegena na koangama ase erieta, na koremereria goika omoerio; goika bagambigwe ekiagera Omonene Nyasae oyore omochenu o Israel, otebire.",
                "25.": "Aseigo orure ogochika; na aase ogochika gotaruri gesusuro nkeiyo; na aase egesusuro getaiyo kina tikeiyo, na aase ekina getari amabera aye omochenu o Israel nigo are igoro yabo ase engencho y’ekengw’anso; ekiagera baborigwe nechinguru chiaye.",
                "26.": "Aseigo ekeng’wanso nigo gegoisanekia okogania kw’obochenu bwaye igoro ase baria bataeirie ogochika, aba baborigwe korwa ase, omobisa oria, amakweri, na chahanamu, na ebirecha, na korwa ase enyancha y’omorero, oria ogochandeka kwaye gotari n’omoerio; na bakonyirwe gochia ase Nyasae oria obaete okoeyana, oria ore omochenu o Israeli.",
                "27.": "Korende oragererigwe ere oria oeire ogochika, na oyabwate amachiko onsi a Nyasae, buna intwe na koyanga, na korwana nerituko riaye, aseigo obobe nase are.",
                "28.": "O emeroberio eria ya baria abanyene obobe! O, inwe abwe more ababisa na abanyaka, na abariri oboriri bwa abanto! Ekero bagosoma bagakaga ng’a nigo bare nechisemi, na tibakoigwera amang’ana y’Omonene; aseigo bayabeka ensemo, nagoteba ng’a mbamanyete boka abanyene, aseigo chisemi chiabo noboriri tichiri nogokonya ase bare. Na mbabe bagosira.",
                "29.": "Korende gosoma mbuya onye bakoigwera amang’ana y’Omonene Nyasae.",
                "30.": "Korende okoragererigwa ase abanda, abwo bare abanda ase ebinto bi’ense. Aseigo ase engencho bare abanda babachaya abataka, na babachanda abaitongo, na chinkoro chiabo nigo chire igoro ase chinibo chiabo; naboigo chinibo chiabo chiabeire Nyasae obo. Na rigereria chinibo chiabo nchisire amo nabwo.",
                "31.": "Na okoragererigwa ase emetino eria etari koigwa; ekiagera barobwo imbasire.",
                "32.": "Baragererigwe abare emeuko ekiagera batari korora; ekiagera barobwo imbasire boigo.",
                "33.": "Baragererigwe abatarogetie chinkoro chiabo, ekiagera obong’aini bw’ebibe biabo mbobasirie ase amatuko y’omoerio.",
                "34.": "Baragererigwe abagokwana oborimo, ekiagera barobwe mbarutwe ase riera ria chaahamu.",
                "35.": "Baragererigwe abare abaiti n’ogwancha, ekiagera barobwo mbakwe.",
                "36.": "Baragererigwe abare abagenki, ekiagera barobwo mbarutwe ase riera ria chahanamu.",
                "37.": "Okoragererigwa ase baria bagosasima chisanamu, ekiagera kerecha bw’ebirecha bionsi obaichoire.",
                "38.": "Naende ase obuya, okoragorerigwa ase baria bagokwa ase ebibe biabo; ekiagera mbairane gochia ase Nyasae, na korigereria obosio bwaye na gotigara ase ebibe biabo.",
                "39.": "O, abanchwa bane, inyora omochando bw’ogosaria mamincha ya Nyasae oria omochenu, na omochando bw’ogwesoyia ase amang’ana ya baria bare ababe. Inyora, ng’a koba nebirengererio ebibe n’amakweri, na koba nebirengererio biekemoika nobogima bwa kare nakare.",
                "40.": "O, inwe abaminto bane, igwa amang’ana ane. Inyora Obonene bworia Omonene O Israel. Timoteba ng’a nigo nakwanire amang’ana amakong’u ase more; aseigo onye mogokora bo nigo morasarie ekeene; ekiagera nigo nakwanire amang’ana y’omotongi Oino. Na nigo imanyete ng’a amang’ana yekeene nigo are amakong’u ase Obobe; korende abachenu mbari nokoiraka ase are, ekiagera nigo banchete ekeene na tibari gotengechigwa nonya nake.",
                "41.": "O inwe abanchwa bane, inchwo ase Omonene Omochenu. Na inyora ng’a chinchera chiaye nechiobochenu. Rigereria, enchera eye ase omonto nigo ere enyerere, korende nigo ekoraa ase obuya, na oyore omorendi nere Oria Omochenu O Israel; na tabwati mosomba igaria; na nchera ende teri gotstiga egeita keria gioka; ase tan’gaineka ekiagera Omonene Nyasae nario erieta riaye.",
                "42.": "Na onde bwonsi orature ase are naigorerwe, abang’aini, na abasomi, na baria abanda, baria beimokereretie igoro asengencho yogosoma kwabo nobongaini bwabo na obonda bwabo – – Aba nabwo baria ere agochecheria; na onye imbabituguta ebinto ebi are, na kwebeka koba abariri ase Nyasae, nakoba inse ase Obwororo, tibakoigorerwa.",
                "43.": "Korende ebinto bia abang’aini na ebiengencho mbibe bikobiswa korwa ase bare kare na kare – – na ase omogoko oria oroseirie abachenu.",
                "44.": "O inwe abanchwa bane, inyora amang’ana ane. Rigereria, narusirie chiganchwa chiane, na kobakwania ase more; Nigo ingosaba Omonene one Nyasae bw’ogotoreka kwane anyare kondigereria namaiso aye akorora, aseigo inwe imomanye ekero kiomoerio, ekero abanto bonsi barabe bakogambigwa ase amakoro abo, nonya Nyasae O, Israel obeire kirori ng’a nabaete okwaeri kw’ebibe biabo korwa ase omoyo one, naboigo natenenire ase oborabu ase are, na nesibirie namanyinga ao.",
                "45.": "O inwe abanchwa bane, karwe ase ebibe biaino; seria chinyororo chioria oganetie kobasiba ritang’ani; Na inchwe ase Nyasae oria ore egetare kiogotoreka kwao.",
                "46.": "Aregania emioyo yaino ase rituko riria ri’Obonene ekero ekeene kerakwanwe ase obochenu, nonya nekero kierituko riria orabaise korimeria kore nobwoba; na toinyora obobe bwao ase oboronge, na gotigara ase okorera: Omochenu, omochenu oko nakwe okonacha kwao, o Omonene Nyasae omonyanguru – – korende namanyire obobe bwane; nasaririe amachiko ao, na ogosaria nokwane: na birecha onyorire inche nakongira na nigo inde ase obobe bwaye.",
                "47.": "Korende rigereria inwe abanchwa bane, inee mbuya ase okobabokia ase obobe obo bwekeene ase amang’ana aya? Inee nindusie emioyo yaino onye ebirengererio biaino bire ebiya? Inee nimbe ase oboene ase more koreng’ana nekeene kioboronge onye ndiria mwarwa ase ebibe?",
                "48.": "Rigereria, onye ndiria more abachenu kanga nigo narwa obochenu ase more; korende bono ase engencho motari abachenu, nande mokondora buna omworokia, nigo ere buya imborokie igoro yebibe.",
                "49.": "Rigereria omoyo one nigo ogechirie ase ebibe, na enkoro yane nigo ere ase oboronge; na nimbe inkoritogia erieta ria Nyasae one.",
                "50.": "Ninchwo inwe abaminto abamore nerang’o, inchwo ase amache; na oria otari na besa, inchwo ogore na orie; inchwo mogore edivai namabere motari korwa besa, na igori ritaiyo.",
                "51.": "Aseigo tiga gosaria chibesa ase amang’ana abosa, gose gokorera amang’ana atari koigotia. Inyigwe ase obong’aini, na inyora amang’ana aria nakwanire; na inchwo ase ere oria Omochenu O Israel, na timogokera keria gegosira, gose gegosareka, na tiga emiyo yaino enore.",
                "52.": "Rigereria inwe abaminto, inyora amang’ana a Nyasae; saba asare botambe, na togia erieta riaye richenu kera obotuko. Na tiga omoyo oo obe nomogoko.",
                "53.": "Na rigereria inaki okobwatana kw’omonene kore okonene; na inaki ebirengererio biaye bire ebinene ase abana ba mwanyabanto; na ase engencho y’obonene bwaye nobuya, namabera aye, orire eira ase tore ng’a oroiboro rwaito tirogosira ase omobere, ng’a ere nabarende; na ekero kiabosio mbabe ekegori kiobochenu ase enyomba ya Israel.",
                "54.": "Nabono abaminto, ninkwane ase more naende; korende mambia nintebe ase more ekeinyorio kia amang’ana ane. Amina."
            },
            "10": {},
            "11": {},
            "12": {},
            "13": {},
            "14": {},
            "15": {},
            "16": {},
            "17": {},
            "18": {},
            "19": {},
            "20": {},
            "21": {},
            "22": {},
            "23": {},
            "24": {},
            "25": {},
            "26": {},
            "27": {},
            "28": {},
            "29": {
                "1.": "Korende rigereria, aya nigo arabe ase obonge – – ase amatuko aria ekero indagenderere gokora amakumia ase egati yabo, erinde nario indainyore okobwatana koria nabegete ase abana bamwanyabanto nakoimokia okoboko kwane naende ase okoirania abanto bane naende abwe bare enyomba ya Israel;",
                "2.": "Naboigo, ng’a inyinyore eira eria nabegete ase more, na ase Nehpi, na boigo ase abaiso baino, nario indainyore oroiboro rwaino; naboigo amang’ana y’oroiboro rwaino ase omonwa one ase abana baino; na amang’ana ane nigo arabe goika omoerio bwense, na aya abe ase ogokonya abana benyomba ya Israel;",
                "3.": "Na ase engencho yane arabe akogenderera Abanto bebisaku abange imbatebe ng’a: Ebibilia! Ebibilia! Twanyorire Ebibilia, na tekonyorekana Bibilia ende naende.",
                "4.": "Korende otebire Omonene Nyasae: O inwe abariri mbabe bare na Bibilia; na nigo eranyare korwa ase abayaudi, abanto bane ababwatani abakoro. Na tiga baake ng’a mbuya mono ase abayaudi ekiagera Ebibilia yarwete ase bare? Inee niki engencho yabayunani? Inee imbainyore orogendo, na obosomba bwabo, na obororo bwa Abayaudi, na obwororo bwabo ase inde, ase okoreta ogotoreka ase abanto bebisaku?",
                "5.": "O inwe abanto bebisaku inee imobainyorete Abayaudi, abanto beira bane bakare? Yaya; korende mwabaragereirie na kobaseria, na timori nokogania kobairania. Korende rigereria nimbe inkoirania ebinto ebi bionsi ase emetwe yaino; ekiagera inche Nyasae Omonene tindeba abanto bane.",
                "6.": "Inwe abariri, imotebe ng’a: Ebibilia, intobwate Ebibilia. Inee nigo mwanyorete Ebibilia bosa onye etaeterete ase Abayaudi?",
                "7.": "Inee inwe timomanyeti ng’a nchireo chinse chinde kobua eyemo? Inee inwe timomanyeti ng’a inche Omonene Nyasae oino nere otongete abanto bonsi, na nigo imanyete bonsi abare ase ebisinga bienyancha; naboigo nigo inde omogambi oigoro na ense; na naretire amang’ana ane ase abana bamwanyabanto naboigo nonya nase chinse chionsi chiense?",
                "8.": "Aseigo inwe nigo mokwemurung’ania, ase engencho ng’a imonyore ring’ana ria Nyasae? Inee timomanyeti ng’a chinse ibere nigo chire birori ase more ng’a inche Nyasae, ng’a nigo inkoinyora ense ende buna eyende? Naboigo nigo ingokwana ring’ana ribwekaine buna riria ngokwana ase ense ende. Na ekero chinse echi ibere chirabe amo naboigo oborori nigo borabe amo.",
                "9.": "Na nigo ingokora aya ase okweorokia ase abange ng’a nigo inde oria oigoro, rero, na goka kare na kare; na nigo ingokwana amang’ana aya ane ase okobua kwane omonyene. Na manya ng’a nigo nakwanire ring’ana erimo na nigo mogokana ng’a tinkwana naende erinde; na manya ng’a emeremo yane teraera; gose naboigo erabe goika nonya nomoerio bw’abanto, na korwa abwo goika kare na kare.",
                "10.": "Aseigo, ase engencho more ne Ebibilia timori nokogania ng’a nigo ebwate amang’ana ane; na timomanyeti ng’a ninche narwete arikwe.",
                "11.": "Aseigo nabachikire abanto, bonsi bare ase mocha, na bosongo na sugusu, na irianyi, nonya mbaria bare ase ebisinga ime yanyancha. Ng’a mbarike amang’ana aria nakwanete ase bare, ekiagera korwa ase amang’ana nimbe inkobagambia amang’ana ayio, kera omonto nogokora kwaya na koreng’ana nakeria kerikire.",
                "12.": "Erio ninkwane ase Abayaudi nabarobwo mbarike; naboigo ninkwane ase Abanephi nabarobwo mbarike; naboigo nigo indakwane ase ebisaku binde bia Israel abwe naraire, nabarobwe mbarike; naboigo ninkwane ase chinse chionsi chiense koyarika.",
                "13.": "Erio neike engaki ekero Abayaudi barayanyore amang’ana ya Abanephi, na Abanephi barabe bakoyanyora amang’ana ya Abayaudi; Erio ekero ekio Abanephi na Abayaudi mbayanyore amang’ana y’ebisaku ebisiru; naboigo ebisaku ebisiru mbiyanyore amang’ana korwa ase Abanephi na Abayaudi.",
                "14.": "Naboigo neike engaki ekero abanto bane benyomba ya Israel barabe amo ase ense eria yobomenyo bwabo; Erio amang’ana ane nabe ayamo. Naende nimbaorokie ng’a korwania amang’ana aya amo na banto bane, abwe bare abanto benyomba ya Israel, ng’a inche Nyasae, oria obegete obobwatani na Abrahim ng’a nimbe inkoinyora oroiboro rwaye kare na kare."
            },
            "30": {},
            "31": {
                "1.": "Na bono, inche Nephi naikire ase omoerio bw’okobana kwane ase more, inwe abanchwa bane. Na tinkorika naende korende ayare amake, aria imanyete arache gose aria amake igoro ya oyominto Yakobo.",
                "2.": "Aseigo, ebinto narikire biang’isanire, gotatiga aria amake imbwenerete inkwane igoro ya amorokererio a Kristo; aseigo, nimbe ingokwana ase more maiso marore, koreng’ana nobokeene bw’okobana kwane.",
                "3.": "Omoyo one nigo ore asekeene ase engencho ya aya Omonene Nyasae agokora egati ya abana ba mwanyabanto. Ekiagera Omonene Nyasae nigo akorwa oborabu ase okomanya; ekiagera nigo agokwana ase abanto koreng’ana nomonwa obo, asengencho yokomanya.",
                "4.": "Aseigo nigo nagania ng’a momanye ng’a nabeire ngokwana ase more igoro ya ababani baria Omonene anyorogetie, nga mbabatise emanwa ya Nyasae, eyio erasibie ebibe biense.",
                "5.": "Na bono, onye emanwa ya Nyasae, ere enchenu, yaganetie ebatiswe ase amache, goikerania obochenu bwonsi, o inee inaki tore nokogania okonene, aba tore abatari abachenu, ase okobatiswa, nonya na amache!",
                "6.": "Na bono, nimbaborie inwe, abanchwa bane, ing’ai emanwa yabete egoikerania obochenu bwonsi ase okobatiswa namache?",
                "7.": "Timomanyeti ng’a nigo arenge omochenu? Korende mokana ng’a tari omochenu, nigo aorogetie abana ba mwanyabanto ng’a koreng’ana nomobere agekora omwororo ase ise, nakomworokia ise ng’a nabe okoyaigwera amachiko aye na koyarenda.",
                "8.": "Erio ekero abatiswa ime ase amache Omoika Omochenu ogacha igoro ase are ase omobwekano bw’eriruma.",
                "9.": "Naende, nigo ekworokia ase abana bamwanyabanto ase enchera endonge.",
                "10.": "Erio akabatebia abana ba mwanyabanto imbwatie inwe. Aseigo inwe abanchwa bane, inee ntonyare komobwatia Yeso onye ntori ang’e koyarenda amachiko a Tata?",
                "11.": "Erio Tata akabatebia: Angama inwe, angama inwe, nakobatiswa ase erieta ri’omwana One Omwanchwa.",
                "12.": "Erio boigo eriogi ri’omwana rigacha ase inde, nagontebia ng’a: oria obatisirwe ase erieta riane buna inche; nakombwatia, nagokora aria mwarorire ngokora.",
                "13.": "Inwe abaminto abanchwa, nigo imanyete ng’a kamoramobwatie Omwana, nomoyo bwonsi, motari aban’gainereria na abatari abarimo ase Nyasae, korende ase omoyo bwonsi, na koangama ebibe biaino, nagoteba ase Tata ng’a more ang’e ase okoribogoria erieta ria Kristo, ase ebatiso – – ekeene ase okomobwatia Omonene oino na omotoria oino, goika ase amache, koreng’ana nering’ana riaye, rigereria erio imonyore Omoika Omochenu; erio nebe ebatiso y’omorero na eyomoika Omochenu; na erio imobe mogokwa na ase chimeme na omonwa bw’amaraika, nakotogia ase eriogi ere oria ore Omochenu O Israel.",
                "14.": "Korende rigereria inwe abaminto, nigo ringicherete eriogi ri’Omonene nagoteba: Nyuma ekero mwaangamire ebibe biaino nakorwa oborori ase Tata ng’a nigo more nomoyo ase okoyarenda amachiko ane, ase okobatiswa ase amache, na koyenyora ebatiso yomorero na ey’Omoika Omochenu, nagokwana ase oromeme oroiyia, nonya nase chimeme chiamaraika, na nyuma ya aya mbankana, nigo ere kanga mbuya nonya motare komanya.",
                "15.": "Inkaigwa erio korwa ase Tata, na gontebia: Amang’ana ya abanchwa bane nigo bare abeekene na abegenwa. Oria oraremererie goika Omoerio, oyo nabe ogotoreka.",
                "16.": "Na bono, inwe abanchwa bane, nigo imanyete ng’a goika omonto abe okoremereria goika omoerio na kobwatia omogwekano bw’omwana o’Nyasae ore moyo, takonyara gotoreka.",
                "17.": "Ase ebinto nabeire inkobatebia narorire ng’a Omonene oino na omoboria oino nayakore; ase engencho eye kanya abeire akonyorokigwa, ng’a nario moramanye egeita moranyare goeta. Na egeita moranyare goetera nase okoangama na kobatiswa ase amache; nakwaberwa ebibe biaino ase omorero na Omoika Omochenu.",
                "18.": "Inee noo more ase enchera eye enyerere na endonge eyio ekoraa goika ase obogima bwakare nare; mwasoire ase egeita ime; na nigo mwakorire aya koreng’ana namachiko a Tata na Omwana Oye; na mwabeire mokonyora Omoika Omochenu; oyio okoorokia igoro ya Tata na Omwana, ase ogoikerania eira yaye eria abegete, ng’a kamorasoe ase enchera eye imoyanyore.",
                "19.": "Na bono, inwe abaminto abanchwa, nyuma ekero mwaetire ase enchera eye ere enyerere, nimborie erio gose mwayakorire aya? Rigereria nabatebirie; yaya; timocheti onye etare ase ring’ana ria Kristo amo nokwegena koria gotari konyegerigwa kore ime yaye ase oria ore Omonene ase ogotoria.",
                "20.": "Aseigo goika mogenderere ase Kristo more abakong’u more nobokeene bw’oborabu ase okoremereria, na obwanchani bwa Nyasae naende ase abanto bonsi. Aseigo komoragenderere ase igoro y’amang’ana aya a Kristo, na koremereria goika omoerio, rigereria otebire Tata: imonyore obogima bwa kare na kare.",
                "21.": "Na bono, rigereria inwe abanchwa bane, eye nero enchera; na ende teri gose erieta rirure riranyare koraa omonto goika ase oborwoti bwa Nyasae. Nabono, rigereria aya naro amorokererio a Kristo, ayio are amorokererio yekeene na ayaboronge a Nyasae, na ay’omwana na ay’Omoika Omochenu, oyio ore Nyasae oyomo na otari na omoerio. Amina."
            },
            "32": {
                "1.": "Nabono, rigereria, inwe abaminto, namanyire ng’a nigo more ase chinkoro chiaino koreng’ana naria mogwenerete mokore ekero more ase enchera. Korende rigereria, ninki gekogera mokobisa ase chinkoro chiaino?",
                "2.": "Timwanya komanya ng’a inatebete ase more ng’a nyuma ekero mwanyorire Omoika Omochenu ing’a mobe mogokwana ase chimeme chia amaraika? Inee inaki morakore mokwane ase chimeme chi’amaraika onye Omoika Omochenu toiyio?",
                "3.": "Amaraika nigo agokwana ase chinguru chi’Omoika Omochenu; naboigo nigo agokwana amang’ana a Kristo. Na boigo inkabatebia ng’a sangererekana igoro ase amamang’ana a Kristo; korende rigereria, amang’ana a Kristo indigotebie onsi aria agwenerete okore.",
                "4.": "Aseigo, bono nyuma ekero nakwanire amang’ana aya, na onye timokoigwa amang’ana aya nigo erabe nasengencho motasabeti, gose gotura; gose timoretirie ase oborabu, korende nigo morasire ase omosunte.",
                "5.": "Korende rigereria, naende nabatebirie ng’a kamorasoe ase orogendo ase enchera, na konyora Omoika Omochenu, noborokie aria onsi mogwenerete gokora.",
                "6.": "Rigereria aya naro amorokererio a Yeso Kristo, na morokererio ande tari ararwegwe gotatiga ekero arabe okweorokia ere bweka ase more ore nomobere. Na ekero ekio areorokie ase omobere ase more, kera egento arabe ogogeteba ase more goika mobe mogogekorera.",
                "7.": "Na bono, inche, Nephi, tingokwana amange; Omoika onkanirie gwatora, na natigaire inkorera ase engencho yogotegena, na obworo, ogotamanya, na obogesogono bwa mwanyabanto; ekiagera tibara korigia obong’aini, gose komanya obong’aini obonene, ekero bokorugua ase bare ase oboronge, nonya nkoreng’ana noboronge buna obwering’ana bore.",
                "8.": "Na bono, inwe abaminto, nigo imanyete ng’a nonya mbono nigo motigarete koba ase okorengereria gwe chinkoro chiaino; na chiangechirie echio chiagerire ngokwana igoro ya amang’ana aya. Onye ndiria mwaigwera omoika oria okworokia omonto buna agosaba goika momanye buna mogosaba; ekiagera omoika obirecha tori kworokereria buna omonto agosaba, korende nigo okworokoreria omonto tanyara gosaba.",
                "9.": "Korende rigereria inche nabatebirie ng’a goika mobe mogosaba kera rituko, motari korosa; ng’a timonyara komenta kende gionsi ase Omonene, gotatiga ase ensemo entang’ani gosaba ase Tata ase erieta ria Kristo, ere nabeke onsi ase more, erinde nario amasabo aino ase ogokonya emioyo yaino."
            },
            "33": {
                "1.": "Na bono inche Nephi tinkorika ebinto bionsi abanto babete bakworokigwa; nainche tindi omoriki omonene buna ingokwana; ekiagera ekero omonto agokwana ore nomoika Omochenu Omoika nigo okoira amang’ana aria goika ase chinkoro chiabanto.",
                "2.": "Korende manya ng’a mbareo bakongirie chinkoro chiabo mamincha y’Omoika Omochenu, ng’a tobwati ibaga ase bare; aseigo bakanga amang’ana nebinto bionsi biria birikire na kobira buna ebinto bitari nangencho.",
                "3.": "Korende inche Nephi narikire keria narikire, na nigo mbiirete koba ebinto biengencho, mono ase abanto bane, aseigo nigo inkobasabera botambe, na amaiso ane akorire oborere koba amache, ase engencho yabo, naboigo nigo inkorera ase Nyasae ase okwegena, na nigo imanyete goika anyigwe.",
                "4.": "Na nigo imanyete ng’a Nyasae naigwe amasabo ane ase okonyora abanto bane, na amang’ana narikire amoro nakorwe abe amakong’u ase bare, na kobakora gokora amaya; nakobainyoria igoro yabaise; nagokwana igoro ya Kristo, na kobakora komwegena na koremereria goika omoerio na konyora obogima bwa kare na kare.",
                "5.": "Na nigo agokwana nobororo mamincha y’ebibe, koreng’ana n’obokeene bw’oboronge; aseigo monto onde tari arabe nobororo ase amang’ana aya narikire gotatiga obeire oyo bw’omoika obirecha.",
                "6.": "Nigo ingotogia ase obokeene; nigo ingotogia ase oborenge; nigo ingotogia ase Yeso one, ekiagera orusirie omoyo one korwa ase riera.",
                "7.": "Nigo inde nobwanchani ase abanto bane, na okwegena okonene ase Kristo ng’a nimbe inkobanyora emioyo emenge ere etari na kemoa ase ekerogo giekina kiaye.",
                "8.": "Nigo inde nobwanchani ase Abayaudi – – Natebire Abayaudi, ase engencho ere engencho ase bare ng’a nigo nduete ase bare.",
                "9.": "Naboigo nimbwate Obwanchani ase abanto bebisaku. Korende rigereria, onde tari igaa indasemerie gotatiga bairanire ase Kristo, na gosoa ase egeita, na gotara ase enchera endonge eyio ekoraa goika ase obogima, na kogenderera ase enchera goika ekero kierituko riria riegesibibo.",
                "10.": "Na bono inwe abaminto abanchwa, na boigo Abayaudi, nainwe chinsinyo chionsi, yaigwe amang’ana aya na kwegena ime ya Kristo; na onye timokwegena ase amang’ana na kwegena ase Kristo. Na onye mokwegena ime ya Kristo imwegene ime ya amang’ana aya, ekiagera nigo are amang’ana a Yeso Kristo, na oyang’eire aya; na naboigo bakorokereria abanto bonsi ng’a banyare gokora buya.",
                "11.": "Na onye tari amang’ana a Kristo, nachera – – Kristo naborokie ase more, nechinguru na obonene; ng’a aya naro are amang’ana aye, ase rituko ri’omoerio; erio aye na inche ntotenene obosio ase obosio ase obosio bwaye, na erio nomanye n’ga nigo achigete koyarika aya.",
                "12.": "Na nigo ingosaba ase Tata ase erieta ria Kristo ng’a abange baito, onye tari bonsi, mbakonyeke ase oborwoti bwaye ase rituko rinene ri’omoerio.",
                "13.": "Na bono, inwe abaminto, inwe mwensi abamore abenyomba ya Israel, amo nainwe abamore ase chinsinyo chiense, nigo ingokwana ase more buna eriogi rigokura korwa ase amaroba: Okwaeri goika rituko riria rinene riche.",
                "14.": "Nainwe aba motaboire obuya bwa Nyasae, na motasigeti amang’ana ya Abayaudi, naboigo amang’ana ane; na nonya namang’ana aria ararwe ase omonwa bw’omwana one, rigereria nabaeire okwaeri gwa kare na kare, aseigo amang’ana nabagambie inwe ekero ki’omoerio.",
                "15.": "Inee ngento ki nabekire omouri ase ense, nkebe mamincha ase more ekero giekina; ekiagera Omonene ochikire na goika inyare koigwera. Amina."
            }
        }
    },
    "jacob": {
        "meta": {
            "slug": "jacob",
            "name": "jacob",
            "chapterWord": "Egesieri"
        },
        "chapters": {
            "1": {},
            "2": {},
            "3": {},
            "4": {},
            "5": {},
            "6": {},
            "7": {}
        }
    },
    "enos": {
        "meta": {
            "slug": "enos",
            "name": "Egetabu Kia Enosu",
            "chapterWord": "Egesieri"
        },
        "chapters": {
            "1": {
                "1.": "Erio egaika engaki Inche, Enosu, nkomanya ng’a tata nigo arenge Omonto-ekiage abete okonyorokereria ase amang’ana aye, ase amorokererio na emeroberio y’Omonene na tiga erieta ria Nyasae ritogigwe.",
                "2.": "Na nimbe inkobatebia igoro y’enyameni nabwate amo na Nyasae, nyuma intaranyora okwaberwa kwebibe.",
                "3.": "Rigereria, inkagenda gotwara ching’iti ase rinani; na amang’ana aria nabete inkoigwa tata agakwana igoro y’obogima, na omogoko bwa abachenu, agasoa ime ase enkoro yane.",
                "4.": "Na omoyo one okaba n’enchara; erio ingatung’ama inse ase obosio bw’omotongi one, na inkarera ase ogosaba okonene na okomorigia ase omoyone omonyene; na ase rituko rigina inkaba inkorera ase are: na ekero obotuko bwaika inkaimokia eriogi riane igoro rigaika igoro.",
                "5.": "Na eriogi riganchichera, rigateba ng’a: Enosu, ebibe biao biabeirwe aye, na nobe gogosesenigwa.",
                "6.": "Na Inche, Enosu, nkamanya ng’e Nyasae takong’ainereria; ase ayio, obobe bwane bokarusigwa aroro.",
                "7.": "Na inkabora: Omonene, inaki aya akorekanete?",
                "8.": "Na agantebia ng’a: Ase engencho y’okwegena kwao ase kristo, oyio otanya koigwa gose korora. Na emiaka emenge neere nyuma atareorokia ase omobere; aseigo, imoka ogende okwegenia kwao gwagokorire omogima.",
                "9.": "Erio, ekero naigwa amang’ana aya ingachaka koigwa amabera ase abaminto, abanephi; ase ayio, inkarwa enkoro yane ase Omonene igoro yabo.",
                "10.": "Na ekero narenge ase omoika, rigereria, eriogi ri’Omonene rikang’ikera ase amato one rigoteba ng’a: nimbe inkobatarera abamino korerg’ana n’obong’aini bwabo ase okoyarenda amachiko. Nabaeire oboremo obo nanigo bore ase ense enchenu; na tinkoyeragereria gotatiaga ase ogokora ebibe; aseigo, nimbatarere abamino koreng’ana buna natebire; na ogosaria kwabo ninkorete inse ase obororo igoro ase emetwe yabo abanyene.",
                "11.": "Na nyuma Inche, Enosu, ekero naigwa amang’ana aya, okwegena kwane gokaba gotari konyegerigwa ase Omonene; inkamosaba nogochandeka okonene ase abominto, Abalamani.",
                "12.": "Erio ekero nasaba na gokora emeremo nechisemi, Omenene agantebia ng’a: Ninkore ase ore koreng’ana n,okogania kwao, ase engencho y’okwegena kwao.",
                "13.": "Nabono rigereria, oko nakwo okogania kwao ng’a onye ekoba bo, nigo abanto bane abwe bare abanephi bakogwa ase ogosaria, na ase engencho ende yonsi mbasire, na abalamani tibagosira, erinde nario Omonene Nyasae arabe okorenda amang’ana ya abanto bane, abanephi; neba bo ase chinguru chiamaboko aye amachenu, erinde ekero kia amatuko abosio amariko aretwe ase abalamani, ng’a kero kende mbanyare koretwa ase ogotoreka:",
                "14.": "Ase engaki eye y’ogochandeka nigo yare bosa ase okoirania ase okwegena kwane. Na bakerwa ase endamwamu yabo ng’a onye ndiria yaba bo, kanga nigo bayasaretie amang’ana aito, naboigo chingencho chinke chia abatata.",
                "15.": "Aseigo inche oyo imanyete ng’a Omonene Nyasae nayarende amang’ana aito, inkaba inkorera botambe, ekiagera antebetie ng’a: Kende gionsi orasabe ase okwegera, na komanya ng’a imokenyore ase erieta ria Kristo, imokenyore.",
                "16.": "Inabwate okwegena, naende inkagenderera korera ase Nyasae erinde anyare koyarenda amang’ana aya; na akaria eira amo nainche ng’a nayarete ase Abalamani ase engaki ararore.",
                "17.": "Nainche, Enosu, inkamanya ng’a nigo erabe koreng’ana nokobwatana arosetie; Aseigo omoyo one ogatimoka.",
                "18.": "Naende Omonene agantebia ng’a Tata Oo nere namboretie ebinto ebi; na goika bikoreke koreng’ana nokwegena kwabo; aseigo okwegena kwabo nigo kwarenge buna okweino.",
                "19.": "Erio egaika engaki inche, Enosu, inkogenda goika egati ya Abanto ba Nephi, nakobana ebinto birabe bigocha, nakobiteba ebinto nabete inkoigwa nakorora.",
                "20.": "Na inkarwa amang’ana ya abanto ba Nephi aria barigete nobong’aini ase ogokonya abalamani ase okwegena gwekeene ase Nyasae. Korende Ogokora gwaito nigo kwarenge bosa okogecha kwabo gogaichora, erio bakaraeka ase okogania kw’ebibe biabo goika bakaba buna ching’iti, na abanto abaiteri amanyinga,baichire nogosasima chisanamu na abanyamoko; na Koria ching’iti chimbe; nakomenya ase chiema, na goetanana ime ase eroro babegete ebisena ebieng’e ase ebibono biabo na kogingira emetwe yabo; na obong’aini bwabo nigo bwarenge ase obota na enungu na egesire. Na abange bakaba batari koria kende bagakonyeka ase chinyama; na nigo bagendererete korigia gotoita.",
                "21.": "Erio egaika engaki abanto ba Nephi bakorema riroba nagosimeka chindagera chia ngencho ende yonsi, na amatunda, na endagera ende, na gotuga riicho ria kera engencho, nechimbori, na chimbori chiorasana, naboigo chibarasi chinyinge.",
                "22.": "Erio Ababani Abange bakaba bakomenteka ase tore na abanto nigo bare kogenda ange bosa, abatari koigwa.",
                "23.": "Na kende inkiaba aroro gegokonya, obobe bweka obonene, okorandia na okobana gokaba igoro yechisegi. Obobe noboakong’u, na ogosareka gokaba botambe gokobainyoria igoro ya amakweri, na omochando okare nakare, na ebina na chinguru chia Nyasae, na ebinto ebi bionsi bikababeka komenya ase obwoba ase Omonene. Nigo ingoteba ng’a Kende nkiaremete, na enkwana enene ere endonge nebarende barabwo korwa ase ogosoa ase ogosareka, na ekero aya aera inkaba inkorika igoro yabo.",
                "24.": "Na inkarora esegi egati ya Abanephi na Abalamani ase amatuko y’obogima bwane.",
                "25.": "Na ekaba egoika engaki inkoba omogotu, na emiaka emia na merongo etano nebere na kianda kanya yaerire korwa engaki tata oito Lehi arwere Yerusalemu.",
                "26.": "Na inkarora ng’a bwango nabo indabaise kogenda inse ase empera, inde ase chinguru chia Nyasae ng’a imbe inkorandia na kobana ase abanto aba, na korwa ring’ana koreng’ana nekeene kere ime ya kisto. Na inkayateba onsi ase amatuko ane onsi, na koba n’omogoko ase are kobana aria y’ense.",
                "27.": "Erio bwango Inkagenda aase ogotimoka kwane okwo kore n’omoboria one; inkamanya ng’a ime ase are nimbe ingotimoka. Na inkagokera amatuko indabe inkobekerwa omobere otagokwa, na gotenena ase obosio bwaye. Naboigo koborora obosio bwaye nomogoko, na nere natebe ase ende ng’a: Inchwo asende, aye osesenirie, aase nare igaa arosetigwe ase ore ime ase obomenyo bwa tata."
            }
        }
    },
    "jarom": {
        "meta": {
            "slug": "jarom",
            "name": "jarom",
            "chapterWord": "Egesieri"
        },
        "chapters": {
            "1": {}
        }
    },
    "omni": {
        "meta": {
            "slug": "omni",
            "name": "omni",
            "chapterWord": "Egesieri"
        },
        "chapters": {
            "1": {}
        }
    },
    "w-of-m": {
        "meta": {
            "slug": "w-of-m",
            "name": "w-of-m",
            "chapterWord": "Egesieri"
        },
        "chapters": {
            "1": {}
        }
    },
    "mosiah": {
        "meta": {
            "slug": "mosiah",
            "name": "mosiah",
            "chapterWord": "Egesieri"
        },
        "chapters": {
            "1": {},
            "2": {
                "1.": "Erio egaika engaki ekero Mosaya akorire buna ise abete okomochika, naboigo korwa okoraria ense yonsi, ng’a abanto bebeke amo boka ase ense yonsi, erinde banyare kogenda ase ekalu koigwa amang’ana y, omorwoti Benjamini arabe ogokwana ase bare.",
                "2.": "Na nigo orenge omobaro omonge na barenge abange mono abwe batanyarete kobabara; erio bakamenteka mono na gosarara mono ase ense eria.",
                "3.": "Na bakaira chitugo chintngi korwa ase amaicho abo, ase okorwa ekeng’wanso korengana nogochika kwa Musa;",
                "4.": "Naende boigo ng’a banyare komoakera ng’a mbuya Omonene Nyasae obo, oria obarusetie ase ense ya Yerusremu, na oria obakonyete korwa ase amaboko ya ababisa babo, na ochorete abanto abachenu koba aborokia babo, na omonto boigo omochenu Koba omoruoti obo. Oria otigete omorembe ase ense ya Zarahemula, na oria oborokereitie koyarenda amachiko a Nyasae, erinde nario barabe nomogoko na goichorwa n’obwanchani ase Nyasae na abanto bonsi.",
                "5.": "Erio egaika engaki bagotira gochia ase ekalu, nakoagacha koreng’ana n’omochi one, naboigo namokaye, abamura baye, nabaiseke baye, nabana abamura babo, nabaiseke babo, korwa omonene goika omoke, nakera omochi bwatananegete korwa ase oyonde.",
                "6.": "Erio bakaagacha eema yabo abwe ange n’Ekalu, kera oyomo akaagacha eema yaye ebwate egesieri kerigereretie ase Ekaru, erinde abwe ang’e nario baranyare Koigwa amang’ana y’omorwoti Benjamini arabe ogokwana ase bare;",
                "7.": "Asengencho omoganda orenge omonene oyio omorwoti Benjamini atare konyara kworokereria, aria ase chinyasi chi’ekalu erio akagera omonaro koagachwa, erinde imeo abanto baye banyare koigwa amang’ana aye.",
                "8.": "Erio egaika engaki agokwana ase abanto baye korwa ase ekoroba; naboigo tibanyara koigwa buya amang’ana aye onsi ase engencho yomoganda orenge omonge mono; erio agateba amang’ana aye arikwe erinde anyare gotomwa ase baria bataigwete eriogi riaye, ng’a babe bakoigwa amang’ana aye.",
                "9.": "Na aya naro amang’ana akwanete na ayatebete arikwe; nagoteba ng’a: abaminto, inwe mwensi mwasangererekanire amo, abwe moranyare koigwa amang’ana ane ayio ingochia gokwana ase more rituko riarero; na tinabete inkobachika gocha igaa ase okoigwa amang’ana ingokwana, korende mobe mokong’igwa, na igora amato aino na monyare koigwa, naboigo chinkoro chiaino erinde monyare komanya, na ebirengererio biaino, erinde nario obobisi bwa Nyasae boraigorwe ase more.",
                "10.": "Timbachigeti gocha igaa ng’a nario moranyare konyoboa, gose ng’a morengererie ng’a inde oyoigoro mono kobua monto onde bwonsi.",
                "11.": "Korende nigo imbabwekaine inwe, obwate ngencho chinde chionsi; chi’omobere oye na ebirengererio; gotatiga nachorirwe na abanto aba, na kobekwa ang’e na tata, na koimokigwa n’okoboko kw’Omonene ng’a goika imbe omorai na omorwoti ase abanto aba; na narendirwe nakogachwa ase chinguru chiaye, Kobakorera nokobua kwane gwonsi, ebirengererio na chinguru chiane chiria Omonene ang’eire.",
                "12.": "Nigo inkobatebia ng’a Nabeire n’gochandeka ase okoira amatuko ane ase emeremo yaino, goika nonya mbono, na tinanya gosaba chithahabu gose chifetha gose ngencho ende yonsi yobonda korwa ase more;",
                "13.": "Gose kobabeka ase oboakong’u, gose gokora abande baino abasomba, gose monyare goita gose kogenka, gose koiba, gose gotomana, gose kobachika gokora obobe bonde bwonsi, na nabeire inkoborokereria ng’a mobe mokorenda amachiko y’Omonene, ase onsi aria abete okobachika –",
                "14.": "Nonya ninche, omonyene, nakorire emeremo na amaboko ane ng’a nario indabakorere, na timbeba negurube yechibango, na ng’a kende gionsi tigecha ase more kere ekiogochanda gokebogoria – – na ebinto ebi bionsi nabeire ingokwana, inwe abanyene nigo more birori ase rituko eri.",
                "15.": "Korende abaminto, tinkoreti ebinto ebi ng’a imbe inkweimokereria igoro, na tintebeti ebinto ebi ase okobasoera; korende nigo inkobatebia ebinto nario moramanye ng’a nimbe inkoiraneria nobong’aini ase obosio bwa Nyasae rituko eri.",
                "16.": "Rigereria, nigo inkobatebia ng’a ase engencho nakwanete ase more ng’a nabeire inkoira amatuko ane amange ase okobakorera inwe tinganetie kweimokereria igoro, gotatiga nabeire rioka ase emeremo ya Nyasae.",
                "17.": "Rigereria nigo nabatebirie ebinto ebi erinde monyare kweorokia chisemi; naboigo mweorokie ng’a ekero more ase ogokorera oyomino nigo more ase okomokorera Omonene bweka.",
                "18.": "Rigereria mwandokire omorwoti oino; naende onye inche, oyo mwarokire omorwoti oino, ngokora emeremo ase okobakorera, aseigo inaki motari kobakorera abande inwe ase inwe?",
                "19.": "Na rigereria naende, onye inche, oyomokoroka omorwoti oino, oyoirire amatuko aye ase okomokorera Nyasae, timokorwa ogoakera ng’a mbuya mono, o inaki eganeirie ase more komoakera ng’a mbuya mono ase omorwoti oino oigoro!",
                "20.": "Nigo inkobatebia, abaminto, ng’a onye ndiria mwarwa amasikani aino onsi na komotogia Nyasae amo nomoyo oino bwonsi nabwate chinguru gochiira ase Nyasae oria obatongete, na obarendire na kobatuga, na otebire ng’a imobe mokogoka, na obekire ng’a goika momenye n’omorembe inwe ase inwe.",
                "21.": "Nigo inkobatebia ng’a kamoramokorere ere oyobatongete korwa omochakano, naende nere obarendete rituko ase rituko, ase okobakora koeyana, ng’a nario moramanye na gokora koreng’ana nokobua kweino abanyene, nigo inkobatebia ng’a kamoramokorere amo nomoyo oino bwonsi, nigo morabe abasomba bogokonya.",
                "22.": "Na rigereria, onsi aria atagete korwa ase more nokoyarenda amachiko aye; na obariereire eira ng’a kamorayarende amachiko aye imobe mokomenteka ase ensei na takweba korwa ase aria abeire okoyakwana; aseigo kamorayarende amachiko aye nabe okobasesenia na kobamenta.",
                "23.": "Na bono aase yeritang’ani, agagotonga, na gokoa obogima na kwabeire gokoba ime yaye.",
                "24.": "Eriakabere, agakoganeria okore buna agochigete; onye gogokora bo, nabe bwango ogosesenia, na ogoakanire. Na bono boigo obarire koba oyoye, na aya nigo arabe ayakare na kare; Aseigo ninki oranyare kweimokereria igoro?",
                "25.": "Na nigo inkoboria inee mbweroke oyoo omonyene? Tiga inkoiranerie yaya. Timokonyara goteba ng’a nigo more abaya kobua amaraba y’ense; na nigo mwatongetwe korwa ase amaroba y’ense; aseigo rora ng’a nigo bionsi bire ebiaye ere oyobatongete.",
                "26.": "Nonya ninche, oyo mokoroka omorwoti oino, tindi omuya kobua buna more; naboigo nigo inde oyobwamaroba. Na rora nagotire, na nabeire aiga koyoirania omobere oyo ase ng’ina oyio ore amaroba.",
                "27.": "Aseigo buna nabatebirie ng’a nabeire nkobakorera, inde norogendo oruya ase Nyasae, nonya nase engaki eye nigo inkobatebia ng’a mobe amo, nario intanyorekane nokomocha, erinde amanyinga aino taba igoro yane; ekero indatenene ase ekina kia Nyasae igoro y’ebinto anchigete igoro yaino.",
                "28.": "Nabatebirie ng’a mobe amo inwe ase inwe erinde inyare koringa chiganchwa korwa ase amanyinga, ase engaki eye yobogotu inde ang’e kogenda ase embera yane, ng’a nario indagende inse buya nomorembe, na omoika one obe ogosoa ase abateri baigoro na gotera ase okomotogia Nyasae bwekeene.",
                "29.": "Nonya naboigo, nigo ingoteba ng’a mobe amo, erinde inyare kobamanyia ase omorwoti oino.",
                "30.": "Nonya nase engaki eye, omobere one nigo ogotengechigwa mono ekero nkogania gokwana ase more; korende Omonene Nyasae nigo akondemia, na nigo anchigete ng’a imbe ingokwana ase more, na aganchika ng’a imbatebie rituko eri, ng’a omwana one Mosaya nere omorwoti ase more na omogambi ase more.",
                "31.": "Ase bono abaminto, nigo inganetie ng’a mokore buna eganeire ekorwe buna mwayarendire amachiko ane naboigo amachiko a Tata, na komenteka, na koyarenda botambe korwa ase amaboko ya ababisa, naboigo komorayarende amachiko y’omwana one, gose amachiko a Nyasae ayio ararwegwe ase more nene, imomenteke ime ase ense, na babisa baino tibakobagambera.",
                "32.": "Korende, abanto bane, mwerende kero kende nabo ogoetena korabe egati yaino, na mobaise koigwera omoika bwebirecha, oyio okwanetwe na tata one Mosaya.",
                "33.": "Rigereria okoragererigwa gwatebirwe ase oria orang’uswe n’omoika oria omobe; onye aigwera na gotigara nagokwa ase ebibe biaye, naboigo ogotinda ase enkoro yaye; erio akanyora eng’eria yaye y’egesusuro gia kare nakare, ase engencho y’ogosaria amachiko a Nyasae engaki ase engaki ase obong’aini bwaye.",
                "34.": "Nabatebirie ng’a onde tari egati yaino, gotatiga abana baino baria batororokererigwa igoro ya amang’ana aya, korende egento imanyete nigo mobarire ase Tata oita oigoro, ase okorwa keria gionsi mobwate na more nakio: naboigo nabeire inkworokia igoro ya amariko aria abwate obobani boria bwabeire bogokwanwa amo n’ababani abachenu, nonya nkorwa ase engaki ya tata oito Lehi ayetigete Yerusaremu;",
                "35.": "Naboigo aria onsi abeire agokwanwa nabatata baito goika bono. Na rigereria nigo bakwanete keria babete bagochikwa n’Omonene; aseigo nigo bare abachenu na abekeene.",
                "36.": "Nabono nigo inkobatebia inwe abaminto ng’a buna mwaigure na mworokigwe aya onsi, onye mokwanga nakogenda mamincha ya amang’ana aya akwanirwe, nigo moretugute korwa ase omoika bw’Omonene, na nigo erabe motabwati aase akobarenda ase obong’aini na gose ase ogoseseneka, nakorendwa –",
                "37.": "Nigo inkobatebia ng’a monto onde bwensi orakore aya, naboigo nigo erabe bamoeneneire Nyasae; aseigo obeire okoigwera omoika obirecha, nakoba omobisa bw’ekeene; asayio, Omonene tabwati aase ase are, ekiagera tari komenya ime ase ekaru yebibe.",
                "38.": "Aseigo onye omonto oria takoangamia, korende abe otigarete ase ogokwa na omobisa oNyasae, ekerengererio ekiya kia Nyasae nkebokie omoyo oye ase obogima nakomanya obobe bwaye, obwe bwamokorete gotama korwa ase Omonene, nakoigwa ore nobobe, na obosareru, na oboakong’u, bonga buna obwo omorero otakorima, oyio oiretwe igoro kare nakare.",
                "39.": "Naende nabatebirie, ng’a mabera taiyio ase omonto oria; aseigo omoerio oye n’okoremereria ase omochando oyo otakoera okare na kare.",
                "40.": "O inwe mwensi abagaka abakoro, nainwe abasae abake, mainwe abana abake morabe mokoigwa amang’ana ane, nakwanire ase more ase obuya ng’a monyare koigwa, nasabire ng’a moinyore na kobokia okoinyora kwaino igoro y’obobe bwa abanto baria bagwete ase ogosaria.",
                "41.": "Na nonya naboigo, nigo naganirie ng’a mobe nokogania ase ogoseseneka ase engencho ya baria barendete amachiko a’Nyasae. Rigereria nigo basesenirie ase kera egento, ase omobere na omoika; na onye bakobogoria okwegena goika omoerio, mbairwe igoro, aase baramenye na Nyasae ase obomenyo botakoera na omogoko otakoera. O moinyore, moinyore ng’a amang’ana aya nayekeene; ekiagera Omonene Nyasae abaire okoyakwana."
            },
            "3": {
                "1.": "Naende abaminto, narangeirie ebirengererio biaino, nimbwate amang’ana make ingokwana ase more; Rigereria, nimbwate ebinto gete igoro ya keria kegocha.",
                "2.": "Na ebinto biria ingochia kobatebia nigo biaretwa ase inde n’omomaraika o’Nyasae. Na agantebia ng’a: Boka, na inkaboka, na rigereria agatenena ase obosio bwane.",
                "3.": "Na agantebia ng’a: Boka, na oigwe amang’ana ngochia gogotebia; rigereria nachire koorokia ase ore amang’ara amaya y’omogoko.",
                "4.": "Omonene oigure amasabo ao, na obeire okorigereria obochenu bwao, na ontomire koorokia ase ore ng’a nobe gokogoka; na ayio noyaorokie ase abanto, erinde nabarobwo baichorwe n’omogoko.",
                "5.": "Rigereria engaki ngochere, na tari are mono, ase chinguru omonene omonyanguru oria okogamba, oria arengeo, na nigo are korwa kare goika kare nakare, nabe ogocha korwa igoro goika inse egati y’abana bamwanyabanto, na amenye ase eema ya amaroba na abe ogoetanana ase abanto bonsi ogokora ebikone ebinene, koreng’ana buna okogwenia abarwaire, kobokia abakure, gokora ebirema kogenda, emeuko korora, na emetino koigwa, na kogwenia ngencho ende yonsi y’amarwaire.",
                "6.": "Naende nabiserie ebirecha, gose emeika ya birecha eria emenyete ase abana bamwanyabanto.",
                "7.": "Naboigo Nachandeke ase amatemwa, na obosareru bw’omobere, enchara, erang’o, okorosa, kobua buna omonto agochandeka, goika ogokwa; aseigo rigereria amanyinga akarwa kera ase ebosi y’omobere, naboigo erabe ase ogochandeka kwaye ase ngencho y’ebibe bia abonto baye.",
                "8.": "Nere narokwe Yeso Kristo, Omwana oNyasae, Tata oigoro na ense, omotongi bwebinto bionsi korwa omochakano; na ng’ina narokwe Mariamu.",
                "9.": "Narora nigo agocha ase abanto baye, erinde ogotoreka konyare kobachera abana bamwanyabanto nonya nase okwegena ase erieta riaye; nonya naya kaerire mbamoroke omonto, na goteba ng’a nabwate ekerecha, na imbamobwate, na komobamba.",
                "10.": "Nere naboke korwa ase amakweri rituko riagatato; na rigereria natenene koyenachera ense; na rigereria ng’a aya onsi nigo agokorekana erindi ekina egechenu kenyare gocha ase abana bamwanyabanto.",
                "11.": "Na rigereria boigo amanyinga aye naiteke y’okoboria ebibe bia baria bagure ase ogosaria gwa Adamu, abwo bakure batamanyeti okobua kw’Omonene Nyasae igoro yabarobwo, gose baria basaririe batamanyeti.",
                "12.": "Korende oragererigwe ere oria omanyete ng’a nigo amoenenerete Nyasae nogwancha’ ekiagera ogotoreka ngochetie ase bosa korende ase okoangama na okwegena ase Yeso Kristo.",
                "13.": "Na Omonene Nyasae obeire okobatoma ababani baye abachenu ase abana bonsi bamwanyabanto, koyateba amang’ana aya ase kera egesaku, chinse, na chimeme ao ao, ng’a monto onde bwonsi oregene ng’a Kristo nache, oyio nanyore okwaberwa kwebibe na kogoka amo n’omogoko omonene, buna oria oichire ase bare.",
                "14.": "Korende Omenene Nyasae akarora ng’a abanto baye nigo bare aboro, naboigo akarwa amachiko ase bare, nonya namachiko amusa.",
                "15.": "Na ebirage ebinge, na amakumia, na chingencho, na ebiriria bikorokigwa ase bare; igoro y’ogocha kwaye; naboigo ababani abange mbakwanete igoro y’ogocha kwaye; korende bagakong’ia chinkoro chiabo, na tibaigwa ng’a amachiko amusa tebwate gokonya konde gwonsi gotatiga goetera ase ekengwanso kiamanyinga aye.",
                "16.": "Nonya yare koba ng’a nomwana omokere ogokora ebibe tubare gotoreka; kerende nabatebirie ng’a mbasesenirie; rigeria, koreng’ana buna Adamu, gose omobere bakagwa, manya namanyinga a Kristo aitegete ase okoboria igoro y’ebibe biabo.",
                "17.": "Nonya naboigo nabatebirie rieta rinde tiriri rirure gose enchera ende, gose ande onsi ogotoreka koranyare konyorekana goche ase abana bamwanyabanto, gotatiga ase erieta ria Kristo, Omonene na omonyanguru.",
                "18.": "Na rigereria nigo akonachera, na ekina kiaye negiekeene; na ekeng’werere tigegosira egiakure ase obong’werere korende abanto banywa ekina ase omioyo yabo gotatiga bebekire inse buna abana abake, na kwegena ng’a ogotoreka ngwachete, na nkoreo, na nkegenderere kobao, ase ekengwanso kia amanyinga a Kristo, Omonene na omonyanguru.",
                "19.": "Omonto bwomobere nomobisa ase Nyasae, na obeire korwa Adamu, na nabe boigo goika kare na kare, gotatiga bwebekire ase okobua kw’Omoika Omochenu, na kobeka are ekemobere na koba omochenu ase ekeng’wanso kia Kristo Omonene, na koba buna omwana, omong’werere, omwororo, omoremereria oyobwate obwanchani boisanegete, ore ang’e koigwera kera ring’ana riria Omonene aratebe rigiya gocha ase are, koreng’ana buna omwana are omoigweri ase ise.",
                "20.": "Naboigo natebire ase more, ng’a eng’aki neike ekero chisemi chiomotoria chirasiarerwe kera ase ense, egesaku, na chimeme ao ao, na abanto ao ao.",
                "21.": "Na rigereria ekero engaki eyio egoika, onde taiyo otanyorekane n’okomocha ase Omonene, Nyasae, gotatiga abana abake, goetera ase okoangama na okwegena erieta ri’Omonene Nyasae omonyanguru.",
                "22.": "Nonya mbono, ekero oraborokie abanto bao ebinto biria Omonene Nyasae agochigete, na tibanyorekana nakemoa ase obosio bwa Nyasae, rioka koreng’ana na amang’ana nabeire ingokwana ase ore.",
                "23.": "Nabono nayakwanire amang’ana aria Omonene Nyasae anchigete.",
                "24.": "Na otebire Omonene ng’a: Nigo baratenene buna oborori bokomesa mamincha ya abanto, ase rituko riekina; ekero barabe bakogambigwa kera omonto n’ogokora kwaye, gose nigo bare nebibe.",
                "25.": "Na onye bakonyorekana nebibe nigo barabarwe buna okogechia kw’ogosaria kwabo, okwe kwabarusetie ase obosio bw’Omonene gocha aase abe na yogochandeka gotakoera, korwa abwe batanyare koirana naende; aseigo banyure ekina ase emioyo yabo.",
                "26.": "Aseigo banyure korwa ase egekombe kiendamwanu ya Nyasae, ekio obokeene botanyare gokana ase bare kanga mbwakanete ase Adamu baria bagwete ase engencho y’okoria amatunda y’omote oria okanetwe; aseigo, amabera tare koba ase bare kare na kare.",
                "27.": "Na ogochandeka kwabo nigo konga buna enyancha y’omorero, oyio amasaaria aye atanyare korimigwa, na oyio erioki riaye ritirete gochia igoro kare na kare. Naboigo Omonene abete ogonchika. Amina."
            },
            "4": {
                "1.": "Na bono, egaika engaki ekero omorwoti Benjamini akora enkwana yaye aria abete akorugwa ase are amo n’omomaraika bw’Omonene, erio akaimokereria amaiso aye igoro na korigereria ensemo nensemo ase omoganda, na rigereria nigo barenge bagwete inse ase amaroba, ekiagera okoiroka kw’Omonene gwachete ase bare.",
                "2.": "Na kanya babekire ase obobe bwabo boka abanyene, kobua nonya nebuse yense. Na bonsi bakarera neriogi ase eriogi erimo bagoteba: Tororere amabera na karue amanyinga a Kristo erinde nario torainiyore okwaberwa kwebibe biaito, na emioyo yaito ekorwe emerabu; ekiagera twamwegenire Yeso Kristo, omwana o’Nyasae, oria otongete igoro n’ense, na bionsi ebireo; oyorache inse igaa naende egati ya abana ba mwanyabanti.",
                "3.": "Erio egaika engaki ekero bakuana amang’ana aya Omoika bw’Omonene ogacha igoro yabo na bagaichorua n’omogoko, ekero babeirwe ebibe biabo na konyora omorembe ase emioyo yabo, ase engencho y’omogako omonene ase okwegena ime ya Yeso Kristo oyio orabe ogocha, koreng’ana namang’ana omorwoti Benjamini akwanete ase bare.",
                "4.": "Naende erio omoruoti Benjamini akaigora omonwa oye nakobatebia: abasani bane na abaminto, egesaku kiane, na abanto bane, naende nintagete montegerere, erinde monyare koigwa na komanya amang’ana ane amatigari, ayio ingochia gokwana ase more.",
                "5.": "Rigereria, onye obong’aini bw’Omonene Nyasae bwengaki eye bwababokirie ase okwerora ng’a nigo more bosa, na motari abekeene ase okogwa –",
                "6.": "Nabatebirie, onye mwachire ase obuya bwechisemi chia Nyasae, amo nechinguru chiaye, nechisemi chiaye, n’okoremereria kwaye, na ase oboremereria botakoera bwaye ase abanto; naboigo ekeng’wanso abete okorosia korwa omochakano bw’ense, ng’a ogotoreka nkomochere ere oyoregene ase Omonene, na koyarenda amachiko aye nobong’aini na komenya ase okwegena goika omoerio bw’obogima bwaye, obo bw’omobere–",
                "7.": "Nigo ingoteba, ng’a oyo nere omonto onyorire ogotoreka, goetera ase ekeng’wanso keria kiarosetigwe korwa omochakano bw’ense ase abanto bonsi ekio getanya koba korwa okogwa gwa Adamu, gose onde, gose oyonyakoba, goika omoerio bwense.",
                "8.": "Nechi nachio chinchera okwegena gogochera. Na gotoreka konde tikori gotatiga oko gokwanire igoro yaye; gose enchera omonto aranyare gotoreka gotatiga enchera eye nabeire inkobatebia.",
                "9.": "Egene ase Nyasae; egene ng’a nare, na nere otongete ebinto bionsi igoro n’ense; egene ng’a nigo abwate chisemi chionsi, ne chinguru chionsi, igoro na ime y’ense, egene ng’a monto takomanya ebinto bionsi buna Omonene amanyete.",
                "10.": "Naende, egene ng’a goika moangame ebibe na kobianga, na kwebeka inse inwe abanyene ase obosio bw’Omonene Nyasae; na moborie ime y’enkoro yaino erinde ababere; na bono, onye mokwegena amang’ana aya onsi yarore ng’a mwayakorire.",
                "11.": "Naende nigo ngokwana ase more buna nakwanete ase more ritang’ani, buna mogocha ase obong’aini bw’obonene bw’a Nyasae, gose onye mwamanyire obuya bwaye na komanya obwanchani bwaye, nakonyora okwaberwa kwebibe okwe kwaretire omogoko oyo omonene ase emioyo yaino, nigo naganirie ng’a mobe mokoinyora, nabotambe koba n’okoinyora, obonene bwa Nyasae, na okoba bosa kwaino ase are, na obuya bwaye na okoremereria kwaye ase moye ebitongwa bitari ebiekeene, na kwebeka inse inwe abanyene ase oboitongo, korangeria ase erieta ri’Omonene kera engaki, na gotenena bokong’u ase okwegena okwe gogocha, ikwo gwakwanetwe n’omonwa bw’omomaraika.",
                "12.": "Rigereria, nigo inkobatebia ng’a komorakore aya botombe imonyore omogoko, nagoichorwa n’obwanchani bwa Nyasae, na korenda okwaberwa kwebibe; na imonyare gokina ase obong’aini bwaye ere oyobatongete; gose obong’aini boria obuya na obwekeene.",
                "13.": "Na timokoba more nebirengererio biokorwana inwe ase inwe, korende komenya n’omorembe, korwa ase kera omonto koreng’ana na keria kere ekiaye.",
                "14.": "Na timogotiga abana baino inchara, gose bosa; na timogotiga basarie amachiko a’Musa, na kwomana na korwana boka, na gokorera birecha, oyio ore omonene bw’ebibe, gose ore omonene bw’emeika emebe oyio obete ogokwanwa amo na abatata, ng’a ere n’omobisa ase obochenu bw’onsi.",
                "15.": "Korende moborokie bagende orogendo rw’ekeene na obwororo; na mobe mokoborokia gwanchana barobwo ase barobwo, na gokorera oyomo ase oyomo.",
                "16.": "Naboigo inwe abanyene mokonye baria bare nokogania gw’ogokonywa; na korwa ring’ana ase oria oteneine ore nokogania na timwancha abataka babeke omoyo abo ase more bosaigo, na komoirania ase ogosira.",
                "17.": "Kero kende nabo moratebe ng’a: Omonto oyo oretire oboakong’u igoro ase are; Aseigo nimbe nkomenya ase amaboko ane, na tinkomoa endagera yane, gose kobeka oborendi ng’a tabaisa gochandeka, ekiagera egesusuro kiaye negechenu –",
                "18.": "Korende nabatebirie, ng’a, omonto, onde bwensi orakore aya boigo nigo eramoire okoangama okonene na gwancherana okoangama ase aria bakorete asirete kare nakare, na batabwate okogania noborwoti bwa Nyasae.",
                "19.": "Rigereria, ntori abataka twensi? Inee twensi nigo torigereretie ase omonto oyomo, ore Nyasae, Aseigo kende gionsi tobwate, endagera na chianga, na ase chithahabu, na chifetha, na obotenenku bwonsi obwe bore obwengencho ende yonsi?",
                "20.": "Rigereria, nonya nengaki eye mwabeire mokorangeria ase erieta riaye na komosaba okwaberwa kwebibe biaino. Na obeire ogoteba ng’a ogosaba kwaino nigo kore okwabosa? Obeire ogoitera omoika oye ase more, na gokora chinkoro chiaino goichorwa n’omogoko, na otebire ng’a emenwa yaino ekire nario motanyare gwatora, aseigo egento ekenene n’omogoko oino.",
                "21.": "Na bono onye Nyasae oria ogotongete, oria osemeretie ase obogima bwao na ase bionsi biria obwate; akoeire kende gionsi ogosaba ase obuya, ase okwegena, kore nokwegena ng’a noyanyore, O naende, Inaki mokobeka amang’ana ng’a mobwate inwe ase inwe.",
                "22.": "Na onye mokogambia omonto oria okobeka obobe bwaye ase more ng’a ere Tagosira na komonachera, inaki erabe anene ase okonacherwa kwaino na kwebogoreria amang’ana abanyene, aria atari ayaino na ayare aya Nyasae, obogima bwao borwete ase are na tori nokoinyora, gose koangama ase ebinto gwakorire.",
                "23.": "Nabatebirie, ng’a okoragererigwa kobe ase omonto oria, ekiagera chingencho chiaye nchisire amo nere; na bono, nabatebirie ebinto ebi ase baria bare n’obonda na bagacherete ebinto biense eye.",
                "24.": "Naende nabatebirie inwe abataka, baria motaisanegeti na motabwati kende, motigarete koba boigo rituko ase rituko; nigo ingoteba ng’a inwe mwensi mokwanga abasabereri, ekiagera motabwati nigo namanyire ng’a nigo mogoteba ase chinkoro chiaino ng’a: Tindi korwa ase engencho intabwati, korende onye ndiria mbwate nabo nkorwa.",
                "25.": "Na bono onye mogoteba ime ase chinkoro chiaino, nigo motigare n’obobe, kero kende nigo monacheire ekina; na ekina kiaino nigo kere egiekeene ekiagera mokogania keria motabwati.",
                "26.": "Nabono, ase engencho y’ebinto biria nabeire ngokwana ase more – – nase engencho y’okonyora okwaberwa kwebibe biaino korwa ase rituko goika ase rituko, nario moratare motari nabobe ase obosio bwa Nyasae – – nigo nagania monyare kobeka ebinto biaino ase abataka, kera omonto koreng’ana nekiabwate, koreng’ana buna okorageria abare nenchara, kobasoka abare gesogono, kobatarera abaiwaire na gokwana nabwe, ase ekemoika na ekemobere koreng’ana buna batagete.",
                "27.": "Na korora ebinto ebi bionsi biakorekire ase chisemi na omoroberio; na tari ng’a omonto amonyoke bwango kobua buna chinguru chiaye ching’ana. Na naende, nigo ere buya ng’a abe omong’aini, erinde anyare kobua ekekeegwa; aseigo, kera egento goika gekorwe ase omoroberio.",
                "28.": "Na nigo inganetie ng’a moinyore, ng’a onde bwensi egati yaino ogokobesa omoamate oye goika airanie egento keria naende, koreng’ana buna ancheranete, gose kero kende nabo orakore ebibe; na kero kende omokore omoamate oo gokora ebibe boigo.",
                "29.": "Na kero kende tinkobatebia ebinto bionsi ebio biragere mokore ebibe; na boigo nchireo chinchera ao ao chire chinyinge intanyare kobara.",
                "30.": "Korende aya oka nabo indabatebie, ng’a onye timokorenda inwe mweka abanyene, na ebirengererio biaino, na amang’ana aino, na amakoro aino, na koyarenda amachiko a Nyasae, na kogenderera ase okwegena igoro yaria mwaigwete igoro y’ogocha kw’Omonene, goika nonya n’omoerio bw’obogima bwaino, ing’a mosire. Na bono o inwe abanto, inyora na timosira."
            },
            "5": {
                "1.": "Erio ekero omorwoti akwanire ase abanto baye, agatoma egati yabo, nakogania komanya igoro ya abanto baye, agatoma egati yabo, nakogania komanya igoro ya abanto baye onye begenete amang’ana aria abete okoyakwana ase bare.",
                "2.": "Na bonsi bakarera ase eriogi erimo nagoteba ng’a: Ntwegenete amang’ana aria gwakwanete ase tore; naboigo ntomanyete obomaene bwabo na ekeene, ase engencho y’Omoika bw’Omonene omonyanguru, oyio oretire ogonchoreria okonene ase tore, gose ase chinkoro chiaito, na totari nakogania naende gokora ebibe, korende gokora buya kogenderera.",
                "3.": "Naitwe, abanyene boigo, goetera ase obuya botagotebwa bwa Nyasae, na okororekana kw’Omoika, obwate amang’ana aria are gocha gocha; na nigo arenge ayaboronge kang’a twabanete igoro y’ebinto bionsi.",
                "4.": "Na nokwegena twabwate ase ebinto omorwoti oito akwanete ase tore otoretire ase obong’aini obo, ase tore nomogoko na omochengo omonene.",
                "5.": "Na nigo tore ang’e gosoa ase okobwatana amo na Nyasae oito na gokora okobua kwaye na koba abaigweri ase amachiko ime ase ebinto bionsi arabe ogotochika, ekeinyorio kia amatuko aito, ng’a titweretera ogochandeka gotakoera ase tore intwe tweka, buna yabete egokwanwa n’omomaraika, ng’a kero kende nabo torabe titokonywera egekombe kiendamwamu ya Nyasae.",
                "6.": "Aya naro amang’ana omorwoti Benjamini aganetie korwa ase bare; aseigo akabatebia ng’a mwakwanire amang’ana aria narengereretie; na obobwatani bakorire nigo bore obobwatani oboikeranu.",
                "7.": "Na bono, ase engencho y’obobwatani mwakorire ing’a morokwe abana ba Kristo, abamura, na abaiseke baye, aseigo rigereria rituko eri obakorire abamoima bekemoika; ekiagera mwatebire ng’a chinkoro chiaino chiaonchoirwe ase okwegena ase erieta riaye, aseigo mwaiborwe nere nabono mwabeire abamura, na abaiseke baye.",
                "8.": "Na inse ase omotwe oyio mwakorirwe abasibore, na motwe onde toiyio goetera ase ore moranyare koba abasibore. Rieta rinde tiri rirure erinde ogotoreka koranyare gocha; aseigo nigo naganirie monyare korimokia erieta ria Kristo, inweaba ekiagera mwasoire ase okobwatanigwa amo na Nyasae ng’a mobe abaigweri goika omoerio bw’obogima bwaino.",
                "9.": "Na neike engaki ase oria orakore aya nanyorekane ase okoboko gw’okorio kwa Nyasae, ekiagera mbamanye erieta arokire; ekiagera nigo bararokwe ase erieta ria Kristo.",
                "10.": "Na neike engaki erinde onde bwonsi oria otari nerieta ria Kristo ase are, nabo ararangerigwe ase amarieta ande; ase ayio, nabe okwenyora bweka omonyene ase okoboko gw’okobee kwa Nyasae.",
                "11.": "Na nigo inganetie mobe mokoinyora boigo, ring’ana eri nario erieta natebete indanyare kobaa erio ritanyare gosira, gotatiga ase ogosaria; aseigo renda timosaria, erinde erieta eri ribaise korusigwa ase chinkoyo chiaino.",
                "12.": "Nabatebirie, nigo nabaganeirie ng’a mobe mokoinyora erieta ririkire ase chinkoro chiaino botambe, nario motanyorekane ase okoboko gw’okobee kwa Nyasae, korende moigwe na komanya eriogi rirabarangerie, naboigo, erieta arabe okobarangeria.",
                "13.": "Inee inaki aramanye omonto omonene oria atonya gokorora, na ore omogeni ase are, na ore are korwa ase ebirengererio biaye nokogania gwenkoro yaye?",
                "14.": "Naende omonto naire ebunda y’omoamate oye, na koyegacha? Nabatebirie yaya; takogania nonya nokoyerisia ase riicho riaye, korende nigo arayeserie, na koyebeka isiko. Nigo inkobatebia, ng’a nonya naboigo nabo erabe egati yaino onye timomanyeti erieta morabe mokorokwa.",
                "15.": "Ase ayio, nigo inganetie ng’a motenene bokong’u, botombe mobe ase emeremo emiya erinde Kristo, Omonene Nyasae omonyanguru, ababeke omouri oye, nario morairwe igoro, nario moranyore ogotoreka gwa kare nakare na obogima bwa kare na kare goetera ase chisemi, na chinguru, na ekeene, na amabera aye ere oyotongete ebinto bionsi bire igoro na ime ase ense, oyore Nyasae ore igoro na ase onsi. Amina."
            },
            "6": {},
            "7": {},
            "8": {},
            "9": {},
            "10": {},
            "11": {},
            "12": {},
            "13": {},
            "14": {},
            "15": {},
            "16": {},
            "17": {
                "1.": "Erio ekero Abinadi akora enkwana eye, aria aria omorwoti agachika ng’a abakuani bamoire na goteba ng’a abekwe ase amakweri.",
                "2.": "Korende narenge egati yabo erieta riaye alima, oyio boigo ore oroiboro rwa Nephi. Na nigo arenge omosae omoke, na nigo egenete amang’ana akwanetwe na Abinadi ekiagera konya omanyire igoro y’obobe Abinadi akwanete manincha yabo; agachaka gokwana n’omorwoti ng’a taba n’obororo ase Abinadi, korende ayatige ase omorembe.",
                "3.": "Korende omorwoti nigo arenge nendamwamu mono, na agachika ng’a alima asokigwe isiko korwa ase bare, na gotoma abasomba nyuma ase are erinde banyare komoita.",
                "4.": "Korende agatama korwa ase bare nakwebisa ng’a mbamonyora, na asengencho abete amatuko amange akarika amang’ana onsi Abinadi abete ogokwana.",
                "5.": "Erio omorwoti akabachika abarendi baye bamoetanane Abinadi na komoira; erio bakamosiba nakomoruta echera ime.",
                "6.": "Ekero kiamatuko atato aerire, ekero bakwanire amo na abatanani baye agachika naende abe okoretwa ase obosio bwaye.",
                "7.": "Naende akamotebia ng’a: Abinadi, twanyorire ogosoerwa mamincha yao, na nigo ore oyobwogokwa.",
                "8.": "Ekiagera gwatebire ng’a Nyasae bweka na ase abana bamwanyabanto; naigo ase engencho eye goika obekwe ase amakweri gotatiga kwayairanirie amang’ana aria amabe onsi gwakwanete mamincha yane amo nabanto bane.",
                "9.": "Erio Abinadi akamotebia ng’a: Nigo ingogotebia ng’a tinkonyara koyairania amang’ana aya nakwanire ase ore igoro ya abanto aba, ekiagera nigo are ayekeene; na manya ekeene kiabo, inche nachandekire omonyene ng’a imbe ngocha ase amoboko ao.",
                "10.": "Na goika inchandeke goika ogokwa, na tinkoirania amang’ana ane, na natenene buna oborori mamincha yaino. Na onye mokong’ita nigo moraitere amanyinga amachenu, naya boigo natenene buna oborori mamincha yaino ase amatuko y’omoerio.",
                "11.": "Erio omorwoti Noaha akaba ang’e komosibora ekiagera airogete ring’ana riaye; ekiagera airogetie ng’a ekina kia Nyasae nigo kerabe igoro ase are.",
                "12.": "Korende abakuani bagaaka eriogi mamincha yaye, na gochaka komosoera, bagoteba: Ochayire omorwoti. Aseigo naende omorwoti akamentwa obororo mamincha yaye, na komorwa erinde anyare goitwa.",
                "13.": "Erio bakamobwata nakomoira na komosiba, na koriniaroria risankwa riaye, goika agakwa.",
                "14.": "Ekero omorero ochaka komosamba, akarera nagoteba ase bare ng’a:",
                "15.": "Rigereria, buna mwakorire ase inde, aseigo nebe egoika engaki oroiboro rwaino roragere abange bachandeke goika obosareru bw’ogokwa ase omorero; na nase engencho y’okwegena ogotoreka kw’Omonene Nyasae obo.",
                "16.": "Na neike engaki inwe inwensi morabwatwe namarwaire yechingencho chionsi ase engencho y’ebibe biaino.",
                "17.": "Naboigo inamoitwe karwa ase kera okoboko, na moserigwe na gosiarerekana aria naria, koreng’ana buna amaicho yeching’iti agosiarerekana ase ogoserigwa neching’iti chintindi.",
                "18.": "Na ase rituko erio imobe mogotwarwa, na imoirwe namaboko ya ababisa baino, na nainwe imochandeke, obosareru bw’ogokwa ase omorero.",
                "19.": "Nyasae naitere okoragererigwa n’amarwaire ase baria bakobaita abanto baye.",
                "20.": "Ekero Abinadi akora gokwana amang’ana aya, akagwa inse, na gochandeka ase ogokwa kw’omorero; ase okobekwa ase amakweri asengencho atanyarete gokana amachiko a Nyasae, ase okobekwa omouri bwekeene ase amang’ana aye ase ogokwa kwaye."
            },
            "18": {
                "1.": "Erio Alima oria otamete korwa ase abasomba ba Noaha, akaangama ebibe biaye na obobe bwaye, na kogenda bobisi egati ya abanto, na gochaka koborokereria amang’ana y’omonto okorokwa Abinadi –",
                "2.": "Igoro ya aria arenge gocha-gocha naboigo igoro y’okobokigwa kwa abakure, na okoborigwa kwa abanto, ok’we kware gocha goetera ase chinguru, na ogochandeka, na ogokwa gwa Kristo, na okobokigwa kwaye n’okoirwa igoro kwaye.",
                "3.": "Naboigo abarge bakaigwa ring’ana riaye aorokereretie. Na nigo aborokereretie bobisi; ng’a amang’ana aya tomanyekana ase omorwoti. Naboigo abange bakaba bakwegena ring’ana riaye.",
                "4.": "Erio buna abange begena bakaba bakogenda goika aase akorokwa Mormoni, na babeire banyorire erieta eri korwa ase omorwoti, abwe arenge ang’e nechimbebe chiense eyio, bare bakorigia, engaki ase engaki ching’iti chiorosana",
                "5.": "Abwe aase a Mormoni mbwarengeo oboroso bwa amache amaya, na Alima akagokigwa naroro, aria ang’e namache ebitutu bi’emete mbiarengeo, abwe ase ebisete ase ekero kiamobaso korwa ase okorigigwa kwaye n’omorwoti.",
                "6.": "Erio buna abange begena ase are bakagenda naende koigwa amang’ana aye.",
                "7.": "Erio ekero kiaera amatuko atai make omoganda omuya ogacha amo ase aase amormoni, koigwa amang’ana a Alima. Bonsi abachete agwe bakegena ring’ana riaye na komoigwa. Na erio akaba okoborokia na kobaranderia okoangama, na okoborigwa na okwegena ase Omonene.",
                "8.": "Erio agakwana ase bare ng’a: Rigereria, igaa nareo amache a Mormoni (buna are korokwa) na bono, buna mwaganirie gocha ase obonene bwa Nyasae, na korokwa abanto baye, na koba ang’e koigwa okogania gwa kera oyomo, na borobwo babe abekeene;",
                "9.": "Na nigo bare n’omoyo korera nabaria baganetie okoremigwa, na gotenena buna birori ba Nyasae kera engaki ase ebinto bionsi, na kera aase mobeo, goika ogokwa, nario moraborigwe na Nyasae nakoborwa nabaria bokobokigwa ogotang’ani na konyora obogima bwa kare na kare –",
                "10.": "Bono nabatebirie, onye aya akoba okogania gwechinkoro chiaino, ninki kerabe mamincha y’okobatiswa ase erieta ri’Omonene, buna kirori mwasoire ase okobwatana amo nere, ng’a imomokorere na koyarendo amachiko aye, ng’a nario ara yorwe omoika ase more?",
                "11.": "Erio ekero abanto baigwa amang’ana aya, bagaaka chinkobi ase omogoko, na koiririata: Aya naro are ase okorengereria gwe chinkoro chiaito.",
                "12.": "Erio Alima akamoira Helamu, oyio orenge oyomo bweritang’ani, akagenda na agatenena ime ase amache na korera, ase ogoteba O, Omonene, yoitere Omoika oo ase omosomba bao, erinde nario arayakore aya ase enkoro enchenu.",
                "13.": "Ekero akwanire amang’ana aya Omoika bw’Omonene okaba igoro yaye, na agateba ng’a: Helamu, nakobatisire imbwate okobua korwa ase Omonene Nyasae, ase oborori ng’a gwasoire ase okobwatana nere na komokorera goika gwakure ase omobere oyo; na tiga Omoika oiche ase ore; na tiga abeke asore obogima bwa kare na kare, goetera ase okoborigwa gwa kristo, oria abegete ang’e korwa oboroso bwense.",
                "14.": "Erio ekero Alima akora gokwana amang’ana aya, bonsi Alima na Helamu bakainekwa ime ya amache; na bakaimoka nakorwa aroro; bare nomogoko bw’ogoichorwa n’Omoika.",
                "15.": "Naende, akaira oyonde na akagenda goika ase amache ime, na akamobatisa koreng’ana buna ritang’ani, gotatiga teinegetie ere omonyene naende ase amache.",
                "16.": "Aseigo akaba okobatisa kera oyomo oria ochiete aase igaria a Mormoni; na nigo barenge emioyo amagana abere na ene. Na bakabatiswa ase amache amormoni, nabagaichorwa amo n’obuya bwa Nyasae.",
                "17.": "Na bakarokwa ekanisa ya Nyasae gose ekanisa ya Kristo, korwa engaki eyio kogenderera. Na ekoro babatisirwe nechinguru na okobua kwa Nyasae bakamentwa ase ekanisa yaye.",
                "18.": "Erio egaika engaki Alima akoinyora okobua korwa ase Nyasae, nagochora abakuani; nonya n’omokuani oyomo ase emerongo etano ase omobaro obo akabachora korandia ase bare, na koborokia igoro y’ebinto bibwataine n’oborwoti bwa Nyasae.",
                "19.": "Akabachika tiborokereria kende gotatigo keria abatebetie borokie, na keria kiabeire gegokwanwa n’omonwa bw’ababani abachenu.",
                "20.": "Naboigo akabachika ng’a tibarandia kende gotatiga ase okoangama na okwegena ase Omonene oria obaboretie abanto babo.",
                "21.": "Na akabachika ng’a riomana tiriba ase egati yabo, korende barigererie bosio neriso erimo, bare n’okwegena okomo n’ebatiso eyemo, bare abachenu ase chinkoro chiabo na koba amo ase obomo, n’obwanchani barobwo ase barabwo.",
                "22.": "Naboigo akabachika korandia; na bakaba abana ba Nyasae.",
                "23.": "Naboigo akabachika ng’a babe bakorenda rituko riesabato, koba richenu, nakera rituko komoakera Omonene ng’a mbuya mono.",
                "24.": "Naboigo akabachika ng’a abakuani baria achorete babe bagwekora ase ogwekonya.",
                "25.": "Na ndiarengeo rituko erimo ase echuma riachoretwe eribakonyorana amo ase okworokereria abanto, na komosasima Nyasae obo, naboigo nigo, yarenge ase chinguru chiabo konyorana amo.",
                "26.": "Na abakuani tibarigereretie abanto ase ogokonywa; korende ase ogokora kwabo bakanyora obuya korwa ase Nyasae, ase okobakong’ia nagokina ase omoika, bare n’obong’aini bwa Nyasae, ng’a nario baranyare kworokereria ase chinguru na okobua gokorwa ase Nyasae.",
                "27.": "Naende Alima agachika ng’a abanto bekenisa banyare korwa keria babwate, kera oyomo koreng’ana na keria abwate; onye obwate ebinge goika arwe ase obonge; na oria obwate ebike, ibike ebio mbiganerigwe; noria otabwati abe okoegwa.",
                "28.": "Naboigo goika barwe keria babwate ase obosibore bw’okobua kwaye n’ebirengererio biaye ebiya ase Nyasae na ase abakuani baria bateneine ase okogania, na ase okogania konde gwonsi, omoyo ore bosa.",
                "29.": "Na amang’ana aya nigo akwanete ase bare ochikire na Nyasae; na bakaba bagokora buya ase obosio bwa Nyasae, kobatebia abande ase ekemobere na ase ekemoika koreng’ana n’okogania kwabo na buna batagete.",
                "30.": "Erio ekero aya akorekana ase aria Mormoni, ang’e nase amache a Mormoni, ase orosana rwarenge ang’e n’ase amache a Mormoni; aase a Mormoni, amache a Mormoni, inaki are amaya ase amaiso ya baria bagocha ase obong’aini bw’omoboria obo; na inaki basesenigwe, ekiagera baratore ogotogigwa kwaye kare na kare.",
                "31.": "Na ebinto ebi nigo biakoregete ase chimbebe chiense eria, ng’a nario batamanye obong’aini bw’omorwoti.",
                "32.": "Korende rigereria, egaika ekero omorwoti akomanya orogendo egati y’abanto, na agatoma abasomba baye kobarenda. Aseigo ekero kia mogaso nigo babete amo ase okoigwa ring’ana ri’Omonene korende bakaba bakomanyekana ase omorwoti.",
                "33.": "Na bono omorwoti agateba ng’a Alima obabekire abanto koba mamincha yaye, aseigo agatoma abasikari baye ase okobasiria.",
                "34.": "Erio Alima nabanto b’Omonene bakaimoka igoro korora ogocha kwa abasikari b’omorwoti; aseigo bakabogoria chiema chiabo na emechi yabo na kong’anya gochia eroro.",
                "35.": "Na nigo barenge ase omobaro obo ang’e amagana ane na merongo etano."
            },
            "19": {},
            "20": {},
            "21": {},
            "22": {},
            "23": {},
            "24": {},
            "25": {},
            "26": {},
            "27": {},
            "28": {},
            "29": {}
        }
    },
    "alma": {
        "meta": {
            "slug": "alma",
            "name": "alma",
            "chapterWord": "Egesieri"
        },
        "chapters": {
            "1": {},
            "2": {},
            "3": {},
            "4": {},
            "5": {
                "intro": "Amang’ana aria Alima omokuani omonene koreng’ana nokorugwa ogochenu kwa Nyasae, akarugwa ase abanto barenge ase omochie na ebichie ase ense eria. Akabara naende obong’aini bwekanisa – – Nagoteba ebibe – – Nakorangeria abanto koangama.",
                "1.": "Erio egaika engaki Alima agachaka korwa amang’ana aya ase abanto, ritang’ani ase ense ya Zarahemula, korwa agwo agaetanana ense eria yonsi.",
                "2.": "Na aya naro amang’ana aria akwanete ase ekanisa eria yachagetwe igaria ase omochie O Zarahemula, koreng’ana namang’ana aye ogoteba:",
                "3.": "Inche Alima nachoretwe na tata, ng’a Alima koba omokuani omonene ase ekanisa y’Omonene Nyasae gokora aya, rigereria nabatebirie ng’a nigo achagete ekanisa ase chimbebe chia Nephi; ense eria ekorokwa ense ya Mormoni; na akababatisa abamwabo ase amache a Mormoni.",
                "4.": "Na bono rigereria nabatebirie, nigo bakonyetwe korwa ase amaboko y’omorwoti noahu, ase amabera na chinguru chia Nyasae.",
                "5.": "Rigereria nyuma ekero aya aera, bakabekwa ase obosibwa ase amaboko ya abalamani ase eroro; namaene nabatebirie mbabete ase obosomba naboigo Omonene akababoria korwa ase obosomba ase chinguru chiamang’ana aye; na tokaretwa ase ense eye, naigo tokaba togochaka ekanisa ya Nyasae ase ense eye yonsi boigo.",
                "6.": "Nabono nabatebirie aba more ase ekanisa eye inse imoinyorete omochando obanyorete abaiso baino? Na imoinyorete amabera aye na okoremereria kwaye igoro yabo? Na imoinyorete ng’a obeire ogokonya emioyo yabo korwa chahanamu?",
                "7.": "Rigereria oonchoire chinkoro chiabo; na obabokirie korwa ase chitoro chinene na babokire ase Nyasae. Rigereria nigo barenge ase omosunte korende chinkoro chiabo nigo chiarenge ase oborabu na nigo barenge baetanaine namakweri nechinyororo chiegesibo, na omochando okare na kare nigo obaganyete.",
                "8.": "Na bono nababoririe inwe abaminto, ase baiteretwe? Rigereria, nabatebirie tibaitire.",
                "9.": "Naende nigo inkoboria ng’ai omoganda bwa amakweri obunekerete, na chinyoroo chibasibete ing’ai chirasiboreru? Nabatebirie inchiasiboretwe na emiyo yabo yamentekire, erio bagachaka gotena nobwanchani. Nabatebirie ng’a goika bakonyeke.",
                "10.": "Na bono nababoririe ngencho ki aba barabe bagokonyeka? Na ninchera ki barasemerie ogotoreka? Ninki keragere barusigwe ase amakweri, nemenyororo ya chahanamu?",
                "11.": "Rigereria nabatebirie ng’a, inee tata Alima tegenete amang’ana aria arwetwe na omonwa bw’Abinadi? Inee ing’a tarenge omobani bwekeene? Inee takwanete amang’ana a Nyasae, na tata Alima akayegena?",
                "12.": "Asengencho yokwegena kwane ogonchoreria okonene gogasoa ase enkoro yaye. rigereria nabatebirie ng’a aya nayekeene.",
                "13.": "Naranderetie abaiso baino, na ogonchoreria okonene gogacha boigo ase chinko chiabo na bakaba abororo nakobeka okwegena kwabo ase Nyasae ore moyo na oyobwekeene. Aseigo nigo barenge abegenwa goika omoerio, aseigo bakanyara gokonyeka.",
                "14.": "Nabono rigereria nababoririe inwe abaminto bekanisa, inee mwaiborwe ekeemoika ase Nyasae? Inee mwanyorire omogwekano oye ase more? Inee kwagokoreire ogonchoreria oko emeremo ase chinkoro chiaino?",
                "15.": "Inee mwanya koorokia okwegena ase okoborigwa kwaye ere oria ogotongete? Inee norigereretie ase, okwegena neriso, na korora omobere oyo ogokwa koboka ase omobere otagokwa, na ekiogosareka nigo keraboke getasaregeti, gotenena ase obosio bwa Nyasae kogambigwa koreng’anigwa namakoro yomobere oyo ogokwa?",
                "16.": "Nabatebirie inee imobe mokorengereria ng’a imwaigwete eriogi ri’Omonene, rigoteba ase more ase rituko riria ng’a: Ninchwo ase inde inwe abasesenirie, ekiagera emeremo yaino nigo kanya ere eyobochenu ase obosio bw’ense.",
                "17.": "Inee imorengereretie ng’a imobe mokong’ainereria ase Omonene ase rituko riria, nagoteba – – Omonene emeremo yaito nigo kanya ere emiya ase obosio bwense – – na ere nabe okobakorera?",
                "18.": "Gose kero kende nabo morarengererie inwe abanyene koretwa ase Nyasae nemioyo yaino eichire nabobe, more nokoinyora obobe bwaino, na obworo bwaino ase ogosaria ogochika kwa Nyasae.",
                "19.": "Nabatebirie, inee imonyare korigereria igoro ase Nyasae ase rituko riria more nechinkoro na amaboko amarabu? Nigo nabatebirie imonyare korengereria igoro more nomobwekano o Nyasae ore ase egora yaino.",
                "20.": "Inee nonyare korengereria ng’a notoreke ekero bwebegete ase okoigwera ebirecha?",
                "21.": "Nabatebirie ng’a imomanyeti amatuko aria ng’a timogotoreka; monto tari orakonyeke gotatiga basibirie chianga koba chindabu; chianga chiabo goika chichenwe korwa ase erangi yonsi, goetera ase amanyinga aye oria okwanetwe na Tata, oyorache koboria abanto baye korwa ase ebibe biabo.",
                "22.": "Na bono nababoririe, abaminto, inaki kera oyomo oino araigwe, onye ndiria mwatenena ase egora ya Nyasae, more nechianga chisibirie na amanyinga aikeranete? Rigereria, ebinto ebi ningo biratebe mamincha yaino.",
                "23.": "Rigereria, inee tibagoteba ng’a nigo more abaiti, na nigo more abakori chingencho chionsi chibworo?",
                "24.": "Rigereria abaminto imomanyete ng’a oyomo oino nabe ogoikaransa ase oborwoti bwa Nyasae, na Abrahamu, Isaaka, na Yakobo ababani abachenu, baria chiyanga chiabo chisibiri na chitari nekemoa?",
                "25.": "Nabatebire, ng’a: gotatiga mwamobekire omotongi koba omorimo korwa omochakano, gose goteba ng’a nigo are omorimo, timoteba ng’a mbabe naase ase obonda, mbaserigwe na nigo bare abana ba saitani.",
                "26.": "Rigereria nabatebirie, inwe abaminto onye mwaonchoire chinkoro chiaino, na gotera ogotera gw’okoborigwa, nimborie, imobe bo bono?",
                "27.": "Inee mwanya gotara more abachenu ase Nyasae? Mwanya goteba ng’a nigo morangeire ase ogokwa bono, ime yaino mwanya goteba ng’a imore abororo? Ng’a chiganchwa chiaino chiasibigwe amo namanyinga a Kristo, oyorache koboria abanto baye korwa ase ebibe?",
                "28.": "Rigereria nigo more noborori nabatebirie onye taribo timori konyorana na Nyasae. Goika monyare koba ang’e; ekiagera obonda bwaigoro ng’ang’e bore aseigo nabo moramoche obogima.",
                "29.": "Inee nareo egati yaino onde otanya koba nemoko? Nabatebirie ekeene oyio tari ang’e; naboigo namoganeirie ng’a anyare koba ang’e, ekiagera ensa yaikire ange, na tamanyeti ekero egoika; oyonga oyo takonyorekana na bobe.",
                "30.": "Naende nabatebirie, onde oino nareo egati yaino osekererete oyomwabo, gose akamotweka omochando?",
                "31.": "Okoragererigwa ase omonto onga oyo, ekiagera tibeareganetie, na engaki ngocha ere arabe okoangama gose atanyare gotoreka.",
                "32.": "Naboigo okoragererigwa kobe ase more abagokara ebibe; angama, angama ekiagera Omonene Nyasae oyakwanire.",
                "33.": "Rigereria, agatoma kobachika abanto bonsi ekiagera amaboko y’Omonene nigo are igoro yabo, na nigo atebete ng’a: Angama nainche nimbaire.",
                "34.": "Agateba ng’a: Ninchwo ase inde morie amatunda y’omote bwobogima; na imonywe na koria omogati bw’obogima bosa;",
                "35.": "Ninchwo ase inde abu more nemeremo yaino yoboikeranu, na timokonyara gotugutwa ase omorero –",
                "36.": "Rigereria engaki ngoika ere omonto oria otabwati amatunda amaya, gose oria otari gokora emeremo emiya, aye nemokore ere korera na kweng’ereria.",
                "37.": "O inwe abakori ebibe mokobikorera ebinto biabosa biense, baria mogwekagera ng’a more nekeene na more ase omosunte, buna engondi etabwati omorisia etabwati ase eteneine, omorisia obarangeirie naende nao are okobarangeria, korende timokoigwa eriogi riaye!",
                "38.": "Rigereria nabatebirie, ng’a omorisia omuya nkobarangeria are; na ase erieta riaye ria Kristo; na onye mokoigwa eriogi ri’omorisia omuya, ase erieta mokorokwa imobe ching’ondi chiomorisia omuya.",
                "39.": "Na bono onye timori ching’ondi chiomorisia omuya, inee nericho riang’o more? Ekeene nabatebirie birecha nere omorisia oino, na nigo more aberiicho riaye; na bono ning’o orakane aya? Nabatebirie ng’a onde bwonsi orakane aya oyio nomorimo na omwana o’saitani.",
                "40.": "Nabono nabatebirie ng’a keria kere ekiya nigo gekorwa ase Nyasae.",
                "41.": "Aseigo onye omonto ogosokia amatunda amaya oyo nigo arigwerete eriogi riomorisia oye; na nigo akomotunyana; korende ere oyogokora amabe ere oyo nigo are omwana bwebirecha, ekiagera nigo akomoigwera, nakomobwatia.",
                "42.": "Na onde bwonsi orakore aya nabe neng’eria yaye; aseigo eng’eria eye yaye nigo erabe eyamakweri; buna ebinto bikonyorekana ase oboikeranu, gokwa ase amang’ana amaya.",
                "43.": "Bono abaminto, nigo naganirie monyare konyigwa, ekiagera nigo ingokwana ase chinguru chiomoyo one, na nakwanire ase more ng’a timogosaria, nagokwanwa koreng’ana namachiko a Nyasae.",
                "44.": "Aseigo nigo narangerigwe erinde inyare gokwana amang’ana aya koreng’ana nogochikwa ogochenu korwa ase Nyasae aria are ime ya Kristo na nigo nachigetwe inyare gokwana amang’ana aya ase abanto aba, ebinto biria biakwanetwe na abatata igoro yebinto birabe bigocha.",
                "45.": "Aya tari onsi. Imomanyete ng’a nigo imanyete amang’ana aya inche bweka omonyene? Nigo inkobamanyia ng’a nimanyete ebinto ebi nakwanire nigo bire ebiekeene. Inee inaki morakore momanye ng’a nimanyete ng’a nebiekeene?",
                "46.": "Ekeene nigo imanyirie na Omoika Omachenu Onyasae. Manya ng’a nabeire inyeng’atete nagosaba amatuko amange erinde inyare komanya amang’ana aya inche bweka. Na nigo imanyete ng’a nigo are ayekeene; ekiagera Omonene Nyasae oyanyorokirie ere omonyene goetera ase Omoika oye; na oyo nomoika bw’okomanorerwa ore imeyane.",
                "47.": "Na nigo inkobamanyia ng’a aya nigo abeire agocha ase inde, ng’a amang’ana konya ingokwana nigo are ayekeene koreng’ana nomoika bw’obobani ore ime yane, goetera boigo ase okoorokia kw’Omoika oNyasae.",
                "48.": "Ekeene nabatebirie; namanyire inche bweka ng’a kende gionsi indakwane ase more igoro yakeria kerache, nigo kere egi’ekeene na namanyire ng’a Yesu Kristo nache oyore omwana, oye omomoima oise, ore namabera amange, na omorembe na ekeene. Na manya ng’a oyo nere orache koboria abanto, korwa ase ebibe biabo ebibe bioria oregene ase erieta riaye.",
                "49.": "Na nabatebirie ng’a oyo noro omoreberio indangereirie kobaranderia abanene na abake, abasibore na abasibwa, naboigo abakoro na abatari abakoro na ase ekegori gegokina na korera ase bare ng’a goika banyare koangama na koiborwa eria kabere.",
                "50.": "Rigereria omoika otebire ng’a: Angama inwe mwensi chinsinyo chiense, ekiagera obonda bwaigo ng’ang’e bore; omwana oNyasae agocha nobonene, nechinguru, na obobui. Ekeene nigo inkobatebia ng’a Omoika otebire ng’a: Rigereria obonene bwomorwoti bwense; na boigo omorwoti oigoro nabe ogocha na komesa bwongo egati ya bonsi abana ba mwanyabanto.",
                "51.": "Naboigo omoika otebire aseinde na korera ase inde neriogi rinene, nagoteba ng’a: Genda ase abanto na obatebie ng’a, angama, onye timokoangama, timogosoa ase obonda bwa igoro.",
                "52.": "Naende nabatebirie ng’a Omoika ontebirie ng’a: Rigereria egesire kiaimokigwe igoro ase okobutora emeri y’omote, aseigo kera omote oria otametie amatunda amaya nigo orabutorwe na gotugutwa ase omorero, omorero otagosira rigereria aya nomochenu oyakwanire.",
                "53.": "Nabono abaminto nabatebirie imotige ebinto ebi; imobeke ebinto ebi na gotengenchia oyore omochenu inse ya amagoro aino, imonyare kobeka chinkoro chiaino ase obwerori, imogenderere kobeka chinkoro chiaino ase obwerori, imogendere kobeka chianga chiamagori na kobeka chikoro chiaino ase amang’ana abosa y’ense ase enibo yaino?",
                "54.": "Inee imogenderere goteba ng’a nigo more abaya kobua abande, imotige gochanda abamino baria bare abororo na bagotara ase okobua kw’Omonene Nyasae ase baretirwe ase ekanisa bang’wansire n’Omoika, na korenta emeremo yokoang’ama –",
                "55.": "Inee imotige koa abataka emegongo, na baria bare nokogania, na kobanga?",
                "56.": "Aria onsi mogotiga ase obobe, nabatebirie ekeene ng’a mbareo bararutwe ase omorero, gotatiga baangamire bwango.",
                "57.": "Na bono nabatebirie ng’a, baria more nokogania kobwatia eriogi riomorisia, karwe ase obobe, na gweatanana, na timokuna ebinto ebinyaka; manya ng’a amarieta abo narusigwe aroro, na amarieta abo baria abanyabibe takobarwa ase amarieta ya abachenu erinde nario amang’ana aNyasae araikerane, aria agoteba ng’a: Amarieta abo baria aboro takoburukana na marieta ya abanto bane;",
                "58.": "Ekiagera amarieta ya abachenu nigo ararikwe ase egetabu kiobogima, na ase bare nimbae obomenyo ase okoboko kwane gwokorio bono abaminto ninki moratebe mamincha ya amang’ana aya? Nabatebirie ng’a onye mogokwana igoro ya aya, nigo ere bosa, korende ring’ana ria Nyasae goika riikerane.",
                "59.": "Inee imorisia ki obwate chingondi na otachirendeti, esese yorosana etanyare gocha na koburukania riicho riaye? Na onye esese eyio yasoire ase riicho tokoyeseria? Na onye okogenda aroro goika emoite.",
                "60.": "Na bono, nabatebirie ng’a omorisia omuya nigo akorangeria; na onye mokoigwa eriogi riaye nabe okobareta ase riicho riaye na imobe ching’ondi chiaye; na nabachike na timotiga esese embe esoe ase more, nario motariegwe.",
                "61.": "Nabono inche Alima nabachikire ase enkwana yaye oyonchigete, erinde nario moranyare gokorera amang’ana aya nabeire nkobatebia.",
                "62.": "Nakwanire erinde mobe ase ekanisa; na baria batari ase ekanisa nakwanire ase enchera yokobachika na goteba ng’a: ninchwo mobatiswe ase okoangama, erinde nario morabe abamokoira amatunda y’omote bw’obogima."
            },
            "6": {},
            "7": {},
            "8": {},
            "9": {},
            "10": {},
            "11": {
                "1.": "Na bono nigo yarenge ase amachiko a Mosiah ng’a kera omonto orenge omonachi amachiko, gose baria bachoretwe koba abanachi ebina, goika banyore eng’eria yabo koreng’ana nechinsa agokora emeremo yokonacha ebina ase baria bakoretwa ase bare kogambigwa.",
                "2.": "Onye omonto okobesire omonto onde, na tamoakana, na ase ekotini na ekotini etome abanto komoreta; na enachere omonto oria koreng’ana namachiko, na obosaidi mamincha yaye, na omonto oria asinywe goakana, gose gosusurwa; gose gosokigwa korwa ase abanto buna abaibi na abauri.",
                "3.": "Na omonachi ebina anyore ase eng’eria koreng’ana nengaki eye – – senani ye ethahabu ase rituko, gose senamu ye efetha eyio ereng’aine esenani ye ethahabu; na aya naro arwetwe koreng’ana namachiko aria arwetwe.",
                "4.": "Na aya naro amarieta arure ase chingencho ao ao chiebing’ese, biethahabu, na efetha, koreng’ana nerigori riabo. Na amarieta aya nigo arure na Abanephi, tibabwatetie chingencho chia Abayaudi ba Yerusaremu; gose kwereng’ania nechingencho chia Abayaudi; korende nigo bagokora koreng’ana nechingencho chia abanto, ase kera ekegori, goika engaki y’obogambi abanachi ebina, obwo bakonya omorwoti Mosiya.",
                "5.": "Bono okorangerigwa kwaerire – – kwe ethahabu, oborabu bwethahabu, eshamu y’ethahabu na elimana y’ethahabu.",
                "6.": "Esenomu y’efetha, na ekioge gi’efetha, na esenomu y’efetha, na onti y’efetha.",
                "7.": "Esenamu y’efetha nigo yareng’aine senine yethahabu, naboigo kera engencho ye chintentere.",
                "8.": "Na bono rigori rieseoni yethahabu nigo yare nengencho ara kabere y’esenine.",
                "9.": "Na eshamu y’ethahabu nigo yarenge nobonene ara kabere ase obweseoni.",
                "10.": "Na elimuna y’ethahabu nigo yarenge enene kubua obonene bwabo bwonsi.",
                "11.": "Na enguba yefetha nigo yarenge eyogokumia buna chisenumasi ibere.",
                "12.": "Na esiromu ya ethahabu nigo yarenge enene buna obonene bwechi senumasi.",
                "13.": "Na eonti nigo yarenge enene koreng’ana obonene bwa chionsi.",
                "14.": "Na bono obo nabwo obonene ase oboke bw’omobaro bw’okomanyekana kwabo –",
                "15.": "Eshibuloni nigo ere ekeng’ese gi’esenamu; aseigo Eshibuloni nigo ere ekeng’ese kiembusuro.",
                "16.": "Na eshibulumu nigo ere ekeng’ese gi’eshibuloni.",
                "17.": "Na erea nigo ere ekeng’ese gi’eshibulumu.",
                "18.": "Bono oyo noro omobaro obo, koreng’ana n’okomanywa kwabo.",
                "19.": "Bono entioni yethahabu nigo ereng’aine obonene bwe chibuloni isato.",
                "20.": "Nigo yarenge ase engencho embe ase okonyora, ekiagera nigo banyorete eng’eria yabo koreng’ania nemeremo babwate, aseigo erio bagachaka kobatebia abanto erinde banyare koburukania, na amang’ana onsi yogosaria, na obworo, erinde nario baranyore abarikwa abange, erinde nario baranyore chibesa koreng’ana nechingencho chiabo echio chiaretetwe ase bare, erio bakabakora abanto koba mamincha ya Alima na Amulek.",
                "21.": "Erio Zeezrom agachaka koboria Amuleki, ng’a: inee nonyare koiraneria amaborio mbwate? Na Zeezromu nigo arenge omonto bwebirecha ng’a nario arasarie aria are amaya; aseigo akamotebia Amuleki ng’a: Inee noiranerie amaborio indanyare kobeka ase ore.",
                "22.": "Erio Amuliki akamotebia ng’a; Onye ere ase Omoika oNyasae, oria ore ime yane; tingokwana mamincha ya keria kere mamincha y’Omonene. Na Zeezrom akomotebia ng’a: Rigereria, igaa chionti nechitinieo isano nemo chiefetha onye mogotiga omonto oyo omonene nimbae.",
                "23.": "Erio Amuleki agateba ng’a: Inwe abana ba riko ninki gekogera mogontema? Momanyete ng’a abachenu mbari gosoa ase ogotemwa konga oko?",
                "24.": "Inee nigo mwegenete ng’a Nyasai taiyo? Nabatebirie ng’a imomanyete Nyasae, korende nigo mwanchete amarwa kobua ere.",
                "25.": "Na bono mwabeire mokoba ase Nyasae ase inde. Inwe nigo mogoteba aseinde – – Rigereria chionti echi isanonemo, echio chire echierigori, nimbae ase more – – na ekero morabe nachio ase emioyo ase okobinyora korwa ase inde; na nigo kore okogania kwaino ng’a inyare kwanga Nyasae bwekeene na ore moyo, erinde nario indasirigwe. Na bono rigereria ase ogokora oko okobe imonyore engeria yaino.",
                "26.": "Naboigo Zeezromu akamotebia naende ng’a: Nigo ogoteba ng’a nareo Nyasae bwekeene na ore moyo?",
                "27.": "Naboigo Amuleki akamotebia ng’a, Ee nareo Nyasae bwekeene na ore moyo.",
                "28.": "Erio Zeezromu akaba okoboria ng’a inee mbareo abange kobua Nyasae oyo oyomo?",
                "29.": "Nere akairaneria, yaya.",
                "30.": "Erio bono Zeezromu agateba ase are ng’a: Inaki okorete okamanya ebinto ebi?",
                "31.": "Nere agateba ng’a: omomaraika nere obete okomanyia.",
                "32.": "Naende Zeezromu agateba ng’a: Ning’oria oranyare gocha? Inee nomwana oNyasae?",
                "33.": "Akamoiraneria ng’a ee nere.",
                "34.": "Naende Zeezromu akamotebia: Inee nabatorie abanto baye korwa ase ebibe biabo? Naboigo Amuleki akamoiraneria akamotebia: Ekeene nagotebirie tekoba bo ekiagera nigo erabe akong’u, ase are kwanga ring’ana riaye.",
                "35.": "Erio Zeezromu akabatebia abanto ng’a: Rigereria na moinyore amang’ana aya; nigo areo Nyasae oyomo; naende ogoteba ng’a Omwana oNyasae nache, natagotoria abanto baye – – buna oria obwate okobwa komochika Nyasae.",
                "36.": "Erio Amuleki akamotebia ng’a : Rigereria kwang’ainereirie, ekiagera ogoteba ng’a nigo nakwana buna oria obwate okobua komochika Nyasae asengencho nateba ng’a takonyara gotoria abanto baye ime ase ebibe.",
                "37.": "Nagotebirie naende ng’a takonyara kobatoria abare ime ase ebibe; aseigo tingokana ring’ana riaye, na okanire ng’a kende nkeiyo kerasoe ase obonda bwaigoro kere ekebe aseigo onde tari ase more oratoreke ore ase ebibe.",
                "38.": "Erio Zeezromu akamotebia naende ng’a: Inee omwana oyo oNyasae nere ore Tata okare na Kare?",
                "39.": "Naboigo Amuleki akamoiraneria ng’a: Ee nere ore Tata okare na Kare oigoro nense, na ebinto bireo; ere nere omochakano na omoerio.",
                "40.": "Na nachiche ase ense kobaboria abanto baye; na nabogorie ogosaria kwa bonsi abaregene ase erieta riaye; na aba nabwo baranyore obonda bwa igoro, na ogotoreka tikori gocha ase onde bwonsi korwa ase okwegena oko.",
                "41.": "Aseigo abanyabibe nigo baratigare boigo buna baria batamanyeti ng’a ogotoreka ngwachete, gotatiga ogosiborwa kwa amakweri; Rigereria rituko ndiike ekero bonsi baraboke nagotenena ase obosio bwa Nyasae, na kogambigwa koreng’ana nogokora kwabo.",
                "42.": "Korende bono ogokwa nkoreo okwo gokorokwa ogokwa kw’omobere; na ogokwa gwa Kristo ngosibore ogokwa oko, na bonsi mbaboke korwa ase amakweri aya y’omobere.",
                "43.": "Omoika na omobere nobwatane naende ase oboronge; chinengo chionsi nchibekwe ase oboronge, koreng’ana buna tore bono; na koirwa gotenena ase Nyasae tomanyete buna tomanyete bono, tore noborabu nokwaberana obobe bwaito bwensi.",
                "44.": "Okoborigwa oko nigo korache ase bonsi, bonsi abagaka na abasae, bonsi abasibwa gose abasibore, bonsi abasacha gose abakungu, bonsi aboro gose abachenu; na tekoba mono buna etukia yemetwe yabo egosira; korende kera egento nkeretwe ase oboronge bwaye, buna tore bono, gose Omobere, na bionsi mbiretwe na kobekwa ase egora ya Kristo omwana, na Nyasae Tata, na ase Omoika Omochenu oyio okorire Nyasae okare na kare, kogambigwa koreng’ana nogokora kwabo nababa abaya gose naaba ababe.",
                "45.": "Rigereria nakwanire igoro yogokwa kwomobere naboigo okobokigwa kw’omobere ekeene nabatebirie ng’a omobere oyo ogokwa nigo orabokigwe omobere otagokwa ng’a korwa ase obogima gose ogokwa, oyo togokwa naende; omoika okoba amo nomebere togotigana naende; bionsi nigo birabe ebiekemoika na bitagokwa na bitarore ogosareka.",
                "46.": "Erio ekero Amuleki akora gokwana amang’ana aya abanto bagachaka gokumia naende, naboigo Zeezromu agachaka gotengechigwa. Na gokora amang’ana ya Amuleki, gose aya naro aria onsi nabete inkorika."
            },
            "12": {
                "1.": "Alima akarora ng’a amang’ana ya Amuleki amokiriri Zeezromu, na akarora ng’a Amuleki omonyorire oborimo bwaye ase okomosaria, na komorora ogotengechigwa ase ebibe biaye, erio akaigora omonwa oye nakomotebia, na komenta amang’ana ya Amuleki na komotebia ebinto kobua ebi, gose koigora amariko kobua aria Amuleki amotebetie.",
                "2.": "Amang’ana aria Alima akwanete ase Zeezromu akaigugwa nabanto baetanaine; ekiagera omoganda nigo orenge omonene aseigo akaba ogokwana ase obong’aini obo:",
                "3.": "Aye Zeezromu kwarorire ng’a kwairirwe noborimo na obobe bwao, tori kong’aina abanto boka, korende nigo okong’ainereria nonya nase Nyasae; nigo amanyete ebirengererio biao na ebirengererio biao biabeire bigotomanyiagwa n’omoika oye.",
                "4.": "Na rora omoroberio oo nigo orenge omobe mono buna oyo, bwebirecha kobang’aina abanto aba erinde nario barabe mamincha yaito, gotwanga nagotoseria.",
                "5.": "Aya nigo are omoroberio bw’ogosaria kwao na omanyire chinguru ase ore. Bono goika omanye ng’a keria nakwanire ase ore nigo ingogeteba ase bonsi.",
                "6.": "Rigereria nabatebirie inwe mwensi ng’a aya nigo arenge oboribo ase ogosaria kwaino, aria arwete einde anyare konyora abanto aba ng’a nario moramoigwere na kobasiba nechinyororo chiaye, kare na kare ase ogosareka, koreng’ana nechinguru chi’echera yaye.",
                "7.": "Erio ekero Alima akwana amang’ana aya, Zeezromu agachaka gotengechigwa mono kegima, ekiagera abete okobugwa nechinguru chia Nyasae na agatantanigwa ng’a Alima na Amuleki nigo babuete ching’uru chiaye nobong’aini bwaye, naboigo agatantanigwa ase okomanya ebirengererio bienkoro yaye; ekiagera baetwe chinguru chikomanya amang’ana aya koreng’ana buna omoika bw’obobani orwete.",
                "8.": "Na Zeezromu agachaka koboria nobwororo ase obongora, erinde anyare komanya igoro yobonda bwa Nyasae. Naende akamotebia Alima ng’a: Inee engencho ya amang’ana aya Amuleki akwanete igoro y’okobokigwa kwabakure bonsi abare ababe na abatari ababe na babe bakoretwa gotenena ase obosio bwa Nyasae kogambigwa koreng’ana namakoro abo?",
                "9.": "Erio Alima agacha komotebia igoro ya amang’ana aya onsi na komotebia ng’a: Nigo arure ase abange komanya obobisi bwa Nyasae, nonya tabekirie inse ase ogochika ogokong’u ng’a banyare koyarwa koreng’ana nekerengo kiamang’ana noborendi n’obong’aini arwete ase bare.",
                "10.": "Aseigo, oria orakong’ie omoyo oye, na okonyora okoremerwa kwa amang’ana; na oria orabe takong’etie enkoro yaye, ase are oyo nanyore ekerengo ekenene kia amang’ana, goika engaki akoegwa amange komanya obobisi bwa Nyasae na koyamanya ase obonge.",
                "11.": "Na baria barakong’ie chinkoro chiabo, ase bare bairwe eng’eria enke ya amang’ana goika babe tibari nagento igoro ya amakumia aye; na bairiru obosomba na saitani, na koraua ase ogosareka. Eye nero engencho yechinyororo chia chahanamu.",
                "12.": "Na amulek okwanire igoro ya amakweri na okobokigwa korwa ase omobere ogokwa gocha ase omobere otagokwa, na korentwa ase egora ya Nyasae, kogambigwa koreng’ana namakoro aino.",
                "13.": "Na onye emioyo yaito ekoba emekong’u, na onye togokong’ia emiyo yaino mamincha yering’ana, nigo eganeirie ng’a kanga tari yanyoreka ase tore ekiagera obomenyo bwaito nigo borabe obobe mono na goika togambigwe.",
                "14.": "Aseigo amang’ana aito natogambie, amakoro aito natogambie; na titokonyorekana ng’a ntori na kemoa; na ebirengererio biaito mbitogambie boigo; na ase oboakong’u obo ntokomocha komorengereria Nyasae oito; na nigo erabe bosa ekero torayachike amagena gotogwera gotobisa korwa ase obosio bwaye.",
                "15.": "Korende aya takoba goika toche nagotenena ase are ase obonene bwaye na ase chinguru chiaye na koira na koorokia obosoku bwaito bwa kare na kare ng’a ekina kiaye nigo kere egiekeene; na nigo are omochenu, na nigo are omonyamabera ase abana ba mwanyabanto, na nigo abwate chinguru gokonya kera omonto oria bwegenete nakoreta amatunda y’okoangama.",
                "16.": "Na bono, rigereria nabatebiria ng’a amakweri ngocha are, nonya namakweri akabere ayio are amakweri yekemoika; na engaki ngoika ere eria orakwe ase ebibe, arabe ogokwa amakweri yekemoika buna amakweri yomobere; nigo arakwe buna ebinto bikoira oboikeranu.",
                "17.": "Na neike engaki ekero emechando yabo erabe buna enyancha yomorero, eyio omorero oye ogwoka kare na kare na gosibwa nechinyororo kare na kare koreng’ana nechuguru na egesibo gia Saitani, kobakora koigwera okobua kwaye.",
                "18.": "Ekeene nabatebirie nigo barabe buna baria batamanyete ng’a ogotoreka ngwachete; ekiagera tibagokonyeka koreng’ana nekeene kia Nyasae, na tibagokwa na korora igaria atari na okoburukana.",
                "19.": "Erio ekero Alima akora gokwana amang’ana aya, abanto bagachaka koba bagokumia;",
                "20.": "Korende narengeo Antiona oyorenge omogambi ase bare agacha nagoteba ng’a: Inee eke ninki kwabeire gogokwana, ng’a omonto nabokigwe na gonchorwa korwa ase omobere oyo na kaegwa omobere otagokwa?",
                "21.": "Inee engencho yamariko aya ninki, agoteba ng’a Nyasae akamobeka cherubimu ore nomoyio ogwoka ase ense ya sugusu yomogondo o Edeni ng’a abaibori baito abatang’ani tibabaisa gotwa omote oria bw’obogimia na komenya kare na kare? Na nigo tokorora ng’a gonchoreria nkoiyo nonya bare komenya kare na kare.",
                "22.": "Erio Alima akamotebia ng’a: ebi nebinto indengereretie kobikwana, bono twarorire Adamu nigo agwete ase engencho ariete omote oria okanetwe, koreng’ana nering’ana ria Nyasae; naboigo nigo tomanyete ng’a ase okogwa oko kwaye, mwanyabanto bonsi bagasira na koba abanto bagwete.",
                "23.": "Bono nabatebirie onye Adamu aria ritunda riomote oria bwobogima, kanga makweri tari na kanga ring’ana nigo rire bosa nagokora Nyasae koba omorimo ekiagera atebete ng’a: oyorarie omote oyo nakwe.",
                "24.": "Na twarorire ng’a amakweri nigo achete ase abanto, Amakweri aria akwanetwe na Amuleki, ayio are amakweri y’omobere naigo omonto akaegwa ribaga koangama; aseigo abogima obo bokaba obokong’u; ensa koearegania komonyora Nyasae; ensa koearegania ase engaki yomoerio eyio yakwanirwe naintwe, eyio ere nyuma yokobokigwa kwa abarure.",
                "25.": "Onye otaba omoroberio bwogotoreka, okwo kwabangetwe korwa ase omochakono bwense kanga kobokigwa tikoba ase abakure, korende bono omoroberio bwogotoreka okaba, oyio orarete okobokigwa kwa abakure, koria gwakwanetwe.",
                "26.": "Onye ndiria abaibori baito bariete omote oria bwobogima kanga nigo twasira kare na kare na omoroberio bw’ogotoreka kanga toba, na ring’ana ria Nyasae kanga nigo riaba bosa ritari gokora meremo.",
                "27.": "Rigereria tari bo, korende nigo yabegetwe ase abanto ng’a bakwe; na nyuma ya amakweri basoe ekina keria twakwanete igoro yaye, ekio kere ekiomoerio.",
                "28.": "Na erio Nyasae agachora ebinto birache ase abanto komanya igoro yebinto achorerete abanto;",
                "29.": "Erio agatoma amaraika aye gokwana nabwo, nakobakora abanto koorokia obonene bwaye.",
                "30.": "Erio bagachaka korwa engaki eyio korangeria erieta riaye; aseigo Nyasae agakwana nabanto, nakoba nomoroberio bw’ogotoreka, oria arosetigwe korwa omochakano bwense; na aya nigo akoretwe komanywa koreng’ana nokwegena kwabo na okoangama kwabo nemeremo yabo.",
                "31.": "Aseigo akabaa abanto amachiko ekero basaretie aria yeritang’ani buna ebinto biabosa, na koba buna Nyasae, bamanyete amaya na amabe, kwebeka ase ogokora gwokobua kwabo na gokora amaya gose amabe –",
                "32.": "Erio Nyasae akabaa amachiko, ekero aorogetie omoroberio bwogotoreka, ng’a tibasoa, ase ogosaria koba amakweri akabere, are buna amakwere akare na kare buna ebinto bire ase obuya ng’a kanga omoroberio bwagotoreka toba nanguru, ekiagera emeremo yobochenu ebe tesariri koneng’ana nobonene bwa Nyasae.",
                "33.": "Erio Nyasae akarargeria abanto ase erieta riomwana oyo, (Aya nigo arenge omoroberio bwogotoreka obegetwe) nagoteba ng’a: Onye mokoangama na timokong’ia emioya, erio nimbe namabera ase more goetera ase Omwana one omomoima;",
                "34.": "Aseigo onde bwonsi, oraangame na takong’ia omoyo oye, nabe nokoboria goetera ase Omwana one omomoima ase ebibe biaye; na aba goika basoe ase ogotimoka kwane.",
                "35.": "Na onde bwensi orakong’ie omoyo oye nagokora ebibe ase obororo bwane tagosoa ase oborwoti bwane.",
                "36.": "Bono abaminto, rora nabatebirie ng’a onye mogokong’ia emiyo yaino timogosoa ase ogotimoka kw’Omonene; Aseigo ebibe biaino biamogechirie na ekagera agatoma endamwamu yaye ase more buna ritang’ani koreng’ana nering’ana riaye ase okogechia kwomoerio buna omochakano gosoa ase emechando etakoera ase emioyo yaino; koreng’ana nering’ana riaye ase amakweri yomoerio naboigo buna ayeriteng’ani.",
                "37.": "Abaminto, rora ntomanyete ebinto ebi, na nigo bire ebichenu, tiga toangame na totige gokong’ia emiyo yaito, erinde nario totamobeke agechigwe nagotoma endamwamu yaye ase tore tiga tosoe ase ogotimoka kwa’Nyasae, okwo kwarosigwe koreng’ana nering’ana riaye."
            },
            "13": {},
            "14": {},
            "15": {},
            "16": {},
            "17": {},
            "18": {},
            "19": {},
            "20": {},
            "21": {},
            "22": {},
            "23": {},
            "24": {},
            "25": {},
            "26": {},
            "27": {},
            "28": {},
            "29": {},
            "30": {},
            "31": {},
            "32": {
                "1.": "Erio egaika engaki bakogenda na gochaka korandia ring’ana ria Nyasae ase abanto, na gosoa ase chisinagogi na ase chinyomba chiabo naboigo bakaba bakoranda; enchiri ase chinchera.",
                "2.": "Erio egaika engaki ase okoraa okonge bagachaka kobabua baria bare abataka; rigereria nigo baseretigwe korwa ase chisinagogi.",
                "3.": "Naboigo bagakanigwa gosoa ase chinagogi na komosasima Nyasae bare bamigire; na abamuabo, ekiagera barenge buna ebinto biense naboigo nigo barenge abatoka chinkoro chiabo.",
                "4.": "Erio buna Alima arenge koborokereria abanto ase egetunwa kia Onidah, erio ogacha omoganda omonene ase are, baria bare gokwanwa igoro yabo, ase bare mbarengeo abataka ase chinkoro chiabo, asengencho yobotaka bwabo na ebinto bionsi biense.",
                "5.": "Erio bagacha ase Alima, na oria obaraete agateba ng’a: Inee ninki abaminto barakore ekiagera baseririe abamwabo asengencho yobotaka bwabo, mono ase abakuani na batoseririe korwa ase chisinagogi chiria twaagachete namaboko aito; na ase engencho yobotaka na titobwati ase togosabera na ninki torakore?",
                "6.": "Ekero Alima aigwa aya akamorigereria erio bwango, ore nomogoko; ng’a emechando yabo yababekire koba abororo ekiagera barenge ang’e ase okoigwa ring’ana.",
                "7.": "Ekiagera tatebete naende ase omoganda; orio akarambora okoboko kwaye, na korera ase bare, baria barenge nokoremereria nakobatebia:",
                "8.": "Narorire ng’a nigo more inse ase chinkoro chiaino; na onye taibo mwasesenigwe.",
                "9.": "Rigereria oyomino obeire ogoteba ng’a, ninki torakore? – – ekiagera twaserigwe korwa ase chisinagogi chiaito; totabe tokomosasima Nyasae oito.",
                "10.": "Rigereria nabatebirie, timokumia ng’a timokosasima Nyasae onye timori ime ase chisinagogi chiaino.",
                "11.": "Nonya naboigo, nigo nabasabire, timogania gosaba Nyasae ase echuma rimo rioka.",
                "12.": "Nigo inkobamanyia, ng’a nigo ere buya gosokigwa korwa ase chisinagogi chiaino, erinde nario morabe more abororo, na nario moreorokie chisemi; ekiagera nigo ere nengencho kweorokia chisemi; eyio nero engencho yagerire mwaserigwe, erinde mobe mogochecherigwa nabamino ekiagera ki’obotaka bwaino, erinde monyare gotigara inwe mweka; aseigo nigo mwaretirwe erinde monyare koba abororo.",
                "13.": "Nabono asengencho mwaretirwe ase obwororo mwasesenigwe; ekiagera ekero omonto asoire ase okwebeka inse nigo agocha ase okoangama; na bono ekeene onde bwonsi orabe okoangama narorerwe amabera; na oria orarorerwe amabera nakoremereria goika omoerio natoreke.",
                "14.": "Bono nabatebirie ng’a ase engencho mwebegete ase oboitongo imosesenigwe, timokumia ng’a nigo mono ng’a nigo basesenirie ase engencho yobwororo bwabo.",
                "15.": "Oria ore omwororo, na koangama ebibe biaye na koremereria goika omoerio nabe ogosesenigwa – – kobua baria bagoteba ng’a mbegenete ase engencho yobotaka.",
                "16.": "Aseigo, basesenigwe baria abororo; na osesenigwe ere oria okwegena ase amang’ana y’Omonene na kobatiswa atari nenkoro embe, gose otari koretwa ase okomanya ring’ana, gose gotebigwa komanya bataregena.",
                "17.": "Mbareo abange bagoteba ng’a: Koratworokie egekone korwa igoro erio ntomanye ekeene na intwegene.",
                "18.": "Nababoririe, oko nakwo okwegena? ekeene nabatebirie onye omonto omanyete egento ngencho teiyo kwegena, ekiagera nakemanyete.",
                "19.": "Nokoragererigwa kong’ana inaki ase oria origetie komanya okobua kwa Nyasae na tagokora, kobua oria okwegena rioka gose oria okorire kwegena na kogwa ase ogosaria?",
                "20.": "Bono ebinto mobwenerete konachera. Rora nabatebirie ng’a nokoboko ase okoboko na nigo ekoba ase omonto koreng’ana nogokora kwaye.",
                "21.": "Buna nakwanire igoro yokwegena – – okwegena tari ng’a onyore obong’aini obonene ase ebinto, onye more nokwegena nigo more nogosemeria ase keria motarochi ng’a nekeene.",
                "22.": "Rigereria nabatebirie nigo nagania momanye ng’a Nyasae nobwamabera ase bonsi abegenete ase are, Aseigo inwe aba mwegenete ase ring’ana riaye.",
                "23.": "Akabeka amang’ana aya ase bare goetera ase amaraika, tari abakungu boka korende nabasacha na aya tari onsi, abana abake bakaegwa amang’ana ase ogonhora obong’aini bwabo.",
                "24.": "Inwe abaminto, moganeti komonya igoro yane, ninki morakore ekero morachandwe nagoserigwa – – timbatebeti ng’a nimbagambie ase aria are amaya –",
                "25.": "Na timbatebetie ng’a timwanya koba abororo; korende ekeene inche nigo inyegenete ng’a mbareo egati yaino bare abororo, aseigo tiga babe boigo.",
                "26.": "Buna nabeire ingokwana igoro yokwegena – – torenge obong’aini obuya – – nonya are namang’ana ane. Timokomanya ekeene kiaye ritang’ani, ase ekeene, kere kobua obong’aini bwekeene ase okwegena.",
                "27.": "Korende, onye mokoba na kobokia ebirengererio biaino na komanya amang’ana ane, na koorokia ekwegena, namotatwara okogania naende, tiga okogania oko okobe ase more goika ekero nokorwa ribaga ase okoigwa amang’ana ane make.",
                "28.": "Tiga toreng’anie ring’ana nembusuro onye mokorwa ribaga na embusuro erasimekwe ase more na onye ere embusuro yekeene gose engiya na onye gokoyetuguta ase ogotegena kwao, nigo orabe gokwanga omoika bw’omonene na nigo erabe ekogwa ase egekuba kiao na ekero okoigwa buya nigo orachake goteba aye bweka ng’a – – goika toganie embusuro eye nigo ere engiya, gose ring’ana eri nerigiya ekiagera riansire gokinia omoyo one nakong’igora okomanya kwane, na kong’orokia oborabu obonene ase inde.",
                "29.": "Inee aya namoche komenta okwegena kwao? Ekeene nabatebirie, aya tarakina ase obong’aini obuya.",
                "30.": "Korende buna embusuro ekobota, na komera, na gokina, erio goika monyare goteba ng’a embusuro nengiya; ekiagera yabotire nakomera, na gokina.",
                "31.": "Nabono rigereria imore nekeene ng’a embusuro eye nengiya? Nabatebirie ng’a kera embusuro nigo egosokia omobwekano oye.",
                "32.": "Aseigo, onye embusure egokina eye nigo ere engiya, korende onye teri komena eye nigo ere embe, na nigo eratugutwe.",
                "33.": "Rigereria asengencho mwayetemire, nakoyesimeka na yabotire na komera na gochaka gokina, goika mobe mokomanya ng’a embusuro eye nengiya.",
                "34.": "Rigereia inee obong’aini bwaino nobuya? Ee obong’aini bwaino nobuya ase ebinto ebi, na okwegena kwaino nigo kore okorito; na asengencho momanyete, mwamanyire ng’a ring’ana riabotire ase emioyo yaino, na mwamanyire ng’a riamerire, na okomanya kwaino bono gwachakire gokina, na ebirengererio biaino komenteka.",
                "35.": "O kero kende tari ayekeene? Nabatebirie ng’a ee erengencho are oborabu, na kende gionsi ekerabu nigo kere ekiya; ekiagera nigo gekomesa, aseigo goika momanye ng’a nigo kere ekiya, na ekero morateme oborabu obo obongaini bwaino nigo bore oboikeranue.",
                "36.": "Rigereria nabatebirie ng’a timobeka okwegena kwaino ao, ekiagera mwatemire embusuro eye na mwamanyire ng’a embusoro eye nigo yarenge engiya.",
                "37.": "Koreng’ana buna omote ogokina, imobe mogoteba ng’a: Tiga toyorende, erinde nario emeri erabeo, nario orakine na koreta amatunda ase tore. Na manya ng’a onye mokoyorenda nobe okonyora emeri nagokina, na koreta amatunda.",
                "38.": "Korende onye mokoyotiga omote oyo na timoyorenda manya ng’a togosokia emeri, na ekero omobaso ogocha ase ore, asengencho emeri etaiyo nigo orome, na inwe imobe mokoyobutora na koyotuguta.",
                "39.": "Tari ing’a embusuro nigo yarenge embe, gose ng’a amatunda aye nigo arenge amabe; korende nasengencho omondo oino nigo ore omogomba, onye timokoyoburugera omote oyo, aseigo tomokoria amatunda aye.",
                "40.": "Naboigo onye timokoroseria ringana, nakorigereria bosio na eriso riokwegena ase amatunda arabe timokonyara kobutora amatunda yomote bw’obogima.",
                "41.": "Onye mokoriburugera ring’ana eri, nigo okorageria omote na koyokora goikina, ase okwegena kwaino more nobong’aini, na okoremereria, na korigereria bosio ase amatunda arame, nigo erarete emeri na nobe omote okoba goika ase obogima bwa kare na kare.",
                "42.": "Na ase engencho yobong’aini bwaino na okwegena, na okoremereria ase okoyoroseria omote oyo, erinde nario oraorokie emeri ase more, manya ng’a bwango ase bwango imonyore amatunda aria are ayengencho, aria are amansu ase obwansu bwonsi na amarabu kobua amarabu, na amaya kobua amaya onsi, na erio imorie amatunda aya goika mwaigotire korwa ase enchara na timokorang’a.",
                "43.": "Aseigo abaminto imogese ase okwegena, na obong’aini bwaino, na okoremereria, na ase okoganya omote oria koreta amatunda ase ore."
            },
            "33": {},
            "34": {
                "1.": "Na bono, erio ekero Alima akora gokwana amang’ana aya akaba ogoikaransa inse, na erio Amuleki akaimoka na agachaka koborokereria, na goteba ng’a:",
                "2.": "Abaminto nigo inde nokorengereria ng’a nigo ere akong’u ng’a mobe motamanyeti ebinto ebi biabeire bigokwanwa igoro yogocha gwa Kristo, oria okoorokigwa naintwe buna omwana o’Nyasae; namanyire ng’a ebinto ebi nigo biorogetigwe ase more nyuma motaranyora amang’ana korwa ase tore.",
                "3.": "Na buna more nokogania ase abaminto ng’a abe okobamanyia ng’a monyare gokora bo ase engencha yemechando yaino; na otebire amang’ana gete ng’a monyare korosia ebirengererio biaino, na obabekire ase okwegena na okoremereria –",
                "4.": "Aseigo imonyore okwegena okonene na gosimeka ring’ana ase emioyo yaino, ng’a nario moranyare gokora amaya.",
                "5.": "Twarorire ng’a okoboria nkore ase ebirengererio biaino ng’a gose ring’ana nigo rirabe ase omwana o Nyasae gose Kristo takobao.",
                "6.": "Na mwarorire ng’a oyominto obatebirie ng’a, ring’ana nigo rire ime ya Kristo ase ogotoreka.",
                "7.": "Abaminto baboririe ring’ana ria Zenos, ng’a ogotoreka nigo gwachete goetera ase Kristo omwana o Nyasae, na ase amang’ana a’Zanocki; na goteba ase musa ase okomanya ng’a amang’ana aya nigo are ayekeene.",
                "8.": "Na bono, rigereria, ninyare kobatebia inche bweka Omonyene ng’a ebinto ebi nebiekeene, rigereria, nabatebirie ng’a nigo imanyete ng’a Kristo nache ase abana ba mwanyabanto koimokia obobe bwa abanto baye, naboigo narwe ekeng’wanso ase ebibe bi’ense; ekiagera Omonene Nyasae otebire bo.",
                "9.": "Nigo ere bo ng’a ekeng’wanso goika kerugwe, koreng’ana nomoroberio Onyasae okare na kare ng’a goika kebeo, onye taibo nigo mwanyabanto barabe bagosira, ekiagera bonsi bakong’ire, bonsi bagure na gosira, aseigo goika basire onye keng’wanso tigekoba aroro.",
                "10.": "Nigo ere bo ng’a goika ekeng’wanso kebe ekenene na ekiomoerio; na tari ekeng’wanso ki’omonto, gose egieching’iti, gose ekiangencho ende yonsi yechinyoni; aseigo tigekoba ekiomonto, korende goika kebe keria getakoera na egiakare na kare.",
                "11.": "Na bono onde tari oranyare korwa ekeng’wanso keranyare koboria abanto ase amanyinga aye. Rora onye omonto ogoita manya ng’a amachiko aito, ayio are amachenu nigo araire oyomwabo? Ekeene nabatebirie yaya.",
                "12.": "Korende ogochika nigo koraganie obogima bw’oria omoiti; aseigo kende tigekoba ase ogokeyia ekengw’anso getakoera ekio keranyare gosibia ebibe bi’ense.",
                "13.": "Nigo ere bo ng’a goika ekeng’wanso ekenene na ekiomoerio kebe; aya goika abe, gose onye tekoba, ase ogotenenia ogoitera amanyinga erinde nario rirorio amachiko a Musa agoikeranigwa onsi; ekeene nabe agoikeranig’wa onsi, naboigo nonya negetone egeke tigegosira.",
                "14.": "Rigereria eye nero engencho yonsi ya amachiko, kera aase asiemete ase ekeng’wanso ekenene; na ekenene ekero ki’omoerio nigo kerabe omwana o Nyasae, oyore otagokeigwa na oyo kare na kare.",
                "15.": "Na narete ogotoreka ase baria baregene ase erieta riaye, eye nero engencho yekeng’wanso eke kiomoerio, ase okoreta amabera, aria abuete okogambia, ase okoreta okwegena ase abanto koangama.",
                "16.": "Na amabera aya nabe agoisanekia okogania gwekeene, na kobabeka ase amaboko yogokonya, na oria otari nokwegena; ase amachiko onsi nigo aganetie agambigwe; aseigo nase oria bweka obwate okwegena naretwe ase obogima bwa kare na kare.",
                "17.": "Aseigo Omonene Nyasae kobaa abaminto aya erinde nario moranyare gochaka okwegena kwaino ase okoangama, nagochaka korangeria erieta riaye richenu, erinde nario arabe namabera ase more;",
                "18.": "Rera ase are ase amabera ekiegera nare nechinguru gotoria.",
                "19.": "Ebeke inse inwe abanyene, nakogenderera gosaba ase are.",
                "20.": "Rera ase are ekero more ase emeremo yaino, ase amaicho aino.",
                "21.": "Rera ase are ime ase enyomba yao, naboigo ase enyomba yaino yonsi, maambia na mabaso gati na marogoba.",
                "22.": "Rera ase are mamincha yechinguru chia ababisa baino.",
                "23.": "Rera ase are mamincha y’ebirecha, oyore omobisa obonsi abare abachenu.",
                "24.": "Rera ase are ase ebimeri biaino bire ase emegondo, erinde nario moranyare komenteka ase bire.",
                "25.": "Rera ase chitugo chiaino erinde nario chiramenteke.",
                "26.": "Korende aya tari onsi; goika morwe emiyo yaino na aase aino, ase eroro.",
                "27.": "Na ekero motari korera ase Omonene, tiga enkoro eichore, kogenda ang’e ase are namosabe botambe ase ogokonywa, na ase ogokonya abamino abare ange naye.",
                "28.": "Na bono rigererie, inwe abaminto, nabatebirie, timokaga ng’a naro onsi; na ekero mwayakorire aya onsi, nakobatakonya abare nokogania, na abare nokogania – – ekeene nabatebirie onye timogokora aya, amasabo aino nigo are ayabosa, na nigo monga buna abang’ainereria baria bagokana okwegena.",
                "29.": "Aseigo, onye timokoinyora koba nobwanchani nigo more bosa mogwenerete gotugutwa, (tari na ngencho) na nigo egotiringwa namagoro ya abanto.",
                "30.": "Nabono abaminto, onye mokonyora abarori abange, nakorora ng’a amariko amachenu ngokwana are, igoro yebinto ebi, nigo morache na koreta amatunda ase okoangama.",
                "31.": "Nigo inganetie moche na timokong’ia chinkoro chiaino naende; rigereria bono nario engaki yaino yogotoreka; naboigo, onye mokoangama na timokong’ia chinkoro chiaino, erio kegima omoroberio bw’ogotareka nobe okoretwa ase more.",
                "32.": "Obogima obo nabwo abanto bagwenerete konyorana n’Omonene Nyasae; amatuko y’obogima obo namatuko abanto bagwenerete gokora emeremo.",
                "33.": "Buna nabatebetie ritang’ani, na buna mwaigure birori abange, aseigo nabasabire timotiga rituko riaino riokoangama goika omoerio ochiche, ekiagera obogima okero bokoera, egesunte ngeche abwe onde atanyare gokora kende.",
                "34.": "Tegweneretie motebe ng’a ning’angame, nimbe inkoirana ase Nyasae. Tebweneretie motebe bo ekiagera omoika oria oria orarwe ase omobere oyo noro oria oria orarwe ase omobere oyo noro oria oria orairane ase omobore aria ase obogima.",
                "35.": "Onye mogotiga rituko riaino riokoangama goika ogokwa, mwaigwereire omoika bwebirecha na nabe okobaira na Omoika o Nyasae norwe ase more na tonyora ribaga ase ore, na oyo noro omoerio bw’obworo.",
                "36.": "Na aya nigo inyamanyete ase engencho Omonene atebete ng’a takomenya ase ekalu embe, korende nase chinkoro chiabachenu arabe okomenya na otebire ng’a abachenu mbamenye nere ase obonda bwaye na batasoke naende; korende chiganchwa chiabo goika chisibigwe namanyinga yemanwa yengondi.",
                "37.": "Na bono, Abaminto abaya, nigo naganirie moinyore amang’ana aya, na koorokia ogotoreka kwaino more nobwoba ase Nyasae, na timokana ogocha gwa Kristo;",
                "38.": "Na timokana Omoika Omochenu, korende moyonyore na kobogoria erieta ria Kristo; na kwebeka inse na komosasima Nyasae, aande onsi morabe ase Omoika na ase ekeene; na komenya ase okoiraneria ng’a mbuya mono kera rituko, ekiagera amabera amanene na ogoseseneka nkobe igoro yaino.",
                "39.": "Nainche nabatebirie abaminto ng’a kabe abarendi ase amasabo botambe, erinde nario motairwe namatemwa yebirecha, nario batababue, na timocha koba abasomba baye ekero kiomoerio manya ng’a tekoba kende kiya.",
                "40.": "Bono Abaminto, nigo inkobatebia monyare koba abaremereria, na kobogoria emechando yonsi; na timobaragereria baria bakobaseria asengencho yobotaka bwaino, nigo morabe buna barobwo bare abanyabibe.",
                "41.": "Korende kabe abaremereria na bogoria oboakong’u obo, more nogosemeria okonene ng’a rituko erimo imotimoke korwa ase emechando eye."
            },
            "35": {},
            "36": {},
            "37": {},
            "38": {},
            "39": {
                "intro": "Amachiko aye Alima ase omwana oye Coriantoni. Okoreng’ania ebisieri.",
                "1.": "Omwana one nimbwate make imbwenerete gokomanyia aria nabete ingokwana ase abamino; timomanyeti ogotenena kwabo oyomino ase obong’aini bw’okorenda amachiko a’Nyasae? Inee tareteti omogwekano omuya ase ore?",
                "2.": "Korende timoigweti amang’ana ane buna oyomino, ase egati ya Abazoramite. Aya naro agerete inde mamincha yaino; ekiagera mwabete mogwetogia ase obokong’u bwaino na obong’aini bwaino.",
                "3.": "Na aya tari onsi. Imwakorete aria arenge okogechia ase inde, ekiagera mwayiangete enchiri, na kogenda ase ense ya sironi, ang’e nechimbebe chia Abalamani, komorigia Omolamani Isabel.",
                "4.": "Ekiagera abete ogochiiba chinkoro chiabange na aya kwaberwa nkwarengeo ase more, abana bane. Kanga nigo mwasoete ase enchiri mwabete mogotebigwa.",
                "5.": "Inee timomanyeti, abana bane, ng’a amang’ana aya nigo are okogechia ase Omonene; amabe mono kobua ande onsi gotatiga ase ogoitera amanyinga nakoyokana Omoika Omochenu?",
                "6.": "Onye mokoyokana omoika ekero ochire ase ore, na momanyete ng’a mwangire eke nekebe getanyare kwaberwa; na onde bwonsi oraite, nigo ere akong’u kwaberwa, nabatebirie, abana bane, ng’a nigo ere akong’u konyora okwaberwa.",
                "7.": "Nabono abana bane nigo natakeire ase Nyasae ng’a timonyorekana nobobe obo. Tinkomenya ase obobe bwaino ase okoimokia emioyo yaino igoro, onye teri ase obuya bwaino.",
                "8.": "Rigereria timokobisa obobe bwaino korwa ase Nyasae; gotatiga mwang’amire, nigo barabe bagotenena mamincha yaino ase rituko ri’omoerio.",
                "9.": "Bono abana bane nigo inganetie mwange ebibe na koangama, na mogende motari nokogania kw’omobere, korende gocha ange nebinto ebi; onye timogokora aya timogosoa ase obonda bwa igoro. O inyora na yabogorie, na kwebeka inwe ang’e ase amang’ana aya.",
                "10.": "Na nabachikire koyaira aya koba amo nainwe ase ogokonya abamino abanene; rigereria nigo more abasae na nigo moganetie gokonywa na abamino. Na baigwere amorokererio abo.",
                "11.": "Timorwa ribaga ase amang’ana abosa na oboriri; Timorwa ribaga ase Saitani anyare kobaira ase obotomani. Rora aye omwana one, nebibe bing’ana inaki mwaretete ase Zoramite; na ekero bararore ogokora kwaino tibegena amang’ana ane.",
                "12.": "Nabono Omoika oNyasae okwanire ase inde ng’a: Chika abana baino bakore amaya, ekiagera babaraire abanto bane ase ogosareka aseigo nabachikire ase obwoba ase Nyasae, ng’a monyare korwa ase ebibe biano;",
                "13.": "N’ga irana ase Omonene amo nebirengererio, biaino bionsi, na chinguru chiaino; erinde timoraa onde ase ogokora amabe; na irana ase bare na koorokia obobe bwaino boria mwakorete.",
                "14.": "Timorigia obonda gose ebinto bi’ense; ekiagera timokobiimokia nakobiira amo nainwe.",
                "15.": "Na bono omwana one ninganetie gogotebia igoro yogocha kw’Omonene Kristo. Rigereria nabatebirie ng’a oyo nere orache kobirusia ebibe bi’ense; ngocha are ase okoreta amang’ana amaya yogotoreka ase abanto baye.",
                "16.": "Na bono, omwana one, eye nero enchiri eyio mwarangereretigwe, korwa amang’ana aya amaya ase abanto aba ase okobeka ebirengereria biabo; na ogotoreka gosoa ase bare, erinde banyare kwebeka ang’e koigwa ring’ana ase ogocha kwaye.",
                "17.": "Na bono nimbe inkobeka ebirengererio biaino bibe ime ase amang’ana aya. Rigereria, nigo mogokumia ng’a ninki aya onsi akobera akomanyekanera engaki etaraika. Rigereria, nabatebirie moyo toiyo ase engaki eye ore omuya buna emioyo erabe ase rituko riria riogocha kwaye?",
                "18.": "Na tari nyonya nkoreng’ana buna riria omoroberio bw’okoborigwa korabe gokomanyigwa ase abanto aba naboigo ase abana babo.",
                "19.": "Na tari koreng’ana buna engaki eye ekero Omonene agotoma amaraika aye korwa amang’ana aya amaya ase tore naboigo ase abana baito, gose nyuma ase ogocha kwaye?"
            },
            "40": {
                "1.": "Na bono inwe abana bane, igaa nimbwate amang’ana make inkobamanyia namanyire ng’a ebirengererio biaino nigo bire nogochandeka igoro yokobokigwa kw’abakure.",
                "2.": "Rigereria nabatebirie ng’a kobokigwa konde tikori, indanyare gokwana gose omobere otagokwa, gose oyo ogosareka tokobeka oria otagosareka – – goika nyuma yogocha kwa Kristo.",
                "3.": "Rigereria oretire okobokigwa, korende manya ng’a okobokigwa nkoraika. Aseigo amakumia nareo agachire, onde atamanyeti gotatiga Nyasae bweka. Korende nimbaorokie egento ekemo ekio nasabire nobong’aini ase Nyasae ng’a inyare gokemanya – – na eke nigoro yokobokigwa.",
                "4.": "Rigereria engaki neike echorire bonsi baranyare korwa ase amakweri. Na onde tari omanyete korende Nyasae omanyete engaki echorire.",
                "5.": "Nebe engaki eyemo, gose engaki ende ya kabere gose eyagatato eyio abanto bonsi barabe bakoboka korwa ase amakweri, eye teri ngencho; ekiagera Nyasae nigo amanyete kera egento; na nigo ing’isanegete ng’a aya nabe – – ng’a engaki nechorire aba baraboke korwa ase amakweri.",
                "6.": "Goika engaki gete ebe egoonchokana egati ya amakweri na egati yokobokigwa.",
                "7.": "Na bono inkoboria inde ng’a ninki kerabe ase emioyo ya abanto korwa engaki eye ya amakweri egoika, engaki echorire ase okobokigwa?",
                "8.": "Mbareo abange bachorire natari nangencho; na bonsi tibari gokwa ase engaki eyemo; naboigo aya akaba bosa; onsi nigo arenge are na Nyasae na chinsa chikabekwa ase abanto.",
                "9.": "Aseigo nchireo chinsa chichoreire abanto barabe bakoboka korwa ase amakweri na egeka nkereo kere egati ya amakwweri na okobokigwa. Igoro yegeka eke, ekerache ase emioyo eye nkeria narigirie nobong’aini Omonene amanyete; na ebi nebinto imanyete.",
                "10.": "Ekero engaki egoika bonsi bakoboka, erio mbamanye ng’a Nyasae namanyete chingaki chiria chichoreire mwayabanto.",
                "11.": "Bono igoro y’omoyo egati yogokwa na okobokigwa – – Aya onsi nabeire ingotebigwa nomomaraika, ng’a emeika yabanto bonsi bwango buna ekorwa ase omobere, emeika yonsi nebe emiya gose emebe, nigo ekoirana ase enka yabo igaria ase Nyasae oyorwete obogima.",
                "12.": "Erio naende eike engaki emeika yonsi ya abachenu ekoirana aase y’omogoko akorokwa Paradiso, aase yogotimoka, aase y’omorembe, aase erabe egotimoka korwa ase emechando na korwa ase obororo.",
                "13.": "Na naboigo eike engaki emeika ya abanyabibe eyio ere ebirecha – – batari komonyora aase, gose eng’eria ase Omonene; ekiagera bachorete obobe ribaga ria amaya; asengencho omoika obirecha osoete ase bare nakoira ribaga ase enyomba yabo – – neye nerutue isiko ase omosunte abwo ekerero nkebeo na okwengereria na korianania amaino, ase engencho yebibe biabo, biabaraete ase obosibwa na okobua kw’ebirecha.",
                "14.": "Na bono eye nero engoncho y’emioyo ya baria aboro, abare ase omosunte na ase ogosareka, bare nokororeka kwobwoba ekiagera endamwamu ya Nyasae nebe ekobagwera; onye bagotigara ase chingencho echi naboigo nonya mbaria bare ase paradiso goika engaki yokobokigwa kwabo.",
                "15.": "Bono mbareo abaigure ng’a ensemo nereo ase omogoko na ensemo nereo ase egesusuro ase emioyo, nyuma yokobokigwa gotaraba okobokigwa nkwarengeo ogotang’ani. Nigo ingogokwana ase okobokigwa oko gwo okobokia emioyo ase obuya gose ase obobe, koreng’ana na amang’ana nabeire ingokwana.",
                "16.": "Na rigereria, naende nigo yatebetwe ng’a nkoreo okobokigwa kweritang’ani na okobokigwa kwa bonsi babeire ase ense, gose are bono, gose abarabe, goika ase okokobokigwa gwa Kristo korwa ase abakure.",
                "17.": "Aseigo bono titori goteba ng’a okobokigwa oko ogotang’ani koria gwakwanetwe ase engencho eye, nigo korabe okobokigwa kwemioyo na omogoko obo gose obobe. Timorengereria ng’a nigo ere bo.",
                "18.": "Rigereria nabatebirie engencho yaye nomobere koba amo nomoika, korwa Adamu goika okobokigwa gwa Kristo.",
                "19.": "Bono emioyo na emebere yabaria babete bagokwanwa gocha amo ekero ekemo, abaro boigo na abachenu, tintebeti tiga ebe bo; korende natebire ng’a bache bonsi gose ase amang’ana ande, nigo ere ng’a okobokigwa nigo korache ritang’ani, okwe abanto baria bakwete nyuma ase okobokigwa gwa Kristo.",
                "20.": "Bono omwana one, tintebetie ng’a okobokigwa kwabo nigo korabe okobokigwa gwa Kristo; korende rigereria nabaeire buna ebirengererio biane, ng’a omobere na omoika nobe amo, ase abachenu buna ekero giokobokigwa gwa Kristo, na kogenda igoro.",
                "21.": "Neba ase okobokigwa oko gose bosio, tintebeti, korende aya amange natebire, ng’a ribaga ndireo egati ya amakueri na okobokigwa kwomobere na obomonyo bwo omoyo ase omogoko gose ase obobe goika engaki erobeirie n’Omonene Nyasae abakure baranyare gocha amo, omoika nomobere, na koretwa gotenena ase Nyasae, na kogambigwa koreng’ana nemeremo yabo.",
                "22.": "Aya nigo akoreta okoborigwa ang’e kwebinto biria biabete bigokwanwa nemenwa ya Ababani.",
                "23.": "Omoyo noretwe ase emebere, na omobere ase omoika; na kera enengo nebekwe ase omobere oye; nonya netukia yomotwe tegosira; korende kera egento nkebe gekoiranigwa ase aaye nakoba omobere omuya kegima.",
                "24.": "Na bono aye omwana one, aya naria aikeranire aria akwanietwe nomonwa bwa ababani.",
                "25.": "Na abachenu mbamese ase obonda bwa Nyasae.",
                "26.": "Korende rigereria, amakweri amabe achire ase abare aboro; ekiagera nigo barakwe koreng’ana nebinto biobochenu; ekiagera bare abanyabibe, na gento tikeri ekemwamu keranyare gosoa ase oborwoti bwa Nyasae; ekiagera birobio biarutirwe isiko, na konyora eng’eria yabo, okwo kore okwebibe; na konywa chinkama chindoro chire ase egekombe."
            },
            "41": {
                "1.": "Bono omwana one, nimbwate make ingogotebia igoro yokoborigwa koria kwabeire gogokwanwa; rigereria abange babeire bakorwania amariko, na basirire ase engencho ya amang’ana aya. Na nigo imanyete ng’a ebirengererio biaino nigo bire nogokumia igoro ya amang’ana aya, aseigo nimbe inkobayatebia.",
                "2.": "Nagotebirie aye omwana one omoroberio bwogotoreka nigo ore nekeene kia Nyasae; nigo gekoboria ng’a kera egento nkebe ase oboronge. Na nigo birure koreng’ana nechinguru na okobokigwa gwa Kristo erinde nario omoika bwomonto orairanigwe ase omobere oyo, na ebimo biomobere kobekwa amo.",
                "3.": "Na nigo kere ekeene kia Nyasae ng’a abanto goika bagambigwe koreng’ana namakoro abo, na amakoro abo akoba amaya ase obogima obo, na okogania kwabo kobe okuya, ase amatuko y’omoerio mbaegwe ayare amaya.",
                "4.": "Onye emeremo yabo ere eye ebibe, imbabe bakoba ase ebibe. Aseigo ebinto bionsi mbirugwe ase enchera egwenerete kera egento koreng’ana buna kere – – ekiomobere keraonchorwe koba ekiomoika, egegosareka koba egetagosareka – – kobekwa ase omogoko otakoera o’Nyasae gose gosoa ase ogosareka gotakoera kw’ebirecha, abande ensemo eyemo na abande ensemo ende –",
                "5.": "Abande kobokigwa ase omogoko koreng’ana nomogoko obo, gose obuya ase obuya bwabo; na abande koba ebirecha koreng’ana nokogania kwebirecha naboigo eng’eria yaye neyebirecha ekero obotuko bogocha.",
                "6.": "Na aya ase ensemo ende, onye okoangama ebibe biaye, na kogania obochenu goika omoerio oye, naboigo nigo araegwe eng’eria yaye yobuya.",
                "7.": "Aba nabwo baria bakonyirwe n’Omonene; aba nabwo barusirie aroro abarusigwe ase igaria omoerio bw’egesunte kiobotuko boria; na gotenena gose kogwa; aseigo rigereria, nigo bare abanachi ebina babo boka abanyene, gokora amaya gose amabe.",
                "8.": "Bono ekerengo kia Nyasae tikeri nomoerio; aseigo, enchera yarosigwe onde bwonsi aranyare gotara goika ase ogokonyeka.",
                "9.": "Na bono rigereria, aye omwana one, tokora bobe bonde mamincha igoro ya amang’ana aya ya amorokererio aya, ayio kero kende moraire mokore ebibe.",
                "10.": "Timwechanda ekiagera nigo akwanirwe koreng’ana no koborigwa, ng’a nario morabe mogokonywa korwa ase ebibe goika ase obuya. Rigereria nabatebirie ebibe tibikoba omogoko.",
                "11.": "Na bono, omwana one, abanto bonsi baria bare ase okogania, gose intebe ng’a baria bare ase ebirengererio biomobere, nigo bare ase ekebao kiobororo na ase eora yebibe; tibari na Nyasae ase ense eye, na babeire mamincha y’okogania kwa Nyasae; aseigo nigo bare mamincha ase okogania kwomogoko.",
                "12.": "Nabono rigereria, eye nero engencho yering’ana okoborigwa ase ebinto biomobere ase okobibeka ase ebinto bitari ebiomobere gose kobibeka mamincha yokogania kwaye.",
                "13.": "Omwana one eye teri ngencho; korende engencho yering’ana ogotoreka nakobeka obobe magega, ase obobe gose ebirecha ase ebirecha – – mbuya ase obuya; oboikeranu ase aria are amaikeranu; ekeene ase ekeene; amabera ase keria kere namabera.",
                "14.": "Aseigo omwana one rora nigo ore namabera ase abamino; kobakorera amaya kobagambia ase ekeene nagokora amaya botambe; onye mogokora aya rioka imonyore eng’eria yaino; na amabera nabe ase more naende; na ekeene nkebekwe ase more; na imotware ekina gie ekeene ase more na imonyore eng’eria engiya mono.",
                "15.": "Na keria mokorwa imoiranerigwe nakoegwa; aseigo ring’ana okoborigwa nigo rikogambia abanyabibe na gotamoegera."
            },
            "42": {
                "1.": "Nabono omwana one, ebinto mbireo bibachandete ase emioyo yaino ebio motanyare komanya – – ebio bire ase ekeene kia Nyasae igoro yogosusura abanyabibe; kero kende nigo mogoteba ng’a nigo atari ayekeene abanyabibe baranyare gosoa ase aase abe yomochando.",
                "2.": "Rigereria omwana one nimbe ingokomanyia ebinto ebi. Korende nyuma ekero Omonene Nyasae ataraseria abaibori baito abatang’ani korwa ase omogondo oedeni, korema omogondo – – akabatonga na kobabeka ase ensemo ya mocha yomogondo oedeni, cherubimu orenge oteneine nomoyio omwoge, ase okoyorenda omote bw’obogima.",
                "3.": "Bono nigo tokorora omonto buna Nyasae, omanyete amaya na amabe; kanga boigo nigo airete okoboko koritwa ritunda riomote bw’obogima na koria na komenya kare na kare, Omonene Nyasae akamobeka cherubimu nomoyio ogwoka, ng’a nario atarie ritunda.",
                "4.": "Nigo tokorora ng’a, engaki neike omonto abekeire koangama, engaki egwenerete, ensa yokomotogia Nyasae na eyokomokorera Nyasae.",
                "5.": "Rigereria, onye Adamu aira okoboko kwaye bwango, nagotwa ritunda riomote oria bwobogima, kanga nigo are gocha koba kare na kare, koreng’ana nering’ana ria Nyasae atare gocha konyora ribaga riokoangama; naboigo kanga ring’ana ria Nyasae ribe bosa, na kanga omoroberio bw’ogotoreka tore koba.",
                "6.": "Korende, nigo yaroberetigwe ase omonto gokwa – – Aseigo buna banachetwe korwa ase omote oria bwobogina naboigo goika banachwe korwa ase ense – – na omonto akaba ogosira kare na kare, bakaba bakogwa.",
                "7.": "Nabono mwarorire ase aya ng’a abaibori mbabete bakobutorwa korwa ase omobere na omoika na korwa ase obosio bw’Omonene; na twarorire ng’a nigo bachagete gotunyana okobua kwabo.",
                "8.": "Tiyarenge buya omonto koba korwa ase amakweri, aria arasarie omoroberio bwomogoko.",
                "9.": "Aseigo buna omoyo otogokwa na okogwa gokaretera mwanyabanto bonsi ogokwa gwekemoika naboigo ogokwa kw’omobere ekio nakio kiagerete bakanachwa korwa ase obosio bwa Nyasae, nigo yarenge ekeene ng’a omonto goika arusigwe ase amakweri yekemoika.",
                "10.": "Aseigo buna babete abatomani, abanto b’ebirecha, ase omobere, aya akabakora gokwa aase bagochakera aya agacha akaba bosa.",
                "11.": "Inyora aye omwana one, onye tari omoroberio bwogotoreka, (obegetwe ensemo) bwango buna bakwete emioyo ekaba egotantanigwa, na konachwa korwa ase obosio bw’Omonene.",
                "12.": "Ngencho yarenge aroro ase okoboria abanto ase okogwa kwabo, okwo omonto ereterete bweka omonyene ase engencho yebibe biaye.",
                "13.": "Koreng’ana nekeene, omoroberio bwagotoreka kanga tocha gotatiga ase okoangama ase amang’ana aya, goika are koba ase engencho eye yoka mabera tare koba gotatiga nigo are gosaria emeremo yekeene, korende bono emeremo yekeene tegosarigwa, onye ekoba bo rirorio Nyasae tari Nyasae.",
                "14.": "Aseigo nigo tokorora ng’a abanto bonsi nigo bagwete, na nigo bare ase egesibo gi’ekeene; ekeene kia Nyasae kere ase bare kare na kare ase okobutorwa korwa ase obosio bwaye.",
                "15.": "Na bono omoroberio bwamabera togocha gotatiga ekeng’wanso gekorwe; Aseigo Nyasae bweka nekorete ekeng’wanso ase ebibe biense ase okoreta amabera, ase ogoikerania ekeene, erinde nario Nyasae arabe oyobwekeene, na obwamabera boigo.",
                "16.": "Bono okoangama tigogocha ase abanto gotatiga egesusuro kiabeire aroro, ekio kerabe egia kare na kare buna obogima bwechinkoro borabe, ase okoba mamincha yomoroberio bw’omogoko oyio onga buna obomenyo bwomoyo na obwa kare na kare.",
                "17.": "Inee inaki omonto araangame onye takoreti bibe? Na inaki arakore ebibe onye machiko taiyo? Na inaki ogochika korakore kobeo onye gesusuro getaiyo?",
                "18.": "Na bono egesusuro kiabekirwe, na amachiko yekeene arurwe, ekio kiaretire okobokia ebirengererio koboka ase abanto.",
                "19.": "Onye ndiria ogochika gotarwetwe, onye omonto ogoita – – nataba ogokwa inee nabe okoba nobwoba onye ogoita.",
                "20.": "Naboigo onye ogochika gotabegetwe mamincha y’ebibe kanga abanto tibabete bakuoboa gokora ebibe.",
                "21.": "Na onye ndiria ogochika gotarwetwe, onye abanto bagokora ebibe inee ninki ekeene eke kerakore, gose amabera, onde takoboria, na tibakoba nokoboria ase egetongwa?",
                "22.": "Ogochika nkoreo korure, na egesusuro gekamentwa na okoangama nkobekire aroro; ase amabera agokora emeremo; kero kende ekeene ingegokwana ase egetongwa, nagotiga amachiko, na amachiko aorokia egesusuro; onye taibo, emeremo y’ekeene nebe egosarigwa, na Nyasae nabe tari Nyasae.",
                "23.": "Korende Nyasae tari gosiria obonyasae bwaye, na amabera nayokoremereria, na amabera nigo agocha ase engencho yekeng’wanso; na ekeng’wanso nigo gekoreta okobokigwa kw’abakure; na okobokigwa nigo gokoreta abanto ang’e ase Nyasae; na nigo bakonyire goika ase obosio bwa Nyasae; na bakonyirwe ase are, kogambigwa koreng’ana nogokora kwabo, na koreng’ana namachiko na ekeene.",
                "24.": "Korende rigereria, ekeene nigo gegoikerania ayare ayaye, na amabera nigo akoorokia ayaye. Kende tikeiyo gotatiga ase ekeene na okoremereria mbabe bagotoreka.",
                "25.": "Ninki gekogera mogoteba ng’a amabera nigo akoira ekeene? Ekeene nabatebirie onye tari bo. Rigereria Nyasae nigo arasirie obonyasae.",
                "26.": "Naboigo Nyasae akareta engencho enene ya kare na kare, eria yarosetigwe korwa omochakano bwense. Na goetara igaa ogotoreka gogaikera abanto bonsi na ase emechando na obobe.",
                "27.": "Aseigo aye omwana one oyotagete achiche tiga achiche erinde anyore amache yobogima bosa; na onde otatagetie tiga abe igo: korende ekero ki’omoerio aya naorokigwe ase are koreng’ana namakoro aye.",
                "28.": "Onye okorete ebibe, natangamete ase amatuko aye, rigereria ebibe mbimogambie koreng’ana nogokora kwanyasae.",
                "29.": "Nabono, omwana one naganirie ng’a timogania ebinto ebi bibachande kabere, na tiga ebibe bibachande, emechando eria erabarete ang’e ase okoangama.",
                "30.": "O omwana one, nigo naganirie ng’a timokana ekeene kia Nyasae naende. Timobaisa kweegerera ase engencho yebibe biaino, ase ogokana ekeene kia Nyasae; konende kora ekeene kia Nyasae na amabera, na okoremereria kwaye na koba ang’e ase chinkoro chiaino; na moretwe inse ase oboitongo.",
                "31.": "Nabono omwana one nigo morangeirie na Nyasae korandia ring’ana riaye ase abanto baye. Bono omwana one genda enchera yao gokoriteba ring’ana riekeene amo nobwororo, nario orarete emioyo ase okoangama, erinde nario omoroberio bwa amabera orabe ase bare. Nario Nyasae arabeke ase more koreng’ana nering’ana riane. Amina."
            },
            "43": {},
            "44": {},
            "45": {},
            "46": {},
            "47": {},
            "48": {},
            "49": {},
            "50": {},
            "51": {},
            "52": {},
            "53": {},
            "54": {},
            "55": {},
            "56": {},
            "57": {},
            "58": {},
            "59": {},
            "60": {},
            "61": {},
            "62": {},
            "63": {}
        }
    },
    "hel": {
        "meta": {
            "slug": "hel",
            "name": "hel",
            "chapterWord": "Egesieri"
        },
        "chapters": {
            "1": {},
            "2": {},
            "3": {},
            "4": {},
            "5": {},
            "6": {},
            "7": {},
            "8": {},
            "9": {},
            "10": {},
            "11": {},
            "12": {},
            "13": {
                "intro": "Obobani bwa Samuel, abalamani, ase Abanephi.",
                "1.": "Erio egaika ekero kiomwaka bwe emerongo etano netato naisano nemo, Abanephi bagotigara ase obworo, na abalamani barentete amachiko a’Nyasae koreng’ana namachiko a’Musa.",
                "2.": "Erio egaika ase omwaka oyo Samwel akaba oyomo omolamani, agacha ase ense ya Zarahemula, na gochaka korandia ase abanto. erio akaba okorandia ase amatuko amange, okoangama ase abanto, na boigo bakaba bakomosokia, akaba ange koirana ense yaye.",
                "3.": "Erio ring’ana eri ri’Omonene rigacha ase are rikomotebia ng’a airane naende, na kobana ase abanto aba kende gionsi kerache ase omoyo oye.",
                "4.": "Erio egaika engaki batari komokania gosoa ase omochie; akagenda na goika ase enyasi yarengeo akaimokia amaboko aye na korera ase eriogi rinene, na kobana ase abanto keria Omonene abegete ase omoyo oye.",
                "5.": "Akabatebia, ng’a: Rigereria inche Samwel omolamani, ngokwana inde amang’ana aria Omonene abegete ase omoyo one; ng’a omoyio bwekeene nigo osungire igoro yabo abanto aba; na emiaka chimia inye tekoera omoyio oyo otarabagwera.",
                "6.": "Omochando Omonene oganyete abanto aba, na ekeene ngocha ore ase abanto aba na onde tari orabakonye gotatiga bangamire na kwegena ase Omonene Yeso Kristo, oyio orache ase ense, na nakore ebinto ebinge naboigo naitwe nabanto baye.",
                "7.": "Omomaraika bw’omonene ontebirie, na nigo arentete amang’ana amaya ase omoyo one. Na nigo natometwe inchinche ase more kobatebia erinde monyare koba naro korende timokondora.",
                "8.": "Aseigo otebire Omonene ng’a: Asengencho yobokong’u bw’emioyo yaino inwe abanto ba Nephi, onye tibakoangama nindusie ring’ana riane ase bare na korusia omoika one ase bare, na tinkobainyora naende, naboigo ning’onchore chinkoro chiabamwabo mamincha yabo.",
                "9.": "Na emiaka amagana ane takoera ntarakora aya nakobatiga goitwa; nimbatarere nomoyio na enchara na amarwaire.",
                "10.": "Nigo indabachere nendamwamu enene, na imbaria akegori gia kane baranyare komenya ase ababisa baino, koborokia emechando yaino; na aya goika ache gotatiga mwaangamire, otebire Omonene nabaria bekegori gia kane mbache korora ogosareka kwaino.",
                "11.": "Korende onye mokoangama na koirana ase Omonene Nyasae oino nimbe ingokendia obororo imbwate, otebire Omonene; ng’a mbasesenigwe baria bakoangama na gocha aseinde, korende oragererigwe ere oria otakoangama.",
                "12.": "Okoragererigwa kobe ase omochie oyo omonene o Zarahemula; korende nasengencho ya abachenu nakio okonyekeire, okoragererigwa ase omochie oyo, otebire Omonene, ng’a nereo emenge, nonya naase aange ase omochi oyo baria barakong’ie emiyo yabo mamincha yane otebire Omonene.",
                "13.": "Basesenigwe baria baangamire, ekiagera barobwo nimbarende na onye tari ase ya abachenu bare ase omochi oyo, kanga nigo nareta omorero gocha ase ore korwa igoro.",
                "14.": "Korende rigereria nasengencho yabagenenu, eragere barendwe. Konende rigereria engaki neike otebire Omonene, erinde moranyare kobaseria abachenu korwa ase egati yaino, naboigo imobe abanto bogosaria; okoragereria kobe ase omochi oyo, asengencho y’obworo bwabo na ogosaria kore imeo.",
                "15.": "Na okoragererigwa ase omochi o Gidioni, ase engencho y’obworo na ogosaria kore imeo.",
                "16.": "Na okoragererigwa kobe ase emechie ere imeo ase ense eyio, eyio emenyire amo na Abanephi, ekiagera bare aboro na ogosaria kore ase bare.",
                "17.": "Na rigereria, okoragererigwa ngoche ase ense eye, otebire Omonene bwemeganda, asengencho y’abanto abwo bare ase ense eyio, na ase engencho y’obworo na obobe bwabo.",
                "18.": "Na neike engaki, otebire Omonene bwemeganda Nyasae oito bwekeene na ore obwogokumia, ng’a onde bwonsi orabise enibo yaye inse yense takoyenyora naende, asengencho y’obworo obonene bwense eyio, gotatiga obeire omonto omochenu na orabe okobisa ase Omonene.",
                "19.": "Korende nimbe, otebire Omonene, ng’a imbabe bakogacha enibo yabo asende; na baragererigwe baria batari kogacha enibo yabo ase inde; na onde taiyo orabeke enibo yabo aseinde gototiga babeire abachenu; na onde bwonsi otagacheti enibo yaye aseinde nabe okoragererigwa, nenibo yaye na onde tari orayekonye ase engencho ense eragereirie.",
                "20.": "Erio rituko ndike ekero barabise enibo yabo, ase engencho babegete emioyo yabo ase obonda nimbise chinibo chiabo ekero baratame korwa ase ababisa babo; ekiagera batachibegeti ase inde baragererigwe barobwo ne’chinibo chiabo; na rituko riria mbasirigwe otebire Omonene.",
                "21.": "Abanto bomochie oyo omonene nakoigwa amang’ana ane; igwa amang’ana Omonene atebete; ekiagera otebire ng’a mwaragererigwe ase engencho yobonda bwaino, naboigo obonda bwaino bwaragererigwe asengencho mwabekire emioyo yaino aroro, nagotiga koigwa amang’ana aye oria obaete.",
                "22.": "Timoinyora Omonene Nyasae ase ogoseseneka obaeire, korende nigo moinyorete obonda bwaino bwoka na timori komotogia Nyasae; na emioyo yaino teri gocha ase Omonene, korende nigo ere eyobwerori, ase ogwetogia ase emoko na endamwamu, na obong’ainereria, ase ogochanda na ogoita na gokora chingencho chionsi chiebibe.",
                "23.": "Aseigo Omonene Nyasae oragereirie ense naboigo obonda bwaino na aya nigoro yebibe biaino.",
                "24.": "Okoragererigwa kobe ase abanto aba, asengencho yengaki eye yaikire, ekero mokobaseria ababani, na kobasekerera chingencho chiebibe buna babakorerete baria bakare.",
                "25.": "Na bono ekero mogokwa nigo mogoteba ng’a: onye amatuko aito ndiria aba amatuko aito ndiria aba amatuko yabanto bakare, kanga titwabaita ababani kanga titwabaagete amagena nakobaseria.",
                "26.": "Nigo moetanetie barabwo; aseigo buna Omonene are moyo, na onye omobani ogocha ase more nakoborokia amang’ana y’Omonene, aria akorokia ebibe biaino, na nigo more nobororo ase are, na nakomoseria, naboigo korigia nchera ende yonsi komosiria; na nigo moratebe ng’a nigo are omobani bw’oborimo, na nigo are omonyabibe, na oyobwebirecha, ekiagera akobatebia ng’a amakoro nigo are ayebibe.",
                "27.": "Na onye omonto ogocha ase more na goteba ng’a: kora aya, na bibe mbiyo; kora aria mochando toiyio; na tara ase obwerori bwe’mioyo yaino; na tara ase obwerori bwamaiso aino na kora keria omioyo yaino eraganie – – omonto oyo nigo moramwanche na goteba ng’a oyo nere omobani.",
                "28.": "Nigo moramotogie, nakomoa ebinto biaino; imomoe chitaahabu chiaino, na nigo moramosoke nechianga chierigori; asengencho yogokwana amang’ana yoborimo ase more ase ogoteba ng’a amang’ana onsi nigo are ayekeene, aseigo timokonyora obobe amo nere.",
                "29.": "O inwe ekegori kwobworo, inwe abakong’u na abanto bangete ngoika ririri Omonene araremererie nainwe? Ndiriri inwe abanyene moratige koragwa noboriri? Ngoika ririri morabe mogokora omosunte kobua oborabu?",
                "30.": "Endamwamu y’Omonene yabeire mamincha yaino; na oragereirie ense ase engencho yaino.",
                "31.": "Engaki ngocha ere eyio arabe akoragereria obonda bwaino, bonyare gosira, na timokonyara kobibwata; na ekero kiobotaka timokonyara gokonya.",
                "32.": "Na amatuko yenchara imorere ase Omonene; na nigo morarere ase bosa, ekiagera ogosareka kwaino gwachire ase more na ogosareka kwaino kwaorokigwe koba ekeene; aseigo imorere ase rituko erio, otebire Omonene bwemeganda. Na erio imorerere nagoteba ng’a:",
                "33.": "O onye ndiria namanyete, na gotaita ababani, na kobaaka amagena, nakobaseria. Ase rituko eri imotebe ng’a: O onye ndiria twainyorete Omonene oito Nyasae ase rituko atokorete abanda, kanga imbaba abasiru na kobasiria, korende rigereria, obonda bwaito bwarure ase tore.",
                "34.": "Rigereria twabekire ekemoa igaa na mambia achire; na rigereria, emeyio yaito yarusigwe ase tore ase rituko riria twayerigeti ase esegi.",
                "35.": "Twabisire enibo yaito na yabeire ekorusigwa ase tore, asengencho y’okoragererigwa gwense.",
                "36.": "O intwangamete ase rituko riria ring’ana ri’Omonene riatocherete; na rigereria ense nigo eragereirie, na ebinto biabeire ebisareku, a ntokonyara kobibogoria.",
                "37.": "Rigereria nigo toetanaine amo nebirecha, na nigo toetanaine na amaraika yoria omobe otagete asarie emioyo yaito. Rigereria ebibe biaito biabeire ebinene. Omonene nanyare goturuseria endamwamu yao ase tore? Na aya nabe omonwa oo ase amatuko aria.",
                "38.": "Korende rora amatuko yogocha kwaino aetire; nigo moganyete rituko riaino riogotoreka kwaino goika riabeire rigochererwa, na emechando yaino ekorire ayekeene; aseigo mwabeire mokorigia ase obogima bwaino ase aria motanyore, na mwarigirie omogoko ase ogokora ebibe, ayio are mamincha y’oboikeranu obwe bore obonene ase omotwe oito na obwakare nakare.",
                "39.": "O inwe abanto bense eye, ng’a imoigwe amang’ana ane! Na nigo ngosaba endamwamu y’Omonene erusigwe ase more, nario morangame na gokonyeka."
            },
            "14": {
                "1.": "Erio egaika engaki Samuel, omolamani, akobana ebinto ebinge ebinene ebio bitarikwe.",
                "2.": "Na rigereria, Akamotebia ng’a: Rigereria nakoeire ekerage eke; na ase emiaka etano amange agacha, na rigereria, ngocha are Omwana o’Nyasae kobaboria bosi baria baregene ase erieta riaye.",
                "3.": "Na rigereria, aya naro intagete kobaa koba omogwekano bw’ogocha kwaye; rigereria oborabu mbobe igoro na oborabu obwo botaracha omosunte tokobao na nigo erabe buna mogaso.",
                "4.": "Aseigo, ndibeo rituko erimo, obotuko nomobaso orabe buna rituko erimo na oborabu mbokobao; na aya nigo arabe ase more buna ekiorokererio; erio imomanye ogotongia kwerioba na okorimeria kwaye; erio imbamanye ng’a amatuko nigo arabe abere na obotuko obomo na obotuko obwo mbokoba nomosunte; na nigo rirabe rituko nyuma ataraiborwa.",
                "5.": "Na rigereria, erio eng’enang’enia neoroke ere enyia, eyio onde atanya korora; naboigo aya nabe ekiorokererio ase more.",
                "6.": "Na manya ng’a aya tari onsi, mbibeo ebirage na amakumia igoro.",
                "7.": "Erio neike engaki ekero morakumie na goichana na kogwa inse.",
                "8.": "Na neike engaki eria onde bwensi arabe okwegena omwana o Nyasae ase ere nanyore obogima bwa kare na kare.",
                "9.": "Rigereria Omonene nigo anchigete, ase omomaraika oye, ng’a inchiche erinde imbatebie amang’ana aya, nigo anchigete ng’a inyare kobana amang’ana aya ase more; agantebia ng’a rera ase abanto aba koangama, na koba ang’e ase chinchera chio Omonene.",
                "10.": "Na bono ase engencho inde omolamani, na nabatebirie amang’ana onsi Omonene anchigete, na asengencho yobokong’u mamincha yaino, nigo mogechirie na nigo morigetie gonsiria, na gonseria korwa egati yaino.",
                "11.": "Imoigwe amang’ana ane ase engencho ya aya nimbe igoro yenyasi y’omochi oyo erinde nario moraigwe nakomanya ekina kia Nyasae ekio kebaganyete ase engencho yebibe biaino, erinde nario moranyare koangama.",
                "12.": "Naboigo momanye ogocha kwa Yeso Kristo, omwana o’Nyasae, Tata oigoro na ense, omotongi bwebinto bionsi korwa omochakano; na boigo komanya ebirage bioogocha kwaye, ase okogania ng’a monyare komwegena ase erieta riaye.",
                "13.": "Na onye mokwegena ase erieta riaye imoangame ebibe biaino, na ase ayio imonyore okwaberwa kwebibe ase obuya bwaye.",
                "14.": "Naende rigereria nabaeire ekerage kende ekerage giogokwa kwaye.",
                "15.": "Ekeene ere nakwe erinde nario ogotoreka korache ase okoreta okobokigwa kw’abakure, erinde nario abanto bararetwe ase obosio bw’Omonene.",
                "16.": "Amakweri aya nabe akoreta okobokigwa na gokonya abanto bonsi korwa ase ogokwa ogotang’ani – – na amakweri yekemoika ase abanto bonsi agacha asengencho yokogwa gwa Adamu akanachwa korwa ase obosio bw’Omonene, nigo kobarire buna ogokwa, aya onsi nigo akoreta ebinto biekemobere na ase ebinto biekemoika.",
                "17.": "Rigereria okobokigwa kwa Kristo gogakonya abanto, na kobareta ase obosio bw’Omonene.",
                "18.": "Na aya narete okoangama, ng’a oria onde bwensi oraangame oyio takorutwa ase omorero; korende oria otaangametie nabe okorutwa ase omorero na naende amakweri yekemoika neirane ase bare, amakweri akabere, na nigo baranachwe buna ebinto bibwate obochenu.",
                "19.": "Inwe angama ekiagera momanyete ebinto ebi aseigo nigo morachandeke inwe abanyene na gocha ase ekina na koretwa ase amakweri akabere.",
                "20.": "Buna nabatebia igoro yegekone kende kiogokwa kwaye, ase amatuko ayio nakwe, na erioba nigo rirabe omosunte na tirikorokia oborabu bwaye ase more; naboigo ase omotienyi na ching’enang’eni; erio borabu mbokoba aroro ase ense eye, nonya nekero agochaka gochandeka gokwa korende ase egeka kia amatuko atato, nabe okoboka naende korwa ase amakweri.",
                "21.": "Asengaki eyio nabe okoreta omoika na chinkoba nchibe chikomesa ase engaki yechinse chitari inke, erio ense ebe egotengecha; na ebitare bire inse ase ense naigoro ase ense erio mbibe bikonyia na kobuneka.",
                "22.": "Mbitandoke arakabere, na mbibe bikoba nebimao botambe, na konyorekana bire ebing’ese ase ense engima, onsi igoro na inse na ase ense.",
                "23.": "Na omoondoko nobe omonene na ebitunwa ebinge mbigwe, na koba buna omweya, na chinsemo chinde chire omweya nchibe chikoba ebitunwa, bibwate obotambe obonene.",
                "24.": "Erio chinchera chinene nchisareke na emechie emenene emenge nebe egosareka.",
                "25.": "Chimbera chinyinge inchigoke, na inchisokie abakwete korwa asechire; na abachenu abange mbaoroke ase abanto abange.",
                "26.": "Rigereria omomaraika akaba ogontebia; ng’a chinkoba nchibeo na okomesa ase engaki yechinsa chitari inke.",
                "27.": "Erio agantebia ng’a buna chinkoba chigendererete na okomesa na emetengecho, na ekero ekio bigendererete omosunte nobe ase engaki ya amatuko atato.",
                "28.": "Erio abanto mbarore amange amanene kobua aya, na komanya ng’a ebinto ebi goika bibe ase ense engima, na kende tigegokwanwa ase abategenwa egati ya abana bamwanyabanto.",
                "29.": "Naboigo onde bwonsi oregene nabe ogokonyeka, na oria otegeneti ekina egechenu nkebe igoro yaye; na onye bakogambigwa nigo barabe bereteire ekina ase bare.",
                "30.": "Inyora inwe abaminto ng’a onde bwensi orasire nigo arasire bweka omonyene; na oria ogokora ebibe, nigo agokora ase bweka omonyene, aseigo rora nigo abasibore; naboigo mwaborigwe mworokie inwe mweka, rigereria Nyasae obaeire obong’aini na obakorire abasibore.",
                "31.": "Na obaeire ase more ng’a mobe mokomanya obuya korwa ase ebibe, na obaeire ase more ng’a monyare gochora obogima gose amakweri; na nigo morakore amaya na koretwa ase ayare amaya; gose gokora amabe, na nigo morabe mokoba ase ebibe."
            },
            "15": {
                "1.": "Na bono abaminto nabatebirie ng’a gotatiga mwaangamire chinyomba chiaino nchisoe ase ogosareka.",
                "2.": "Gotatiga mwangamire abakungu baino mbarere ase amatuko abo aria bakogonkia; erio imoganie gotama na timokonyora aase mogotamera; aseigo obobe nobwabo baria bare morito ekiagera barobwo nigo barabe abarito gotama; aseigo mbagwe inse na imbasoe ase ogosira.",
                "3.": "Okoragererigwa kobe ase abanto ba Nephi gotatiga bangamire ekero bararore ebikone ebi namakumia aya araorokigwe ase bare na nigo barabe abachore baye, abanto ba Nephi nabwe asusurete, ase amatuko abo yebibe akaba okobasusura ase engencho abanchete.",
                "4.": "Korende rigereria abaminto, Abalamani nigo abagechete asengencho ya amakoro abo bagandererete ase ebibe, na asengencho yebibe bia abaise. Na ogotoreka gokabachera ase engencho yokoranderigwa na abanephi; na ase engencho eye Omonene akamenta amatuko abo.",
                "5.": "Na nigo intagete momanye ng’a chinsemo chinyinge nigo bagokora amang’ana abo na nigo bagotara ase Omonene na komokorera ase okoyarenda amachiko aye na ebina biaye koreng’ana namachiko Amusa.",
                "6.": "Ekeene nabatebirie chinsemo chinyinge ase ogokora aya na nigo bachandegete okorigia obong’aini moroberio otaiyo ng’a nario barabarete abamwabo ase okoinyora obong’aini bw’ekeene aseigo mbareo abange bagocha nakomenteka botambe.",
                "7.": "Na rigereria imomanyete, na koba kirori ase are, buna abange bagocha ase obong’aini bw’ekeene, na komanya obwerori bwabanto na okogechia kwa abaise, na kobareta kwegena amariko amachenu, obobani bwa ababani, boria borikire obwe bwabaraete goika ase okwegena ase Omonene, na ase okoangama na koreta ogoonchoka ase enkoro yabo.",
                "8.": "Aseigo buna abange bachete, mwamanyire ng’a nigo more abakong’u ase okwegena, na ase ebinto biria babegetwe koba abasibore.",
                "9.": "Na manya ng’a batindekire ebioge biabo biesegi, na bakaba bakwoboa kobimokia ekiagera bamanyete ng’a nigo barakore ebibe; rora nigo boboete gokora ebibe – – ekiagera nigo barabaise kobugwa na goitwa na ababisa babo na tibakoimokia ebioge biabo mamincha yabo, na aya nigo akoregete ase okwegena kwabo ase Kristo.",
                "10.": "Na bono, asengencho yogotenena kwabo ase okwegena ase ebinto biabo baganeti na ase engencho eye Omonene nabasesenie na komenta amatuko abo –",
                "11.": "Nababa bakogwa ase ogotegena, Omonene namente amatuko abo, goika engaki eike eria abatata bakwanete, naboigo ase omobani Zenos, na ababani bande abange igoro yokoborigwa ase abaminto Abalamani, naende ase obong’aini bwekeene.",
                "12.": "Nabatebirie ng’a ase amatuko yomoerio chiira chi’Omonene nchimenteke ase abaminto, abalamani mbabe bakorwa ase emechando eyio baranyore, erio imbabe bakogenda aria naria ase obosio bwense, nakorigigwa na goitwa nagosiarerwa ase ense engima, nabatabwati aase bagotamera, Omonene narore amabera ase bare.",
                "13.": "Na aya nigo are koreng’ana nobobani ng’a imbabe bakoretwa ase obong’aini, obwo bore obong’ani bw’omotoria, na oyore omorisia Omonene na obwekeene, na kobarwa egati yeching’ondi chiaye.",
                "14.": "Aseigo nabatebiri, nigo erabe buya ase bare kobua ase more onye timokoangama.",
                "15.": "Rigereria nabwate emeremo emenene yabeire ekworokigwa ase more, ase baria baonchoranire ase ogotegena asengencho ye chingencho chia abaise na mwarorire ng’a tibanya goonchoranwa ase ogotegena naende.",
                "16.": "Aseigo otebire Omonene ng’a: Tingotiga kobasiria korende ninkore aya ekere kie’chisemi chiane nebe bo, otebire Omonene: ng’a mbabe bakoirana naende ase inde otebire Omonene.",
                "17.": "Otebire Omonene igoro ya Abanephi: ng’a onye tibakoangama na gokora okobua kwane nimbe inkobasaria, ase engencho yebibe biabo ase ogotatenena ase emeremo yane emenene naborogetie; na buna Omonene are moyo aya goika abe."
            },
            "16": {
                "1.": "Na bono erio egaika engaki abange bakoigwa amang’ana a’Musa ase Abalamani aria akwanete korwa ase enyasi yomochie. Na buna abange banchete amang’ana aye bagachaka komorigia Nephi; na ekero bamonyora bakabiorokia ebibe biabo ase are, natibabianga bare nomoyo ng’a babatiswe ase Omonene.",
                "2.": "Na buna bangete amang’ana a’Samuel; na koruta amagena ase are korwa ase enyasi, naboigo abande bakaruta chinsara ase are korende omoika nigo orenge nere, erio tibanyara komoaka amagena n’echinsara.",
                "3.": "Na ekero barora ng’a tibari komoaka, abange bakanyara kwegena amang’ana aye na koirana gochia ase Nephi kobatiswa.",
                "4.": "Rigereria Nephi nigo arenge kobatisa na korandia okorera ng’a okoangama ase abanto okoorokia ebikore na amakumia ase egati ya abanto nario baramanye ng’a Kristo nache bwango –",
                "5.": "Nakobatebia ebinto biranyare gocha gocha, erinde nario baramanye na koinyora ekero kiogocha ng’a mbatebetigwe ng’a begene; erio buna abange begenete amang’ana a Samuel bakagenda ase bare erinde banyore ebatiso erio bagacha ase okoangama na koorokia ebibe.",
                "6.": "Korende abange babo tibegena amang’ana a Samuel; erio ekero barora ng’a tibari komoaka amagena nakomorasa chinsara, bakamotebia omonene obo ng’a: bwata omonto oyo omosibe ekiagera nare kerecha; na asengencho yechinguru chiekerecha chire ime yaye aseigo titori konyara komoaka amagena na komorasa chinsara, moire na komosiba na koba are nere.",
                "7.": "Erio buna bagania komobwata akeruta inse korwa ase enyasi eria, na agatama korwa ense eria yabo goika ase ense yaye na agachaka korandia na kobana ase abanto.",
                "8.": "Rigereria kanya taraigwa amange igoro ya Abanephi; na aya nigo arenge ogokonya ase abanto.",
                "9.": "Na erio ekaera emiaka emerongo etano netato na etano nomo ya obogambi bwa abanachi ebina ase abanto ba Nephi.",
                "10.": "Erio boigo ekaera emia emerongo etano netato na etano nebere abogambi bwa abanachi ebina, ase abanto abange bagatigara bare ase obworo, na ensemo ende ekomokorera Nyasae.",
                "11.": "Echi nachio chingencho chiarenge ekero kiomwaka ogatano nagatato igoro ase emerengo etano netato bwobogambi bwa abanchi ebina.",
                "12.": "Na nigo ogoetana kwarenge ogoke ase abanto gotatiga abanto babete bakoba abakong’u ase ebibe, na gokora aria amabe mamincha ya amachiko a Nyasae, ase omwaka ogotano na gatato na oyokianda bw’okogamba kwa abanachi ebina.",
                "13.": "Erio ekero kiomwaka okiadna ase obogambi bwabanachi ebina, emereng’anio nigo yabete ekorugwa ase abanto, na ebikone, na amang’ana ya babani akaba agoikoranigwa.",
                "14.": "Na amaraika akaoroka ase abanto, abanto abang’aini, na akarwa amang’ana amaya ayomogoko; erio amariko agachaka goikerana.",
                "15.": "Erio abanto bagachaka gokong’ia chinkoro chiabo, onsi nigo arenge ase chinsemo chiabo, bonsi Abanephi na Abalamani na bagatigari bare ase chinguru chiabo na ase obong’ani bwabo, nagoteba ng’a:",
                "16.": "Ebinto gete nigo bakagerete koba ebichenu; nigo tomanyete ng’a aya onsi aya amanene na amakumia tagoeta, aria akwanetwe.",
                "17.": "Erio bagachaka kweboria na korengereria egati yabo bagoteba ng’a:",
                "18.": "Teri ngencho ng’a Kristo nache; onye ekoba bo, na nabe omwana o’Nyasae, Tata oigoro nanche, buna yakwanetwe, ninki gekogera atari kweorokia ere bweka ase tore na ase baria barabe ime ya Yerusalemu?",
                "19.": "Ninki gekogera atare kweorokia ere omonyene ase ense eye naboigo ase ense ya Yerusalemu?",
                "20.": "Korende twamanyire ng’a aya nayobworo, aria twabeire tokoegwa na abatata, ase ogotokora tonyare kwegena aria amanene na ayogokumia ayio arabe agoeta, korende tari ase tore, korende ase chinse chiare, chinse chiria totamanyeti; na nigo baratorende batamanyeti, na titokoba birori amo namaiso aito ng’a nayekeene.",
                "21.": "Na nigo bare abogokora amabe, nagokora amakoro amabe batamanyeti, ayio aranyare gotokora koba abasomba ba amang’ana abo, na kobarigereria gotworokia ring’ana; na nigo baratobeke koba abatotamanyetie onye tokwebeka ase bare, ase amatuko yobogima bwaito.",
                "22.": "Na ebinto ebinge abanto bakaba bakobirengereria ase chinkoro chiabo, ayio ayabosa; na nigo babete bagochandeka korwa ase Saitani nakobakora koba abanyabibe botambe; akaba ogotara na gotangasa chinkuma ase ense eria ng’a nario arakong’ie chinkoro chia abanto mamincha yaria arenge amaya na mamincha yaria arabe agocha.",
                "23.": "Na ebikone na amakumia aria arwetwe ase abanto b’Omonene, na ebikone ebinge bakorete, Saitani akaba okoira kera enkoro ase ense eria yonsi.",
                "24.": "Erio emiaka ikomi na kianda ase obogambi bwa abanachi ebina ase abanto ba Nephi.",
                "25.": "Na erio egetabu kia Helamani gekaba gekoera, koreng’ana namang’ana a Helamani na abana baye."
            }
        }
    },
    "3-ne": {
        "meta": {
            "slug": "3-ne",
            "name": "Egetabu Kia Nephi Ya Gatato",
            "chapterWord": "Egesieri"
        },
        "chapters": {
            "1": {
                "intro": "Na Helamani nigo arenge omwana o Helamani oyorenge omwana o Alima, orenge oyobwegesaku kia Nephi, oria orwete Yerusalemu ase omwaka bweritang’ani bw’obagambi bwa Zedekia omorwoti o Yuda.",
                "1.": "Erio egaika emiaka emerongo kianda noyomo ekaera na nigo orenge omwaka bw’amagana ane korwa Lehi ayetiga Yerusalem na oyo nigo orenge omwaka ekero Lakoneusi are omonachi ebina omonene na omogambi bwense eria.",
                "2.": "Erio Nephi, omwana o Helamani akang’anya korwa Zarahemula, nakomoa omwana oye Nephi chisemi, oyorenge omwana oye omotangi, igoro yechibao chie chifetha na amang’ana aria agachire ase obobisi korwa ase okong’anya kwa Lehi korwa Yerusalemu.",
                "3.": "Erio akayetiga ense eyio, nakogenda ase monto atamanyeti, erio omwana oye Nephi akagacha amang’ana aye, amang’ana ya abanto aba.",
                "4.": "Erio ekero kiomwaka bwemorongo kianda nebere, obobani bwa ababani bogachaka goikerana, erio ebirage bigachaka kororekana ebinene, na ebikone kworokigwa abanto.",
                "5.": "Korende mbarengeo abange batebete ng’a engaki yaetire ekero aya agoikerana, aria akwanetwe na omobani Samuel omolamani.",
                "6.": "Erio bagachaka kogokera abamwabo na goteba ng’a: Engaki yaetire na amang’ana a’Samuel tagoikerana; aseigo omogoko oino igoro ye ebinto ebi mbosa.",
                "7.": "Erio bakabeka chinkuma ase ense eyio engima; na abanto baria begenete bagachaka kogechigwa ng’a ebinto biria biakwanetwe mbigocha.",
                "8.": "Korende bakaba bakoganya ase rituko riria na obotuko boria, na rituko eri nigo rirabe buna rituko erimo koreng’ana buna oborabu mbwarengeo, erinde nario baramanye ng’a okwegena kwabo tikori okwabosa.",
                "9.": "Erio egaika engaki abanyabibe bagochora rituko ng’a bonsi baria begenete ase amang’ana aya baitwe gotatiga ekerage giakorekanire keria kiarwetwe na omobani Samuel.",
                "10.": "Erio egaika engaki ekero Nephi, omwana o Nephi akorora obworo bwa abanto aba omoyo oye nigobete nobororo mono.",
                "11.": "Erio akaimoka nakogenda gotung’ama inse, na korera mono ase Nyasae oye ase engencho ya abanto aba baria barenge ang’e gosirigwa asengencho yokwegena amorokererio ya abaise babo.",
                "12.": "Erio akaba okorera ase rituko rigima ase Omonene erio eriogi ri’Omonene rigacha ase inde rigoteba.",
                "13.": "Gororokia omotwe oo na kabe nomoyo omuya; rora ensa yaikire na ase obotuko obo ekerage nkeorokigwe na mambia erinde inchiche ase ense, koborokia ase ense ng’a ning’ikeranie onsi aria naete ababani bakwane.",
                "14.": "Rigereria nigo nachire inche bweka, erinde ing’ikeranie onsi aria namanyetie abanto korwa omochakano bwense, na gokora okobua gwa Tata na Omwana ekiagera omobere one. Rigereria ensa yaikire, na ase obotuko obo ekerage goika keorokigwe.",
                "15.": "Erio egaika engaki amang’ana aria ase Nephi agoikerana, buna akwanetwe, buna erioba rikorimeria gesunte ngekoba aroro, erio abanto bagacha gokumia ekiagera obotuko bwachete na gesunte nkiaba.",
                "16.": "Na barengeo abange betegenete amang’ana ya ababani; abwe bagwete inse bakaba buna baria bakure, ekiagera bamanyete ng’a okoroberia babegete ase baria begenete ababani gwasarekire, ekiagera ekerage keria kiarwetwe ng’ang’e igaa kere.",
                "17.": "Erio bagachaka komanya ng’a Omwana o Nyasae ng’ang’e are aoroke; ase obuya, abanto bonsi ase ense engima korwa bosoongo gochia mocha naboigo korwa irianyi gochia sugusu, bakaba bagokumia mono ekagera bakagwa inse.",
                "18.": "Mbamanyete ng’a ababani mbakwanete igoro yamang’ana aya ase emiaka emenge, na ebirage ebi biarwetwe nigo biarenge ang’e; erio bagachaka kwoboa asengencho yebibe biabo na ogotegena.",
                "19.": "Erio omosunte toba aroro obotuko obwe obogima, korende oborabu bwarengeo nigo bwarenge buna mobaso gati; erio erioba rigatongia mambia naende koreng’ana buna ribanire rikore erio bakamanya ng’a eri nerituko riria omotoria akoiborwa, asengencho yebikone biabete bikoorokigwa.",
                "20.": "Erio ebinto bionsi bikarorekana, koreng’ana nering’ana riababani.",
                "21.": "Erio egaika engaki eng’enang’enia ekaoroka enyia, koreng’ana na amang’ana.",
                "22.": "Erio oborimo bogachaka gocha ase egati ya abanto ba Saitani, ase ogokong’ia chinkoro chiabo, nakobatebia ng’a tibancha amang’ana aria baigwete na korora yebikone; korende gotenena ase oborimo obo na kobang’aina abanto gwancha korende bakaba bakwegena ase Omonene.",
                "23.": "Erio egaika engaki nephi akogenda egati ya abanto abange na kobabatisa ebatiso yokoangama, abwo ase abange banyarete okwaberwa kwebibe erio naende abanto bagachaka koba nomorembe ase ense.",
                "24.": "Erio koamererania tikwaba aroro gotatiga abake bachagete korandia na korigiarigia amariko gotaka komanya ng’a amachiko a Musa tari na ngencho naende. Asengencho eye bakarora bobe ase ogotaigwa amariko.",
                "25.": "Erio bwango bakaba naende bagwancha na bagatantanigwa nobobe boria barenge ime ekiagera batebetigwe ng’a amachiko a Musa konya taraikeranigwa, aseigo goika aikeranigwe ase kera aase; nonya negetone tigegosira goika kiaikeranigwe; ase omwaka oyo bakaretwa ase obong’aini bw’obobe bwabo erio bakaba bakoorokia obobe bwabo.",
                "26.": "Omwaka bwemerongo kianda na ebere ekoera, amang’ana amaya akaretwa ase abanto asengencho ye bikone biabete bigokoreka koreng’ana namang’ana ya ababani abachenu.",
                "27.": "Erio egaika engaki omwaka bwemerongo kianda netato yomorembe, gotatiga abaibi ba Gadianton, abwe bamenyete ase ebitunwa na abwo bairete ense eyio; okobua kwabo nigo kwarenge ase bare na aase abo ng’a abanto tibababua; Aseigo bagakora ogoita okonge, na kobasiria abanto abange.",
                "28.": "Erio ekero kiomwaka bwemenongo kianda nene bagachaka komenta mono, ase engencho barengeo abasaria abange ase Abanephi baria batigarete ase ense eyio.",
                "29.": "Na erio oborori bokaba bokomenteka egati ya abalamani; na imbabwate abana abwo babete bagokina ase emiaka na bakaba betenenerete na koirwa amo na Bazorami, ase oborimo bwabo na amang’ana abo yoborimo erinde banyare gosoa ase abaibi aba ba Gadiantoni.",
                "30.": "Erio Abalamani bagachandwa naende boigoigo okwogena kwabo gogachaka koirana inse amo noboikeranu bwabo asengencho yobonyaka bwabo bwekegori ekio."
            },
            "2": {},
            "3": {},
            "4": {},
            "5": {},
            "6": {},
            "7": {},
            "8": {
                "1.": "Erio ekaba egoika koreng’ana namang’ana aito, na tokomanya ng’a amang’ana aya nayekeene, nigo arenge omonto omochenu ogachete amang’ana aya – – ekeene aya akanyara gokora ebikone ase erieta riaye Yeso; na onde tarenge otare gokora ebikone ase erieta ria Yeso –",
                "2.": "Erio egaika, omonto oyo takora komocha konde gwonsi ekero are komanya engaki yaito, ekero emiaka emerongo etato ekaba egoeta.",
                "3.": "Erio abanto bakaba bagotegerera na korora ebirage biria biarwetwe na omobani Samuel omolamani, ase engaki enke omosunte nobe ase egeka kiamatuko atato ase ense eria.",
                "4.": "Erio ogotegena gokaba aroro na okwemurungania ase abanto, erio ebikone ebinge bikaorokigwa.",
                "5.": "Erio ekero kiomwaka ogatato na oyokane, ase omotienyi omotang’ani, ase rituko riakane ase omotienyi oyo, erio ritaturi rigacha ritana kororekana ase ense eria.",
                "6.": "Na boigo gokaba ogokumia okonene ase omotengecho; na chinkoba chinene echio chianyegeretie ense engima buna chiria chitagete gwatanana ense eye.",
                "7.": "Na chikabao chinkoba chiokomesa okonene, echio chitanya kororekana nakomanyekena ime ase ense eyio yonsi.",
                "8.": "Na omochie o Zarahemila okaba okoyia omorero.",
                "9.": "Na omochi o Moroni okaba okorimera inse ase chindiba chi’enyancha, na abamenyi bonsi bamenyete aroro bakaba bakorimera.",
                "10.": "Na amaroba akabekwa igoro ase omochie o Moroni erinde igaria aase y’omochie oria ebitunua binyare koba aroro bire ebinene.",
                "11.": "Na gokaba ogosareka okonene ase ense eria ya sugusu.",
                "12.": "Korende rigereria, gokoba ogosareka na okobe mono ase ense ya irianyi; korende rigereria, obosio bwonsi bwense bogaonchorwa, kw’omotengecho na omoubera na chinkoba na okomesa okonene ase ense engima;",
                "13.": "Na chinchera chinene chikabuneka; na chipara chingiya chigasareka, na aase agaya akaba na amaoromomo.",
                "14.": "Na emechie emenene ekarimeria na emenge ekaba ekoyia, na emenge egatengecha goika chinyomba chinene chikagwa inse, na obomenyo bogasareka, na aase abwo agatigara are bosa.",
                "15.": "Na emechie yarengeo yatigarete; korende ogosareka nigo kwarenge, na abange mbarengeo baitetwe.",
                "16.": "Na mbarengeo bairetwe eroro na ase bachiete onde tamanyeti, gotatiga bamanyete ng’a mbairetwe ase eroro.",
                "17.": "Na ense yonsi egasareka mono asengencho yechinkoba na emetengecho emenene na okomesa okonene.",
                "18.": "Rigereria ebitare nigo biatandogete ara kabere, bikabuneka kera aase ense, na bikaba bikonyorekana ebisamunye, na ase ogotandoka okonene igabwe ase ense eyio.",
                "19.": "Erio ekero chinkoba na okomesa, na emeubera, na emetengecho yense yaera – – ekaira egeka giechinsa isato; eyio yatebekanete na abande ng’a chinsa echio nigo chiarenge chinene na ebinto ebi bionsi nigo biakorekanete ase chinsa isato – – erio omosunto okaba ase ense.",
                "20.": "Erio egesunte gekaba ekenene ase obosio bwense, na abamenyi barengeo konya bataragwa bakaba bakoigwa omosunte oyio.",
                "21.": "Erio oborabu mbwaba aroro ase engencho yomosunte nonya netaya, gose ebitaya, gose omorero gotatiga chinko chinyomo, erio oborabu tibwaba nonya ng’ake;",
                "22.": "Na oborabu bonde tibwaroreka gose omorero gose erioba gose omotienyi, gose ching’enang’enia, aseigo gekaba egesunte ekenene mono ase ense.",
                "23.": "Erio ekero egesunte ekio kiaira chinsa isato borabu botaiyo; erio okorera okonene gokaba ase abanto bonsi, ase engencho yomosunte oyo na ogosareka gwachete ase bare.",
                "24.": "Aase ande bakaba bakorera nagoteba ng’a: O onye ndiria twaangamete rituko eri ritaracha, kanga abaminto mbakonyeka kanga abaminto mbakonyeka kanga tibayierete ase omochie oria omonene o Zarahemla.",
                "25.": "Aase ande bakaigwa bakorera, nagoteba ng’a: O onye ndiria twaigete koangama emechando eye etaracha bono, na kanga Titwabaitete ababani na kobaseria, kanga abababa na abaiseke baito na abana mbakonyeka na gotatindekwa ase omochie oria omonene Moroniha. Na obobe mbware koba obonene."
            },
            "9": {},
            "10": {},
            "11": {
                "intro": "Yeso Kristo akeorokia bweka omonyene ase abanto ba Nephi, erio buna omoganda ochete amo ase obonge, na akaborokereria; na ase obong’aini obo akeorokia ere omonyene ase bare.",
                "1.": "Erio omoganda okaba ogocha amo, ang’e na ekalu eyio yarenge ase ense eria entenenku; na bagakumia na goichana oyomo ase oyomo, na kera oyomo kworokia oyonde keria gia korekanete.",
                "2.": "Na nigo bare gokwana igoro ya Yeso oyo Kristo, oria korwa ase are ebikone biaorogetigwe igoro yogokwa kwaye.",
                "3.": "Erio egaika engaki ekero bagokwana oyomo ase oyomo, bakaigwa eriogi rikorwa igoro; bakarigereria na tibamanya engencho yeriogi; na tiriarenge eriogi ritindi, gose rinene gotatiga rike erio riachete ase bare na kobakuna, na aase tari atigarete ase omobere atakunetwe; bagakunwa nonya ngoika ase enkoro, na ekagera chinkoro chiabo chigasambeka.",
                "4.": "Erio naende bakaigwa eriogi na tibarimanya.",
                "5.": "Naende eriagatato bakaigwa eriogi na bakaigora amato abo koigwa, na amaiso abo nigo arenge are ase eriogi erio; bakaba bakorigereria bokong’u igoro, korwa aroro eriogi rigacha.",
                "6.": "Rora eriagatato bakamanya eriogi riria baigwete; erio rigateba ng’a:",
                "7.": "Rigereria Omwana one onwanchwa oyio ingokirie nere, ime ase are nabakirwe erieta riane – – moigwere.",
                "8.": "Erio ekera baigwa bakarigereria igoro naende; na bakarora omonto ogoika korwa igoro na nigo esogete eganchwa endabu; erio agacha na agatenena egati yabo; na kera eriso ase omoganda oria rikamorigereria, na tibaba nanguru gokwana nemenwa yabo, barabwo ase barabwo, na tibakumia nakomanya bagakaga ng’a nomomaraika oigoro obaorokeire.",
                "9.": "Erio egaika engaki akoimokia okoboko kwaye nagokwana ase abanto nagoteba ng’a:",
                "10.": "Rigereria inche ninche Yeso Kristo oria ababani bare goteba orache ase ense.",
                "11.": "Na rigereria inche nomobaso na obogima bwense; na nanyure egekombe keria ekeroro Tata ang’ete; a namobakire Tata inyimogetie ebibe biense, ebio nachandegete ase okobua kw’Omonene ase ebinto bionsi korwa omochakano.",
                "12.": "Erio ekero Yeso akora gokwana omoganda bwonsi okagwa inse ekiagera bainyore ng’a amang’ana aya nakwanetwe ase bare ng’a Krito neorokie ase bare ataragenda igoro.",
                "13.": "Erio egaika engaki Omonene agokwana nagoteba ng’a:",
                "14.": "Imoka na inchwo ase inde, erinde onyare koyabeka amagoko ao igoro yane, erinde monyare koigwa ebimao biemesumari ase amaboko ane na amagoro ane, nario moramanye ng’a nigo inde Nyasae o Israel na Nyasae bwense engima, na nabeire ingoitwa ase engencho yebibe biense.",
                "15.": "Erio omoganda okagenda ase are nakobeka amaboko abo ase ebimao biria, na bakaba bakoigwa ebimao biria biarenge ase amaboko na amagoro aye, na nigo bare kogenda oyomo ase oyomo goika bonsi bakaera, erio bakarora namaiso abo na koigwa namaboko abo, aseigo bakamanya ekeene na korika amang’ana aya, ng’a ere nere oria origetwe na ababani, baria barache.",
                "16.": "Erio ekero bagenda nakorora boka abanyene, bakarera bonsi nagoteba ng’a:",
                "17.": "Hosana! Ribakwe erieta ria Nyasae ore igoro mono na erio inkagwa inse ya amagoro a’Yeso, na inkamosasima.",
                "18.": "Erio egaika engaki agokwana ase Nephi (na erio Nephi nigo arenge ase egati y’omoganda) na akamochika erinde anyare gocha.",
                "19.": "Na Nephi akaimoka na kogenda ase are, na akabeka amaru inse ase Omonene na konyunyunta amagoro aye.",
                "20.": "Naende Omonene akamochiko atenene. Erio agatenena na kogenda ase are.",
                "21.": "Na Omonene akomotebia nakoeire chinguru kobatisa abanto aba naende ekero inkogenda igoro.",
                "22.": "Naende Omonene akarangeria Abanete, na akabatebia nabarobwo boigo; naboigo akabaa chinguru chiokobatisa. Erio akabatebia ng’a: ase obong’aini obo goika mobatise; na koamererania tikoba egati yaino.",
                "23.": "Ekeene nabatebirie, onde bwensi oraangame ase Omonwa oye na gwancha kobatiswa ase erieta riane, na igoro ase oyo omong’aini imobe mokobatiswa – – Rigereria, goika mogende na gotenena ime ase amache, na ase erieta riane imobe mokobabatisa.",
                "24.": "Na bono rigereria, aya naro amang’ana morabe mokoyateba, kobarangeria ase amarieta mogoteba:",
                "25.": "Ase okobua oko ing’eire na Yeso Kristo, nakobatisire ase erieta ria Tata na eri’Omwana na Omoika Omochenu. Amina.",
                "26.": "Naende monyare kobaineka ase amache, na korwa ase amache naende.",
                "27.": "Na ekero aya aerire mobe mokobatiswa ase erieta riane; naende rigereria ekeene nabatebirie ng’a Tata, na Omwana, na Omoika Omochenu nigo bare abamo; na nigo inde ime ya Tata, na Tata ime yane, naboigo Tata nainche nigo tore abamo.",
                "28.": "Na koreng’ana buna nabeire inkobachika goika mobe mokobatisa, na koamererania tikoba egati yaino, buna konya; naboigo koamererania tikoba igoro ya amorokererio ane, buna kanya are.",
                "29.": "Korende ekeene, ekeene nabatobirie onde bwensi ore nomoika bwokoenena ere tari oyone korende ere nobwekerecha, oyore ise bw’obong’anereria, na nigo agokinia chinkoro chia abanto ase okoba n’obororo, inwe ase inwe.",
                "30.": "Rigereria, aya tari amorokererio ane, gokinia chinkoro chia abanto koba nobororo mamincha yaino ase inwe; korende aya naro amorokererio ane, ng’a amang’ana anga buna aya atugutwe are.",
                "31.": "Rigererie, ekeene, ekeene nabatebirie, goika indwe amorokererio ane ase more.",
                "32.": "Na aya naro amorokererio ane, na namorokererio Tata ang’ete; na nigo inkorwa amang’ana a Tata, na Tata nigo akorwa amang’ana ane na Omoika Omochenu nigo okorwa amang’ana igoro ya Tata nainche; na nigo inkorwa aria Tata achigete ase abanto, kera aase, koangama na konyegena.",
                "33.": "Na onde bwonsi oregene ime yane, na kobatiswa, ere nakonyeke; na barobwo imbaboire obonda bwa Nyasae.",
                "34.": "Na onde bwensi otegeneti ime yane, na otabatisiri, imbabe bakogambigwa.",
                "35.": "Ekeene ekeene, nabatebirie ng’a aya naro amarokererio ane, na nigo inyarusetie ase Tata na onde bwensi onyegenete bwegenire ase Tata boigo; na ase are Tata namworokie amange igoro yane, ekiagera nigo aramotarere amo nomorero na Omoika Omochenu.",
                "36.": "Na erio Tata naorokie amang’ana igoro yane na Omoika Omochenu nooroki amang’ana ase are igoro ya Tata amo nainche, ekiagera Tata amo nainche, na Omoika Omochenu nigo tore amo.",
                "37.": "Naende nabatebirie ng’a goika moangame, naboigo koba buna omwana omoke, na kobatiswa ase erieta riane, nabo erabe timokonyora amang’ana aya.",
                "38.": "Naende nabatebirie, goika moangame na kobatiswa ase erieta riane na koba buna omwana omoke, gose timokonyora obomenyo ase obonda bwa Nyasae.",
                "39.": "Ekeene, ekeene, nabatebirie, ng’a aya naro amorokererio ane, na oyoraagache igoro y’egetare kiane oagachire igoro ya amang’ana aya, na ebiita bia chanamu tibikonyara gatanga.",
                "40.": "Na onde bwensi orayatebe amang’ana anga buna aya na koyaikerania ase amorokererio ane, naboigo ogocha kwobobe, na Taagachirie ase igoro y’egetare; korende nigo aagachete igoro ase oboroso bwa amaroba, na ibiita biobobe nigo bigoire rioka konyora aya ekero omogoko ogocha na embeo ekogusa ase bire.",
                "41.": "Aseigo genda goika ase abanto aba, na koyateba amang’ana aya nabeire inkoyakwana, goika engaki y’omoerio."
            },
            "12": {
                "1.": "Erio egaika engaki ekero Yeso akora gokwana amang’ana ase Nephi, na baria kanya barangerigwe, (na omobaro obo baria barangeretigwe na konyora chinguru na okobua kobatisa, nigo barende ikomi nababere) na rigereria akarambora okoboko kwaye ase omoganda, na gokwana ase bare ogoteba: Imosesenigwe kamorayaigwe amang’ana yaba ikomi nababere aba nachorire korwa, egati yaino kobaranderia na koba abasomba baino; na ase bare nabaire chinguru kobabatisa inwe amo namache; na ekero mwabatisirwe na amache, rigereria nimbabatise ase omorero n’Omoika Omochenu; aseigo imosesenigwe onye mokonyegena na kobatiswa, na nyuma ya amang’ana aya ng’amondore nakomanya ing’a nindeo.",
                "2.": "Naende mbasesengiwe barobwe abaregene ase amang’ana aino ase engencho yagoteba ng’a mwandorire, na mwamanyire ng’a nindeo. Mbasesenigwe abaregene ase amang’ana aino, na gocha inse ase oboitongo na kobatiswa, ekiagera barabwo mbatarerwe n’omorero na Omoika Omochenu, na mbanyore okwaberwa kwebibe.",
                "3.": "Basesenigwe abare abataka ase emioyo na abagocha ase inde, ekiagera oboonda bwaigoro nobwabo.",
                "4.": "Naende basesenigwe bonsi abakorera egekogera mbabe bakoremigwa.",
                "5.": "Basesenigwe abare n’obororo, ekiagera barobwo mbayeire ense.",
                "6.": "Basesenigwe bonsi abare nerang’o na enchara y’aboronge ekiagera barobwo mbaichorwe n’Omoika Omochenu.",
                "7.": "Basesenigwe abare na amabera, ekiagera inabarorerwe amabera.",
                "8.": "Basesenigwe bonsi abare nemioyo emiya, ekiagera barobwo ing’a bamorore Nyasae.",
                "9.": "Basesenigwe bonsi abare n’omorembe, ekiagera ing’a barokwe abana ba Nyasae.",
                "10.": "Na basesenigwe bonsi abagochandwa ase engencho yerieta riane, ing’a baborore obonda bwa igoro.",
                "11.": "Naende mwasesenigwe inwe ekero abanto bakobateba bobe na kobachanda, na gokwana chingencho chinyinge chiobobe mamincha yaino ase okong’ainereria, ase engencho yane;",
                "12.": "Inamobe n’omogoko omonene mono, na nigo eng’eria yaino ere enene igoro; aseigo nonya nababani mbachandetwe baria barenge ekero giaetire.",
                "13.": "Ekeene, ekeene, nabatebirie, nabarure erinde mobe omonyo bwense; korende onye omonyo ogosiria obwansu bwaye inee ing’ai ense erarusie omonyo? Omonyo oyio nigo orabe oyobosa, na nigo oratugutwe na abanto banyare koyotacha.",
                "14.": "Ekeene, ekeene, nabatebirie, nabarure koba omogaso bw’abanto aba. Omochi ore ase egetunwa tokonyara kobiseka.",
                "15.": "Rigereria, inee omonto nabisie oborabu bwetaya yaye inse ase egetonga? Gose gotuba etaya, na nigo eruete oborabu ase bonsi abare ase enyomba:",
                "16.": "Aseigo tiga oborabu bwaino bomese ase abanto aba, erinde nario bararore emeremo yaino emiya na komotogia iso oino oigoro.",
                "17.": "Timorengereria ng’a nigo nachire gosaria amachiko gose ababani, tincheti ase ogosaria korende goikerania;",
                "18.": "Ekeene nabatebirie ng’a nonya negetone tigesira korwa ase amachiko, korende ime yane nigo abeire agoikeranigwa.",
                "19.": "Rigereria nabaeire amachiko atata; ng’a monyare kwegena ime yane, na igoro ya amang’ana aya goika moangame ebibe biaino, nagocha ase inde more nomoyo obunegete omoika omoitongo. Rigereria, imobwate amachiko are obosio bwaino na amachiko aikeranigwe.",
                "20.": "Aseigo inchwo ase inde monyare gotoreka; ekeene nabatebirie, ng’a gotatiga moyarende amachiko ane, aria nabachikire bono, na timokoba na kina kende gionsi ase ogosoa igoro.",
                "21.": "Imwaigwete iyatebetwe kare na nigo erikire ase more ng’a timoita, na oyoraite nabe inse yekina kia Nyasae.",
                "22.": "Korende nabatebire, ng’a onde bwonsi orabe nobororo ase oyomwabo oyo nasoe ase ekina. Na onde bwensi orabe okoroka oyomwabo omokayayu nabe okobekwa ase abagaka; na onde bwensi oratebe ng’a oyo omoriri nemegwenere oyo omorero.",
                "23.": "Aseigo, onye mogocha ase inde, gose oyoraganie gocha ase inde, na oinyore oyomino nagochire igoro yao –",
                "24.": "Mochiere oyomino ritang’ani erinde monyare kobwatana noyomino, erinde omanye gocha ase inde kore nomoyo bwonsi, na inche ninkoire.",
                "25.": "Ancherana nobobe obwe ekero more nere, kero kende nabe ogokobwata na, gokobeka ase echera.",
                "26.": "Ekeene ekeene, nabatebirie goika imokorwa ime onye timogoakana ase ensa eria. Inee ekero more echera imonyare goakana kende? Ekeene ekeene nabatebirie tekoba.",
                "27.": "Imwaigwete yatebetwe ase baria bakare ng’a timotomana;",
                "28.": "Korende inche nabatebirie ng’a onde bwonsi orarigererie omokungu ase okogania gwogotomana nere, otomanire ase enkoro yaye.",
                "29.": "Rigereria nabaeire ogochika, ng’a timoa ribaga ebinto binga ebi gosoa ase chinkoro.",
                "30.": "Nigo ere buya mwange inwe mweka ebinto ebi, nario moraire omosaraba oino, aya atabetie bo nigo morarutwe chehanamu.",
                "31.": "Nerikire, ng’a onde bwensi oraserie mokaye tiga amoe rirube riogoseria.",
                "32.": "Ekeene, ekeene, nabatebirie ng’a onde bwonsi oraserie mokaye etari ase obotamani, namobeke ase ogotomana; na onde bwonsi oramonywome oria oseririe okorire ebibe.",
                "33.": "Na iyarigetwe, ng’a timogenderera gokwana oborimo, korende kora amaya ase Omonene;",
                "34.": "Korende ekeene, ekeene, nabatebirie, timogenderera ase aya onsi; gose igoro ekiagera nigo kere ekerogo kia Nyasae;",
                "35.": "Gose ase ense, ekiagera noo akobekerera amagoro aye;",
                "36.": "Gose kogenderera ase omotwe, ekiagera timokonyara gokora etukia eyemo koba emwamu gose endabu;",
                "37.": "Korende tiga enkwana yaino ebe aya ee’ase ee, gose yaya ase yaya; aseigo kende gionsi gegocha kobua aya nekiebibe.",
                "38.": "Na rigereria, nigo erikire ng’a, eriso ase eriso, na erino ase erino;",
                "39.": "Korende Nabatebirie, ng’a timogotanga ebibe, korende onde bwonsi oragoake ase emembo y’okorio naboigo moe eyokobee.",
                "40.": "Na onye omonto ogokoura egoti yao mamincha yogochika na koyeira moe nesati nero.",
                "41.": "Na onde bwonsi orabe ogokobetereria kogenda orogendo rwemaeri eyemo, genda nere mara kabere.",
                "42.": "Moe oria okoboria, ase ore, noria ogogokobesa tibwanga.",
                "43.": "Rigereria nigo yarigetwe ng’a mwanche omosani oo na omegeche omobisa oo;",
                "44.": "Kerende inche nabatebire ng’a baanche ababisa, na kobasesenia, nabaria bakobaragereria bakorere amaya, nabaria babagechete basabere amo na baria bakobachecheria na kobachanda;",
                "45.": "Erinde nario morabe abana baiso oigoro; ekiagera nere okobeka omobaso kobara a ase obobe na ase amaya.",
                "46.": "Aseigo ebinto biria biarenge engaki enkoro ebio biarenge inse yogochika ime aseinde bionsi biaikeranigwe.",
                "47.": "Aya akare aetire, na onsi bono akorirwe amayia.",
                "48.": "Aseigo nigo inganetie mobe abaikeranu buna inche, gose buna Tata ore igoro are omochenu."
            },
            "13": {
                "1.": "Ekeene, ekeene, nabatebirie nigo nabaganeirie monyare gokora amaya ase abataka; korende renda timwerokia obuya bwaino ase abanto babarore; kero kende timogotwara eng’eria yaino igaria igoro ase Tata.",
                "2.": "Aseigo ekero mokweng’ata timobugia ebitureri ase more, buna abang’ainereria bagokora ase chinchera, ng’a nario barabe nobonene bwa abanto. Ekeene nabatebirie, mbabwate eng’eria yabo.",
                "3.": "Korende ekero mokorwa esadaka okoboko kwao okobee tikomanya egio okoboko okorio gogokora;",
                "4.": "Tiga okorwa kwaino kobe okwabobisi; na Tata oino oria okorora bobisi ere omonyene nabaakane maiso marore.",
                "5.": "Na ekero mogosaba timokora buna abang’ainereria, ekiagera banchete gosaba, bateneine ase chisunagogi na ebinuchi biechinchera, ng’a nario bararorwe nabanto. Ekeene nabatebirie mbare neng’eria yabo.",
                "6.": "Korende inwe ekero mogosaba soa ase are bobisi ime yenyomba yao na gogwasiekire ebisieri, saba ase Tata oria ore bobisi; na iso oino oria okorora bobisi nabe ogogoakana eng’eria yao maiso marore.",
                "7.": "Na ekero mogosaba timoiranerera amang’ana abosa buna abanyabibe, ekiagera bakagete ng’a mbaigugwe ase ogokwana kwabo okonge.",
                "8.": "Aseigo timoba buna barobwo bare, ekiagera iso oino ore igoro namanyete keria moganetie motaramoboria.",
                "9.": "Ase engencho eye saba ng’a Tata oito ore igoro, erieta riao ribakwe.",
                "10.": "Okobua kwao gokoreke ase ense buna gwakorekanete aria igoro.",
                "11.": "Na twabere chisira chiaito, buna tokobabera abanyasira baito.",
                "12.": "Na otorusie ase amatemwa, na tototiga tosoe ase ebibe.",
                "13.": "Ekiagera obonene nobwao ne chinguru nechiao kare na kare. Amina.",
                "14.": "Na ekero morabere abanto ogosaria kwabo naboigo iso oino ore igoro na babere ogosaria kwaino.",
                "15.": "Na onye timokwabera abanto ogosaria kwabo naboigo iso oino ore igoro takobabera obobe bwaino.",
                "16.": "Nonya naboigo ekero mokweng’ata timoba buna abang’ainereria, bare amasio yoborimo, ekiagera bakonyiria amasio abo ng’a nario bararorwe ng’a mbeng’atete. Ekeene nabatebirie mbabwate eng’eria yabo.",
                "17.": "Korende inwe ekero mokweng’ata eake amaguta emetwe yaino na sibia amasio;",
                "18.": "Erinde monyare kororekana ng’a mweng’atete, korende mweorokie ase iso oino, oria ore obobisi, nabaakane eng’eria yaino maiso marore.",
                "19.": "Timwegachera enibo yaino ase ense, aria ase obobosu boranyare gosaria, na abaibi baranyare kobuna na koiba.",
                "20.": "Korende gacha enibo yaino igoro, ase obobosu botanyare gosaria, na ase abaibi batanyare kobuna na koiba.",
                "21.": "Ekiagera ase enibo yaino ere na emioyo yaino ere.",
                "22.": "Oborabu bwomobere namaiso; onye eriso riao rere erimo, omobere Oo bwensi nigo orabe noborabu.",
                "23.": "Korende onye eriso riao rire eriebibe omobere oo bwonsi nigo orabe oyobwomusunte. Onye oborabu boria bore ime yao bokoba omosunte inee inaki omosunte oyo orabe omonene!",
                "24.": "Monto tari orakorere abanene babere; nigo barageche oyomo na gwancha oyonde, gose kobwatana noyonde na gochecheria oyonde ase timokonyara gokorera Nyasae na birecha.",
                "25.": "Erio ekero Yeso akora gokwa akabangereria baria ikomi nababere ababete ogochora, nagoteba ase bare ng’a: Moinyore amang’ana aya nakwanire. Ekiagera ninu rachorine monyare korandia enchiri eye. Aseigo timorengereria obogima bwaino, ekimorarie gose ekimoranywe gose ekimoresoke, na emebere yaino. Inee obogima tibori obonene kobua endagera na omobere kobua chianga?",
                "26.": "Rigereria chinyoni chiaigoro tichiri gosimeka gose kogesa gose gosangereria kobeka ase ebiage; korende Tata oino oigoro achiragerie. Inee timori abanene gochibua?",
                "27.": "Inee ning’o ore ase more oraire ebirengererio nakomenta ase aase aamo na kobeka ase obong’aini.",
                "28.": "Inee ninki gekogera mokobeka ebirengererio ase obobosu? Na manya ng’a amabanchore y’omogondo engencho agokina; tari gotonga, gose gosokia;",
                "29.": "Na nigo inkobatebia naende ng’a nonya Solomoni ase obonene bwaye bwonsi, tabete buna aya.",
                "30.": "Aseigo, Onye Nyasae ogosoka obonyansi, obwo boreo bono, na mambia borutwe ase omorero, nabo arabe okobasoka nainwe, onye timokoba abanto bokwegena ogoke.",
                "31.": "Aseigo tiga koba nekerengererio kende na goteba ng’a inkereki togocha koria? gose inkereki togocha konywa? gose ing’ai toranyare gwesoka korwa?",
                "32.": "Ekiagera iso oino oigoro namanyete ing’a imore n’okogania kwebinto ebi bionsi.",
                "33.": "Korende borigie oborwoti bwa’Nyasae ritang’ani na oboikeranu bwaye, na kera egento nkebe gekomenteka ase ore.",
                "34.": "Timoba nakerengererio igoro ya mambia, ekiagera mambia nebe ekweroberia yoka. Ekiagera ogoisaneka kwerituko nigo kore ase obobe."
            },
            "14": {
                "1.": "Na bono egaika engaki ekero yeso akorire gokwana amang’ana aya agaonchoka naende ase omoganda, na gokwana ase bare naende nagoteba ng’a: Ekeene, ekeene nabatebirie, timogambia, erinde nario motache kogambigwa.",
                "2.": "Na manya ng’a kende gionsi mokonacha nakio maranacherwe; na keria mokorengera nakio morache korengerwa.",
                "3.": "Na ninki gekogera mokorigereria ekeogoto kere ase amaiso y’oyomino, korende otaramanya omokorogoto ore ase erisa riao?",
                "4.": "Gose inaki oranyare kobora ase oyomino: Tiga indusie ekeogoto kere ase eriso riao – – na rigereria, omokorogoto nigo ore ase eriso riao?",
                "5.": "Inwe abang’ainererie, karerusia omokorogoto ritang’ani ore ase amaiso aino; nario moranyare korigereria buya na korusia ekeogoto kere ase eriso rioyomino.",
                "6.": "Na timoa ekere egechunu ase chisese, gose chiruru ase chinyoni, erinde chinyare gochitiringa na amagoro abo, na nagonchoka naende na kobakobesa.",
                "7.": "Saba inamoegwe; rigia inamonyore; tura inamoigorerwe.",
                "8.": "Ere oria okoboria nkonyora are; na ere oria okorigia nkonyora are; na oria ogotura nkoigorerwa are.",
                "9.": "Inee monto ki erinde omwana oye aramosabe omogati amoe rigena?",
                "10.": "Gose onye ogosaba enswe amoe eng’iti?",
                "11.": "Onye imore abanyabibe, momanya buna mokoa abana baino ebiegwa ebiya, inee inaki erabe ase Tata oino ore igoro arabe okorwa ebinto ebiya ase baria bakomosaba?",
                "12.": "Aseigo ebinto bionsi moraganie abanto babe bakobakorera bakorere boigo nainwe, ekiagera oko nogochika na obobani.",
                "13.": "Soa inwe ase egeita ekegote; ekiagera egeita ekegare na enchera engare nigo ekoraa gochia ase ogosaria, ase abakoyegenda.",
                "14.": "Ase engecho egeita ekenyerere na enchera engote nero ekoraa gochia ase obogima, na nabake abakoyesoa.",
                "15.": "Erende namababani y’oborimo, baria bagocha ase more beboetie amarionya y’eching’ondi korende ime yabo nigo bare chinyang’au.",
                "16.": "Imobamanye ase amatunda abo. Inee abanto kogesa bare ebigara bire namagwa gose omoko ore namaara?",
                "17.": "Naboigo kera omote omuya nigo ogosokia amatunda amaya; korende omote omobe nigo okoreta amatunda amabe.",
                "18.": "Omote omuya tori koreta amatuma amabe, gose omote omobe tokoreta amatunda amaya.",
                "19.": "Kera omote oria otari kwama amatunda amaya nigo okobutorwa, na kobekwa ime ase omonero.",
                "20.": "Aseigo, ase amatunda abo imobe mokobamanya.",
                "21.": "Tari bonsi baria bagoteba ng’a Omonene, Omonene baranyare gosoa asee oborworiti bwa igoro; korende oria ogokora koreng’ana nokobua gwa Tata ore igoro.",
                "22.": "Abange mbantebie rituko riria ng’a: Omonene, Omonene, ntotabanete ase erieta riao, na ase erieta riao togaseria ebirecha, na ase erieta riao togakora amakumia amange?",
                "23.": "Nainche nimbairanerie imbore ng’a timbamanyeti karwe ase inde; inwe aba abakori ebibe.",
                "24.": "Aseigo onde bwensi orabe okoigwa aya onsi nakwanire na koyakora nimobwekanie omonto omong’aini oria oagachete enyomba yaye ase egetare.",
                "25.": "Na embura enene egacha na omogoko omonene na emoubera na okagwera enyomba; na tiyagwa, naboigo ekeba ekonyorekana igoro ase egetare.",
                "26.": "Na onde bwense orabe okoyaigwa amang’ana aya ane na tayakorena nigo arareng’anigwe omonto omoriri, oagachete enyomba yaye ase amaraba –",
                "27.": "Erio embura egacha ere nomogoko, na omoubera omonene ase enyomba; na ekaba ekogwa, na amanene nigo yabete ekogwa."
            },
            "15": {
                "1.": "Na bono egaika engaki ekero Yeso agokora enkwana yaye erio akaba okorigereria ase omoganda, nakobatebia ng’a: Rigereria mwaigure ebinto bionsi nabeire nkoborokereria intaragenda ase Tata; aseigo onde bwonsi orainyore amang’ana aya ane na koyakorera, ere nimbe inkomoimokereria igoro ase rituko ri’omoerio.",
                "2.": "Erio ekero Yeso akora amang’ana aya akamanya ng’a egati yabo mbareo abaichanete, nagokumia ase keria kerabe igoro yogochika kwa Musa; ekiagera tibaigwete enkwana eria yebinto ebikoro biaetire, na ebinto bionsi biabeire ebiyia.",
                "3.": "Erio akabatebia ng’a: Timokumia ekiagera nateba ng’a ayakare aetire, na kera egento kiabeire ekeiyia.",
                "4.": "Rigereria nabatebirie ng’a amachiko aikeranigwe aria onsi aetwe Musa.",
                "5.": "Rigereria, ninche oria orwete amachiko, na ninche nariete eira ase abanto bane ba’Israel; aseigo, amachiko ime yane aikeranigwe, ekiagera nigo nachire ase ogoikerania amachiko; aseigo aikire ase akoerera.",
                "6.": "Rigereria tinsaretie ababani, ekiagera amange ataikeranetie ime yane, ekeene nabatebirie, nabe onsi agoikeranigwa.",
                "7.": "Na asengenche natebete ng’a ebiakare biaetire tincheti gosaria keria giakwanetwe igoro yebinto bigocha.",
                "8.": "Korende rigereria, obobwatani bwonsi boria nabegete ase bare tibwanya goikerana, korende ogochika koria kwarwetwe ase Musa kwaereire aseinde.",
                "9.": "Rigereria, inche ninche ogochika, na omobaso. Rigereria ase inde, na reremereria goika omoerio na imonyare komenya; ekiagera ere oria oraremererie goika omoerio nimoe obogima bwa kare na kare.",
                "10.": "Rigereria nabaeire amachiko; aseigo yarende amachiko aya ane. Ekiagera oko nakwa ogochika na ababani, ekiagera ekeene nigo are gokwanwa igoro yane.",
                "11.": "Na erio egaika engaki ekero Yeso akwanire amang’ana aya, akwanete ase baria ikomi na babere baria kanya abeire ogochora:",
                "12.": "Inwe nabatomwa bane; na nigo more omobaso ase abanto aba abwo bare abatigari benyomba ya Joseph.",
                "13.": "Na bono rigereria obo nabwe oboremo borabe obomenyo bwaino; na Tata obeire okobaa inwe.",
                "14.": "Na ngaki teri Tata anya kong’a ogochika erinde inyare kobatebia abaminto ba Yerusalemu.",
                "15.": "Gose ngaki teri Tata anya gonchika ng’a imbe inkobatebia igoro ya ebisaku binde bi’enyomba ya Israel, abwo Nyasae Tata araete kogenda isiko y’ense eria.",
                "16.": "Aya naro Nyasae Tata abete ogonchika, erinde inyare kobatebia barabwo.",
                "17.": "Ching’ondi chinde nimbwate echio chitari ase riicho eri; nachirochio nimbe ingochireta naboigo mbabe bakoigwa eriogi riane; na riicho erimo ndibeo rire nomorisia oyomo.",
                "18.": "Na bono, asengencho y’obogesogono bwabo na ogotegena nagotaigwa ring’ana riane; aseigo nigo nachigetwe timbaisa gokwana igoro ya Tata igoro y’ebinto ebi ase bare.",
                "19.": "Korende, ekeene, nigo inkobatebia ng’a Tata obeire ogonchika, na nigo inkobayatebia, ng’a nigo twatananekanete korwa ase bare ase engencho yebibe biabo; na nasengencho y’obobe bwabo egerete batabamanyetie.",
                "20.": "Na ekeene, nabatebirie naende ng’a ebisaku bibwate ise ao ao korwa ase bare; na nase engencho yebibe biabo nakio batabamanyeretie.",
                "21.": "Naende ekeene nabatebirie ng’a inwe ninwe baria natebete: chingondi chinde imbwate tichiri ase riicho eri; naboigo goiko imbarete nabarobwo, na imbabe bakoigwa eriogi riane; naboigo imbabe riicho erimo, rire nomorisia oyomo.",
                "22.": "Na tibabete bakonyigwa ekiagera barabwo baganetie ng’a abe ase abanto be bisaku; aseigo bakanga konyigwa erinde nario abanto bebisaku baranyare gwancha ase okoigwa okorandia kwabo.",
                "23.": "Na tibabete bakonyigwa ekero natebete ng’a banyare koigwa eriogi riane; naboigo bakaba tibari bakonyigwa ng’a kero kende nario abanto bebisaku – – baraigwe erio gi riane – – ng’a timba inkweorokia ase bare gotatiga goetera ase Omoika Omochenu.",
                "24.": "Korende rigereria, inwe mwensi mwaigure eriogi riane, nakondora; na inwe neching’ondi chiane, na mwabarirwe ase abanto baria Tata abete okong’a."
            },
            "16": {
                "1.": "Ekeene, ekeene, nabatebirie ng’a nimbwate ching’ondi chinde chitari echiense eye natari ase ense ya Yerusalemu, nonya nase chinse chietanaine ang’e na Yerusalemu echio nabeire inkoranderia.",
                "2.": "Naboigo aba ingokwana igoro yabo mbaria bataraba bakoigwa eriogi riane; gose kweorokia inche bweka ase bare.",
                "3.": "Korende nanyorire ogochika korwa ase Tata ng’a imbe nkogenda ase bare, erinde banyare kobogoria eriogi riane, na kobarwa ase ching’ondi chiane, erinde banyare koba riicho erimo na omorisia oyomo; aseigo nkogenda inde kweorokia ase bare.",
                "4.": "Na nabachikire monyare korika enkwana eye nyuma ekero nachiire, onye ekoba bo ase abanto bane ba Yerusalemu, nabarigie banyigure nakondora tibari nokoboria ase Tata ase erieta riane, erinde banyare konyora obong’aini bwaino goetera ase Omoika Omochenu, naboigo ase ebisaku binde ebio bitamanyeti igoro yabo enkwana eye morabe mokorika ebe ekogachwa ekiagera nebe ekworokigwa ase abanto bebisaku, na goetera ase ogoichorwa kwabo, abatigari boroiboro rwabo, abwo barabe bagosiarerekana ase obosio bwense ase engencho yebibe na ogotegena kwabo, mbabe bakoretwa ase obong’aini na gosoigwa ase chisemi chiane oyore omoboria obo.",
                "5.": "Na nimbe inkobasangereria korwa ase chinsemo inye chiense; naboigo imbe ingoikerania obobwatani boria Tata arosetie nabonsi abanto benyomba ya Israel.",
                "6.": "Basesenigwe abanto bebisaku, ase okwegena kwabo ase inde, na ase Omoika Omochenu, oria obatebetie igoro yane na Tata.",
                "7.": "Rigereria ase engencho y’okwegena ime yane otebire Tata, na asengencho y’ogotegena kwaino, O inwe enyomba ya Israel, ase amatuko agocha ekeene ngosoe ase abanto bebisaku, abwo ebinto ebi bionsi biranyare korokigwa ase bare.",
                "8.": "Korende okoragererigwa otebire Tata, ase baria abategenwa ase abanto bebisaku – – tari ase ogotatenena kwabo kwagerete bagacha igaa ase ense eye, na babatananire abanto benyomba ya Israel; na abanto bane abwo bare abenyomba ya Israel baserigwe korwa ase bare, na babekirwe ase amagoro abo.",
                "9.": "Na ase engencho y’amabera atata ase abanto bebisaku na ekina ki’Omonene ase enyomba ya Israel, ekeene ekeene nabatebirie, ng’a nyuma ya amang’ana aya onsi, na korwa abanto bane abwo bare enyomba ya Israel goitwa, na gochandwa, na gosirigwa, na goserigwa korwa egati yabo na kogechwa nabwo, na koba ogochaywa na abanyamang’ana ase bare –",
                "10.": "Na bono ochikere Tata ng’a imbe ingokwana ase more: Ng’a ase rituko riria ekero abanto bebisaku barakore ebibe mamincha y’enchiri yane, na kweorora ase chinkoro chiabo, goetania ense yonsi, na ase abanto bonsi bense yonsi naboigo mbabe bagoichorwa na kera engencho y’oborimo na obong’ainereria, na oboenenu, na chingencho chionsi chiogwekora, na oboiti na ogwetang’anania, na abagenki, na okogechia kwa bobisi; onye bakora aya onsi, na kwanga oboikeranu bwenchiri yane rigereria otebire Tata, ng’a nimbe inkoreta oboikeranu bwenchili korwa ase bare.",
                "11.": "Nainche nimbe inkoinyora okobwatana kwane nabegete ase abanto, O inwe enyomba ya Israel na nindete enchiri yane ase bare.",
                "12.": "Na nimbe inkoborokia inwe abanto benyomba ya Israel, ng’a Abayunani tibakoba nechunguru ase more; korende nimbe inkoinyora obobwatati bwane ase more, O inwe enyomba ya Israel, inamobe mogosoa ase obong’aini ase oboisaneku bwenchiri.",
                "13.": "Korende onye Abayunani bakoangama nakoirana ase inde, otebire Tata ng’a, rigereria mbabe bakobarwa ase abanto bane, O inwe enyomba ya Israel.",
                "14.": "Naende tinkobatiga abanto bane, abwo bare enyomba ya Israel, kogenda ase bare, na kobachanda otebire Tata.",
                "15.": "Korende onye tibakoirana ase inde, nakoigwa eriogi riane, nimbe inkobatiga, nimbatige O enyomba ya Israeli, erinde banyare kogenda ase bare, na kobabeka inse, na imbabe buna omonyo otabwati obwansu bwaye, na nigo erabe bosa ase ogotugutwa isiko, na gotiringwa namagoro ane, O enyomba ya Israeli.",
                "16.": "Ekeene, ekeene, nabatebirie ng’a Omonene nigo anchigete – – ng’a inyare koa abanto aba obomenyo bwabo.",
                "17.": "Na amang’ana y’omobani Isaya naikeranigwe, aria agoteba:",
                "18.": "Abarendi baino imbaimokie eriogi igoro; ase erio amo bonsi imbabe bagotera, ekiagera barobwo mbarore eriso ase eriso ekero Omonene ararete Zayoni Naende.",
                "19.": "Kabe nomogoko na tera more amo, nakoira chinsemo chia Yerusalemu; ekiagera Omonene nabaremie abanto baye, obeire okoboria Yerusalemu.",
                "20.": "Omonene obekire okoboko kwaye ogochenu ase kera eriso rie chinse chionsi; na chinsemo chionsi chiense nchinyore ogotoreka kwa Nyasae."
            },
            "17": {
                "1.": "Erio ekero Yeso akora gokwana akarigereria goetanana naende ase omoganda, na akabatebia ng’a: Rigereria ensa yane yaikire.",
                "2.": "Nigo ingoteba ng’a nigo more aboro, motanyare koigwa amang’ana ane onsi aria nachigetwe natata gokwana ase more engaki eye.",
                "3.": "Aseigo gende chika chiaino na koinyora amangana onsi nakwanire, na nakoboria Tata, ase erieta riane, erinde monyare komanya, na korengereria igoro ya mambia, na ninchiche naende ase more.",
                "4.": "Korende bono nkogenda inde ase Tata na boigo kweorokia ase ching’ondi chinsiru chia Israel, tibasireti se Tata namanyete ase abairete.",
                "5.": "Erio agaika engaki ekero Yeso akora gokwana, akayorigereria omoganda naende, na rigereria nigo barenge baichire namariga na bakaba bakomorigereria bokong’u bare nokogania gwokomoboria erinde anyare koba nabarobwo ase engaki ende enke.",
                "6.": "Naboigo akabatebia ng’a: Rigereria, ime yane naichoirwe namabera ase more.",
                "7.": "Inee onde nare egati yaino ore omorwaire? Morete, inee more nekerema egati yaino gose omouko gose abakogotaru gose abachandeku, gose abare na “ukoma,” gose baria bare emetino, gose baria bachandegete ingencho ende yonsi? Barete nainche nimbe inkobagwenia, ekiagera nimbwate amabera ase more;",
                "8.": "Nigo ndegereretie ng’a onye naba inkoborokia keria naorogetie ase abamino igaria Yerusalemu, ekiagera narorire ng’a okwegena kwaino nokonene kongwenerete imbabwenie.",
                "9.": "Erio egaika engaki ekoro akora gokwana omoganda bwonsi ase omoyo oyomo bakagenda nabarwaire babo na ebirema, emeuko, emetino, na bonsi baria bachandegete ngencho ende yonsi; na akaba okobagwenia buna bagocha ase are.",
                "10.": "Naboigo bagakora bo onsi baria bagwenetigwe na bonsi bari barenge buya, bakagwa ase inse amagoro aye nakomosasima; ase obonge buna bachete abande bakanyunyunta amagoro aye; naboigo bagakora amagoro aya akaba are buna amache ase amariga abo.",
                "11.": "Erio egaika engaki agochika ng’a abana babo abake baretwe.",
                "12.": "Erio bakareta abana babo abake nakobabeka ase are ang’e, bamoetanaine erio Yeso agatenena egati yabo; na omoganda okarwa ribaga goika bonsi bakaretwa ase are.",
                "13.": "Erio ekero bonsi baretwa, Yeso agatenena ase egati yabo nagochika omoganda banyare gotung’ama inse ase obonyonsi.",
                "14.": "Erio ekero batung’ama ase obonyansi, Yeso akaba okorera bweka, na goteba ng’a Tata nigo inchandire ase engencho yebibe biabanto benyomba ya Israel.",
                "15.": "Erio ekero akwana amang’ana aya naboigo nere agatung’ama inse; rigereria akaba ogosaba ase Tata na ebinto asabete tibikonyareka korikwa, na omoganda oria obete okomoigwa okagacha amang’ana.",
                "16.": "Na nyuma ase aya, amang’ana aya akarikwa: N’ga amaiso atanya korora gose koigwa, aseigo nigo biarenge ebinto biogokumia na ebiomoichano Yeso abete ogokwana ase Tata;",
                "17.": "Na romeme ronde tirori rorakwane, gose korikwa na monto onde bwensi, gose enkoro yomonto bwanchete ebinto ebi biamakumia na ebinene Yeso abete ogokwana, na onde tari oramanye omogoko oria otochorete engaki eyio twaigwete ogotosabera ase Tata.",
                "18.": "Erio ekero Yeso akora gosaba ase Tata akaimoka; korende omogoko okoba Omonene ase omoganda oria abwate.",
                "19.": "Erio Yeso agakwana na kobatebia baimoke korwa igaria ase barenge batung’amete.",
                "20.": "Erio bakaimoka, naboigo akabatebia ng’a; mosesenigwe ekiagera mwegenire, na bono rora omogoko one nigo oichire.",
                "21.": "Erio ekero akwana amang’ana aya akarera, na omoganda okarika amang’ana aya, erio akabaira abana abake babo, oyomo ase oyomo na kobasesenia, nakobasabera ase Tata.",
                "22.": "Naboigo ekero akora gokora aya akaba okorera naende;",
                "23.": "Naende agakwana ase omoganda, na koyotebia ng’a: Rigereria abana aba abake.",
                "24.": "Na ekero bagania korigereria amaiso abo akarigereria igoro, na bakarora igoro eigoire, naboigo bakarora amaraika agoika korwa igoro buna aria are ase obogati bw’omorero; erio bagaika inse nagoetana abana baria abake, naboigo bagaetananwa nomorero; erio amaraika akaba akobaorokereria.",
                "25.": "Na omoganda oria oroche nakoigwa okogacha amang’ana aya na bakamanya ng’a amang’ana abo nigo are ayekeene na ayoboronge ekiagera baroche nakoigwa kera omonto bweka omonyene na omobaro obo nigo barenge chiribu ibere na amang’ana atano; nabo mbarengeo abakungu na abana."
            },
            "18": {
                "1.": "Erio egaika engaki ekero Yeso akobachika aborokigwa baye koreta omogati na edivai ase are.",
                "2.": "Erio ekero bagenda kwoyia omogati na edivai, akayochika omoganda erinde oikaranse inse boka abanyene.",
                "3.": "Erio ekero aborokigwa bagacha bare namache na edivai, akayobogoria omogati na koyosamunyora, erio akoyosesenia; na akabaa aborokigwa akabachika banyare koyoria.",
                "4.": "Na ekero baria na koigota, akabachika kobaa omoganda bwonsi.",
                "5.": "Erio ekero omoganda oria nagoisaneka, okabatebia aborokigwa ng’a: Rigereria oyomo oino nabe ogochorwa egati yaino na ase ere nimoe chinguru chiogosamunyora omogati na kobaa abanto bekanisa yane ase baria barabatiswe ase erieta riane.",
                "6.": "Na aya goika moinyore gokora bo, buna nabeire ngokora, na gosamunyora omogati na koyosesenia na kobaa inwe mokore bo.",
                "7.": "Na amang’ana aya nigo morakore ase okonginyora omobere one nabeire nkoboorokia. Na nebe kirori ase Tata ng’a botambe mong’inyorete. Na kamorakore bo imonyore Omoika Omochenu komenya nainwe.",
                "8.": "Erio ekero akora gokwana amang’ana aya akabachika aborokigwa baye kobogoria edivai ere ase egekombe na koyenywa, naboigo bae omoganda konywa.",
                "9.": "Erio bagakora bo, nakonywa goika bagaisaneka; na boigo bakaa omoganda oria, bakanywa na goisaneka.",
                "10.": "Erio ekero aborokigwa bakora bo, Yeso akabatebia ng’a: Mosesenigwe ase aya onsi mwakorire, ekiagera aya nogoikerania amachiko ane na aya nigo are kirori ase Tata ng’a imore nomoyo gakora aria nabachikire.",
                "11.": "Aseigo mobe mokoyakora aya kera engaki ase baria baangamire na kobatiswa ase erieta riane; na monyare gokora bo ase okoyainyora amanyinga ane aitegete ase more, erinde monyare koba birori ase Tata ng’a imong’inyorete botembe. Na onye mokonginyora botambe imoyonyore omoika one koba amo nainwe.",
                "12.": "Na nabaeire ogochika ng’a mobe mokoyakora aya. Na onye mokoyakora aya botambe, mwasesenigwe, ekiagera inwe mwaagachirwe ase egetare kiane.",
                "13.": "Korende onde bwensi orakore goetania aya gose amake ase aya oyio taagachetie ase egetare kiane, korende nigo aagachete ase amaroba na ekero embura egocha na emegoko na embeo eguse, nebe ekogwa, na ebiita bia chanamu nigo birabe bigoire kobaira.",
                "14.": "Aseigo mwasesenigwe onye mokoyarenda amachiko ane, aria Tata achigete ng’a inyare kobaa.",
                "15.": "Ekeene, ekeene, nabatebirie goika monyare korenda nagosaba botambe, ekiagera nabo moratemwe na kerecha, nakoirwa obosibwa nere.",
                "16.": "Na buna nasaba ase more naboigo nabo ebagwenerete mosabe ase ekanisa yane, ase abanto bane baria baangamire na babatisire ase erieta riane. Rigereria inche ninche oborabu na narure omobwekano ase more.",
                "17.": "Erio ekero Yeso akwana amang’ana aya ase aborokigwa baye, agaonchoka naende ase omoganda nakoyotebia ng’a:",
                "18.": "Rigereria, ekeene, ekeene, nabatebirire goika morende nagosaba kero kende nabo morasoe ase ogotemwa; ekiagera Saitani nigo abaganetie kobaira, erinde anyare kobabonga buna engano.",
                "19.": "Aseigo goika mosabe botambe ase Tata ase erieta riane;",
                "20.": "Na kende gionsi morasabe ase erieta riane na kere egiekeene more nokwegena ng’a imokenyore ekeene ekio inamokenyore.",
                "21.": "Saba ase emechi yaino ase Tata, botambe ase erieta riane, erinde nario abakungu baino na abana baino barasesenigwe.",
                "22.": "Na rigereria goika mobe mokonyorana amo botambe; na timotanga onde bwonsi ogocha ase more ekero mokonyorana, aseigo batige bache na tari ase okobaseria;",
                "23.": "Korende mobe mokobasabera na tari ase okobaseria; na onye ekoba bo bagocha ase more goika mobasabere ase Tata ase erieta riane.",
                "24.": "Aseigo imokia etaya yaino igoro erinde enyare komesa ase ense. Rigereria inche ninche etaya y’ense eyio moranyare koimokereria igoro – – buna mwarorire ingokora. Rigereria nigo nasabire ase Tata na mwensi mwarorire na koba birori.",
                "25.": "Na mwarorire ngochika ng’a onde oino tagosira, na kanya nachikire ng’a goika moche ase inde, erinde monyare koigwa na korora; naboigo goika mokore bo ase ense; na onde bwensi orabe okobuna ogochika oko nebeke bweka ase ogotemwa.",
                "26.": "Erio ekero Yeso akora gokwana amang’ana aya, akabarigereria aborokigwa baye baria achorete, na goteba ase bare ng’a:",
                "27.": "Ekeene, ekeene, nabatebirie ng’a nimbae ogochika konde erio imbe nkogenda ase Tata erinde nario indayaikeranie amachiko ande aria ang’ete.",
                "28.": "Rigereria oko nakwo ogochika nabaeire, ng’a timobaisa gotanga monto onde koria omobere one omanyete na amanyinga ore nebibe, ekero morabe mokworokereria:",
                "29.": "Aseigo onde bwensi orarie na konywa atari omoronge bwenacheire ekina ase omoyo oye; aseigo onye momanyete ng’a omonto nomonyabibe na nigo atagete koria nakonywa, momokanie.",
                "30.": "Aseigo timomoseria korwa ase more, aseigo mworokie na mosabere ase Tata, ase erieta riane; na onye okoangama na kobatiswa ase erieta riane, aseigo oyio mwamonyorire na mobe mokomworokia igoro y’omobere na amanyinga ane.",
                "31.": "Na onye takoangama timomobara ase abanto bane erinde abaise gosaria abanto bane ekiagera nimanyete ching’ondi chiane na nigo chibarire.",
                "32.": "Aseigo timomoseria korwa ase chisindagogi chiaino, gose ase mogosabera, aseigo ase aba nabwo mokworokia; ekiagera timomanyetie ekerangame na gocha ase inde ore nomoyo ore nokogania, na nimbagwenie na nigo morabe enchera yokobareta ase ogotoreka.",
                "33.": "Aseigo renda enkwana eye nabachikire ng’a timosoa ase ekina; ekiagera okoragererigwa ase oria Tata anacheire ekiana.",
                "34.": "Na nabaeire amachiko aya ase engencho yogoetana kore egati yaino. Na mwasesenigwe onye ndiria motabwati ogoetana egati yaino.",
                "35.": "Na bono nkogenda inde ase Tata, ekiagera nigo ere buya kogenda ase Tata asengencho yaino.",
                "36.": "Erio ekero Yeso akora enkwana eye akabakuna aborokigwa baye namaboko aye baria achorete, oyomo ase oyomo goika akabakora bonsi, na gokwana nabwe obakunete.",
                "37.": "Na omoganda toigwete amang’ana aria akwanete, aseigo tibarika mang’ana ande; korende aborokigwa bakarika ekiagera abaete chinguru chiokorwa Omoika Omochenu. Na nimbaorokie baria batari igaa ng’a amang’ana aya nayeekene.",
                "38.": "Erio ekero Yeso ababwatire bonsi, abwe omosunte ogacha okabatuba omoganda tibanyara komorora Yeso erio.",
                "39.": "Erio ekero batubire nerire Yeso akarwa ase bare na kogenda igoro. Na aborokigwa bakarora nakorika amang’ana aya ng’a oiranire igoro naende."
            },
            "19": {
                "1.": "Erio ekero Yeso agenda igoro, erio omoganda ogachaka korwa aroro na kera omonto akamoira omokungu oye na abana baye na koirana ase enka yaye.",
                "2.": "Na erio chikuma chikagenda ande onsi erio kegima, erio botaraira, nakoba egesunte, ng’a omoganda nomoroche Yeso na akabaorokereria, na boigo mambia nabe okweorokia ase omoganda oria.",
                "3.": "Erio obotuko obwe erio chinkuma chikagenda are igoro ya Yeso; naboigo chigaika ase abanto abange na barenge ase enamba enenene bagakora emeremo emenene obotuko boria, ng’a mambia babe aase igaria Yeso aorokerete ase omoganda.",
                "4.": "Erio ekero emambia yaika, omoganda ogacha amo, rigereria Nephi na momura omwabo oria abogetie korwa ase amakweri, ore korokwa Timotheo, na omwana oye okorokwa Jona, naboigo Mathoni, na Mathonihah, na kumeonhi, na Jeremia, na Shemnoni, na Jonasi na Zedekia, na Isana – – aba nabwo aborokigwa Yeso achorete – – erio egaika ekero bakogenda nagotenena egati y’omoganda.",
                "5.": "Rigereria omoganda nigo orenge omonene oyio obakorete gwatananeka koba emebere ikomi nebere.",
                "6.": "Na aba ikomi na babere bakaborokereria omoganda; erio amang’ana abo agakora amoganda gotungama inse na gosaba Tata ase erieta ria Yeso.",
                "7.": "Naboigo aborokigwa bagasaba ase Tata goetera ase erieta ria Tata. Erio egaika engaki bakoimoka nakoborokereria abanto.",
                "8.": "Na ekero bakora gokwana amang’ana aria Yeso akwanete – – tibasiria kende korwa ase amang’ana aria Yeso akwanete – – rigereria bagatung’ama inse na gosaba ase Tata goetera ase erieta ria Tata.",
                "9.": "Na bakaba bagosaba ase keria baganetie; na nigo baganetie ng’a Omoika Omochenu obe ogocha ase bare.",
                "10.": "Na ekero bakora gosaba bakagenda goika ase chingegu, chiamache, na omoganda okoba okobabwatia.",
                "11.": "Erio egaika engaki Nephi akogenda ime ase amache na akaba okobatiswa.",
                "12.": "Na akarwa ime ya amache na gochaka kobabatisa. Na akaba okobabatisa bonsi baria Yeso achorete.",
                "13.": "Erio egaika engaki ekero bakobatiswa bonsi na bakaba bakorwa ase amache, Omoika Omochenu okobachera, na bakaba bagoichorwa n’Omoika Omochenu na omorero.",
                "14.": "Na rigereria, bakaba bagoetananwa noborabu bonga buna omorero; na ogacha korwa igoro, na omoganda okoba kirori, na koorokia amang’ana; na amaraika korwa igoro na agachaka gokwana.",
                "15.": "Erio egaika engaki ekero amaraika akoborokereria aborokigwa, rigereria erio Yeso agacha nagotenena agati yabo nakoborokereria.",
                "16.": "Erio ekero akwana ase omoganda, na kobachika gotung’ama inse naende, naboigo aborokigwa baye bagatung’ama inse.",
                "17.": "Erio ekero batungama inse bonsi, akabachika aborokigwa baye gosaba.",
                "18.": "Erio bagachaka gosaba; na komosaba Yeso, ase okomoroka Omonene obo na Nyasae obo.",
                "19.": "Erio egaika engaki Yeso akorwa egati yabo nakogenda ase engaki enke nakogenda are korwa ase bare nakogwa inse omonyene nagoteba:",
                "20.": "Tata, mbuya mono ase okorwa Omoika Omochenu ase aba nachorire; na nase engencho begenire ime yane nakio nabachoreire korwa ase ense.",
                "21.": "Tata nagosabire onyare kobaa Omoika Omochenu ase baria baregene amang’ana abo.",
                "22.": "Tata, kwabaeire Omoika Omochenu ekiagera begenire ase inde; na kwarorire ng’a mbegenete ase inde ekiagera kwabaigure, nigo bagosaba aseinde, na nigo bagosaba ase inde asengencho inde nabwo.",
                "23.": "Na bono Tata, nasabire igoro yabo, na bonsi baria baregene amang’ana abo, ng’a begene ase inde, erinde nario indabeime yabo buna aye ore ime yane, erinde tobe egento ekemo.",
                "24.": "Erio ekero Yeso akora gosaba ase Tata, agacha ase aborokigwa baye na nigo barenge bagendererete gosaba, ase are; na tibabara amang’ana aria amange, ekiagera baetwe aria bagosaba, naboigo bakaba nokogania.",
                "25.": "Erio Yeso akaba okobasesenia buna babete bagosaba ase are na obosio bwaye bokabagokera na oborabu bw’obosio bwaye bokababarera, na nigo bwarenge oborabu buna okomesa, na chiganchwa chiaye Yeso; na oborabu boria nigo bwabuete oborabu bwonsi, nonya kende tikeri kere ekerabu ase ense kere buna oborabu boria.",
                "26.": "Erio Yeso akabatebia ng’a: Saba rioka; erio tibaba bagotiga gosaba.",
                "27.": "Akairana konwa ase bare naende na kogenda ase egeka, nagutugama inse; erio agachaka gosaba ase ise nagoteba;",
                "28.": "Tata mbuya ase ogosibia baria nachorire, ase okwegena, nabasabeire aba na barobwo baria baregene amang’ana abo erinde bacheneke ase inde, ase okwegena amang’ana abo, na buna bachenekire ase inde.",
                "29.": "Tata, tinsaberetie ense korende baria kwang’eire korwa ase ense, ase engencho, yokwegena kwabo, erinde babe bagocheneka, erinde nario barabe ime yane buna aye ore ime yane, nario torabe nobomo, erinde inyare koegwa obonene ime yabo.",
                "30.": "Erio ekero Yeso akora gokwana amang’ana aya; agacha ase abarokigwa baye, erio bakaba bagosaba mono batari gotiga, ase are; erio agaseka ase bare; erio bakaraba buna Yeso.",
                "31.": "Erio naende egaika engaki ende akogenda ase egeka egeke na gosaba ase ise.",
                "32.": "Romeme tirori rorakwane amang’ana aria asabete.",
                "33.": "Erio omoganda okaigwa nakobogoria amariko; na chinkoro chiabo chikaigorwa bakanyara komanya ase chinkoro chiabo amang’ana aria asabete.",
                "34.": "Aseigo amang’ana amanene asabete ayio batarigete, gose gwatorwa na omonto.",
                "35.": "Erio ekero yeso akora ogosaba oko akagenda ase aborokigwa baye, nakobatebia ng’a: oko nokwegena naba nakwe intanyakorora ase Abayandi, aseigo tinkoretie ebikone ase bare ase engencho y’ogotegena kwabo.",
                "36.": "Ekeene onde tari onyorire amang’ana amange buna inwe gose korora amang’ana amange buna inwe."
            },
            "20": {
                "1.": "Erio egaika engaki agochika omoganda gotiga gosaba, naboigo aborokigwa baye. Na akabachika ng’a tibaba bagotiga amasabo ase chinkoro chiabo.",
                "2.": "Na akabachika gotenana namagoro. Naboigo kegima bagatenena namagoro abo.",
                "3.": "Erio egaika engaki agosamunyorana omogati na koyosesenia, na kobaa aborokigwa baye koria.",
                "4.": "Erio ekero bakorire koria akabachika ng’a babe bagosamunyorana omogeti na kobaa omoganda.",
                "5.": "Na ekero bakora koyoa omoganda oyo naboigo akaba okobaa edivai konywa, naboigo akabachika boigo kobaa omoganda.",
                "6.": "Bono, mogati tonya koba aroro, gose edivai, koretwa amo naborokigwa gose amo nomoganda;",
                "7.": "Ekeene akabaa omogati koria, na omosabibu konywa.",
                "8.": "Erio akabatebia ng’a: Na onde bwonsi orarie omogati oyo nabe okoria omobere one ase omoyo oye; na oyokonywa edivai eye onyure amanyinga ane ase omoyo oye; na omoyo oye tokorora enchara gose erang’o korende nigo arabe oichire.",
                "9.": "Erio buna omoganda oria omogati na konywa erio kegima Omoika Omochenu ogacha ase bare, erio bakarera ase eriogi erimo na komoa obonene ase Kristo oria bonsi baroche na koigwa.",
                "10.": "Erio ekero bonsi barwa obonene ase Kristo, erio akabatebia ng’a: Bono nakorire amachiko ane aria Tata ang’ete inchike abanto aba, abwe bare abenyomba ya Israel.",
                "11.": "Inyora inakwanete ng’a ekero amang’ana aya a’Isaya agoikerana – – rigereria imoyabwate na narikire, aseigo yarigererie.",
                "12.": "Na ekeene, ekeene, nabatebirie ng’a ekero araikerane naboigo ogoikerana kweira eria Tata ariete ase abanto baye, benyomba ya Israel.",
                "13.": "Naboigo abatigari baria barabe bagosiaretereka ase obosio bwense, mbache ime korwa mocha na korwa bosongo, na korwa sugusi na korwa irianyi; na imbabe bakoretwa ase obong’aini bwa Nyasae obo, oria obaboririe.",
                "14.": "Na Tata nigo anchigete ng’a inyare kobaa ense eye, ase obomenyo bwaino.",
                "15.": "Na nabatebirie ng’a onye abanto bebisaku tibakoangama nyuma ogoseseneka gotoracha okwe baranyore, ekero babasiareire abanto bane –",
                "16.": "Erio inwe abwe more abatigari benyomba ya yakobo baragende ase egati yabo; na imobe egati yabo abwo bare abange; na imobe egati yabo buna esibwori ere egati yeching’iti chiorosana, na buna esibwori emanwa ase chimanwa chie chingondi, echio ekero achire chigosarigwa nagotandorwa koba ebing’ese, na onde tari orakonye.",
                "17.": "Amaboko aino naimokigwe igoro ase ababisa baino, na ababisa baino mbaitwe.",
                "18.": "Na nimbe inkobasangereria amo bunya omonto ogosangereria etukia ere inse ase enyomba yaye.",
                "19.": "Na nimbakore abanto bane baria Tata arosetie obobwatani nabwe, na ninkore chingunchara chiaino koba chichuma, na gokora ebitago biaino koba echuma. Na imobe mokonacha abanto koba ebing’ese; na nimbe inkobakora babe bakonyora okobwa kwabo ase Omonene na okorendwa kwabo ase Omonene bwense yonsi. Na rigereria, inche ninche ere oria okorete bo.",
                "20.": "Na nebe egoika engaki otebire Tata, ng’a omoyio oye bwekeene nobe ogosungwa rituko riria igoro yabo, gotatiga baangamire nigo orabe okobagwera, otebire Tata, nonya nase chinse chionsi chiabanto bebisaku.",
                "21.": "Na neike engaki indabe inkomenta abanto bane, O enyomba ya Israel.",
                "22.": "Na rora abanto aba nabwe indarete ase ense eye, ase ogoikerania obobwatani bwane narosetie na Tata oino Yakobo; na nebe Yerusalemu enyia na chinguru chia igoro inchibe igoro yabo abanto aba; naboigo nimbe egati yaino.",
                "23.": "Rigereria inche ninche oria Musa abete ogokwana, nagoteba ng’a: Nyasae Omonene oino nabe okoimokia omobani korwa egati ya abamino ase more, buna inche; goetera ase are inwe imobe mokoigwa kera egento arabe ogokwana ase more. Na neike engaki ekero kera omoyo oria orange koigwa omobani oyo arabe okonachwa korwa ase abanto.",
                "24.": "Ekeene nabatebirie na ababani bonsi korwa Samuel na baria bakobwatia, abange buna nakwanire, babeire bagokwana igoro yane.",
                "25.": "Na rigereria nigo more abana ba obabani na nigo more abenyomba ya Israel; na more abanto beira eria Tata abegete ase abaiso baino na goteba ase ibrahimu ng’a: Ase oroiboro rwao kera egesaku inkebe gegosesenigwa.",
                "26.": "Na Tata onyimokirie igoro ritang’ani, na gontoma ase more kobasesenia ase ogoonchora kera oyomo oria osirire ase ebibe; na nase engencho more abana beira –",
                "27.": "Nyuma yayio mogasesenigwa nagoikerani eira ya Tata Abrahimu ogoteba ng’a: Ase oroiboro rwao kera egesaku gi’ense ngesesenigwe – – ase okorwa Omoika Omochenu ase abanto bebisaku, ogoseseneka okwe korakore abanto bebisaku koba abanto abanene ase bonsi, ase ogosiarereka kwa abanto bane, O enyomba ya Israel.",
                "28.": "Na imbabe bagochayeka ase abanto bense eye. Taimang’ana ekero baranyore oboikeranu bwenchiri, korende onye bagokong’ia chinkoro chiabo nimbairanie ase ebibe biabo nabibe ase amaboko abo otebire Tata.",
                "29.": "Na goika inginyore eira eria nabegete amo nabanto bane; nigo narosetie eira eye ase okobareta amo ase engaki ere eng’ene erinde naende imbae ense ya abaise koba obomenyo bwabo, eyio ere ense ya Yerusalemu, eyio ere ense yeira ase bare kare na kare, otebire Tata.",
                "30.": "Erio neike engaki ensa egocha, oboikeranu bwenchiri yane boranyare korandigwa ase bare;",
                "31.": "Na imbanyegene ng’a nigo inde Yeso Kristo, Omwana o’Nyasae na imbasabe ase Tata ase erieta riane.",
                "32.": "Na abarendi babo babe bagoaka egeturi, na ase eriogi erio barabe bagotera; ekiagara bararore maiso marore.",
                "33.": "Erio Omonene nabe okobabeka amo naende na koba Yerusalemu koba obomenyo bwabo.",
                "34.": "Erio nario barabe amo ase ogotera barre nomogoko – – mogasiria chinsemo chia Yerusalemu; Omonene oremirie abanto baye, ekiagera oboririe Yerusalemu.",
                "35.": "Omonene nigo abete okoimoikia okoboko kwaya ase kera egesaku kerache; na ense yonsi nerore ogotoreka kwomonene Tata; na Tata amo nainche nigo tore abamo.",
                "36.": "Na erio nebe egoika aria onsi arikire ng’a: boka, boka, naende na esoke chinguru chiaino O Zayoni; esoke chiganchwa chiaino chindabu, O Yerusalemu, omochi omochenu, ekiagera onde tari orache ase more otarogetie ore omonyabibe.",
                "37.": "Ebokie korwa ase amaroba; boka, ikaransa O Yerusalemu; erusie korwa ase engori ere ase ebigoti biaino O inwe abasibwa abaiseke ba Zayoni.",
                "38.": "Ekiagera otebire Omonene ng’a mweonirie inwe abanyene bosa, na imoborigwe bosa.",
                "39.": "Ekeene, ekeene, nabatebirie, ng’a abanto bane mbamanye erieta riane ase rituko riria mbamanye ng’a inche oria okwanetie.",
                "40.": "Na imbatebe ng’a inaki egetunwa keria gechenegete amagoro aye are igoro ere oyokoreta amang’ana amaya ase bare, ere oyokoreta omorembe ere oyokoreta amang’ana amaya ase bare, oyokoreta ogotoreka na ogoteba ase Zayoni ng’a: Nyasae oino obuire!",
                "41.": "Na okorera nkobeo gogoteba ng’a karweo karweo igaa, timokuna keria kere ekemwamu; karwe egati yaye kabe abachenu mokobogoria ebibekerero bi’Omonene.",
                "42.": "Ekiagera timokogenda nagento gose koiruruka; korende Omonene nabatang’ane, na Nyasae oIsrael nabe omorendi oino.",
                "43.": "Rigereria abasomba bane mbakore buya; na nabe ogotogigwa na koimokererigwa igoro.",
                "44.": "Buna abange bakumeti ase ore – – abanto baye bakanywomwa kobua monto onde bwonsi korwase abana bamwanyabanto –",
                "45.": "Naboigo nabe okomesia kera ense; abarwoti mbabe bagosieka emenwa yabo ase are, ekiagera batanya gotebigwa ing’a bakerore na keria batanya korora mbakemanye.",
                "46.": "Ekeene, ekeene, nabatebirie ebinto ebi bionsi ekeene mbiikerane, koreng’ana buna Tata anchigete. Naboigo eira eye Tata abegete ase abanto baye eikerane; naboigo Yerusalemu nemenywe na abanto bane naende na nebe ense y’obomenyo bwabo."
            },
            "21": {
                "1.": "Na ekeene nabatebirie, nabaeire ekemanyererio erinde monyare komanya ekero ebinto ebi birabe bigoikerana – – indanyare gosangereria ime korwa ase ogochandeka ogotambe abanto bane O enyomba ya Israel nechake naende ase Zayoni yane;",
                "2.": "Na rigereria, ebi nabio ebinto ngokoa buna Omobwekano – – ekeene nagotebirie ng’a ebinto ebi nakwanire ase ore, na biria indakwane naende igoro yane, na Omoika Omochenu orarwegwe ase more na Tata, nobe okomanyekanigwa ase abanto bebisaku erinde nario baramanye igoro ya abanto aba abwe bare abatigari benyomba ya Yakobo, na abanto aba bane abwe barabe bagosiarerekana ase engencho yabo.",
                "3.": "Ekeene, ekeene, nabatebirie inwe ng’a ekero ebinto biraorokigwe natata ase bare, naboigo nigo biraorokigwe na gocha ase more goetera ase Tata korwa ase bare gocha ase more.",
                "4.": "Na nigo chire chisemi chia Tata ng’a imbabe ase ense eye, nakobekwa koba abasibore na Tata, erinde nario amang’ana aya ararwe ase bare nagocha ase oroiboro rwaino rotigarete, erinde nario eira y’Omonene Tata eraikerane eria ariete ase abanto baye enyomba ya Israel;",
                "5.": "Aseigo, ekero emeremo eye eraretwe ase more igaa magega nigo erarwe ase abanto bebisaku, gocha ase oroiboro rwaino abwe baraonchoranwe ase engencho yebibe.",
                "6.": "Aseigo etebire Tata ng’a nigo ararwe ase abanto bebisaku, erinde nario araorokie chinguru chiaye ase abanto bebisaku, onye tibagokong’ia emioyo yabo, na koangama na kobatiswa ase erieta riane na komanya chingencho amorokererio ane erinde nario baranyare kobarwa ase abanto bane, O enyomba ya Israel;",
                "7.": "Na ekero ebinto ebi birache oroiboro rwaino, ndobe rokomanya amang’ana aya – – na nigo arabe ekiorokererio ase bare na komanya ng’a emeremo y’Omonene Nyasae yabeire egoikerana ase eira eria arierete enyomba ya Israel.",
                "8.": "Na ekero rituko erio rigoika abarwoti mbabe bagosieka emenwa yabo; ekiagera aria bare gotebigwa imbayarore namaiso abo; na aria batanya koigwa imbayamanye.",
                "9.": "Ase rituko riria ase engencho yane Tata nakore emeremo, eyio erabe eyogoichania na yogokumia ase bare; na mbabeo egati yabo bategene, abanto nababa bakobatebia.",
                "10.": "Korende, obogima bwa abasomba bane nigo bore ase amaboko ane; aseigo tibakobachanda naboigo nabe okonywomwa nabwe. Na nimogwenie, na nimworokie ng’a nigo imbwate chinguru na obong’aini bwane nigo bobuete oboenenu bwekerecha.",
                "11.": "Aseigo neike engaki ase oria otegenetie amang’ana ane, ng’a nigo inde Yeso Kristo, oyio Nyasae ararete ase abanto bebisaku, na komoa chinguru chiokomoreta ase abanto bebisaku, (nigo erabe buna Musa atebete) na imbanachwe korwa ase abanto bane abwe bare abeira.",
                "12.": "Na abanto bane abwe bare abatigari ba Yakobo mbabe egati ya abanto bebisaku, ase egati yabo buna esimba ere egati yeching’iti ase orosana, buna chimanwa chiesibwori ase egati yechimanwa chiengondi echio onye okorwa aroro chiranyare goitwa nakobutorwa nagokorwa ebingese, na onde tari orakonye.",
                "13.": "Na amaboko abo nabe akoimokigwa igoro ase ogosaria kwabo, na ababisa babo bonsi basirigwe.",
                "14.": "Okoragererigwa ase abanto bebisaku; gotatiga baangamire, ekiagera engaki neike ase rituko riria, otebire Tata, erinde inyare kobutora chibarasi korwa ase obosio bwaino, na gosaria emeganda yaino yesegi;",
                "15.": "Naboigo ninsarie enechie yaino ere ase ense yaino na koiyeria ebiteneneri biaye;",
                "16.": "Na nimbarusie aroro abarogi bonsi korwa ase ense, na timokoba nagoteba konde gwonsi;",
                "17.": "Na chinyasae chiabo nimbe ingochituguta, na chinyasae chiaino ninchisarie ase egati yaino, na gosaba tigokoba aroro koria kwemeremo ya amaboko aino;",
                "18.": "Na nimbe ingosaria ebinto biaino egati yaino; aseigo nimbe ingosaria emechi yaino.",
                "19.": "Erio egaika engaki oborimo bwensi na emeko yonsi, obobisa na obogenki bikorusigwa aroro.",
                "20.": "Korende nebe egoika engaki, otebire Tata, ng’a onde bwensi otaangametie na gocha ase Omwana one omwanchwa, aba bonsi nimbanache korwa ase egati ya abanto bane O enyemba ya Israeli;",
                "21.": "Na nimbe inkorwa oborwaire igoro ase bare koreng’ana buna abanyabibe, obwe botanya kororekana na koigugwa.",
                "22.": "Konende onye bakoangama nakoigwa amang’ana ane na tibakong’ia, chinkoro chiabo, nimbe ingochaka ekanisa yane asebare nabarobwo imbabe bagosoa ase obobwatani bwane na kobarwa amo nabatigari ba Yakobo, ase bare nabaeire koba obomenyo bwabo;",
                "23.": "Naboigo imbakonye abanto bane, abwe bare abatigari bayakobo na boigo nabange ase enyomba ya Israieli buna bagocha, erinde banyare koagacha omochi, oyio orarokwe Yerusalemu enyia.",
                "24.": "Naboigo imbabakonye abanto bane koba amo, abwe basiarerekanate ase obosio bwense, nagosoa ime ya Yerusalemu enyia.",
                "25.": "Erio chinguru chia igoro nchiche ase bare; nainche nimbe egati yabo.",
                "26.": "Erio emeremo y’Omonene neoroke ase rituko erio, goika ekero enchiri erabe ekorandigwa ase abatigari ba abanto aba. Ekeene nabatebirie ng’a emeremo y’Omonene nebe ekoorokigwa ase abanto bane nonya nase ebisaku biria biasirete biria Omonene arusetie ime ya Yerusalemu.",
                "27.": "Emeremo eye neorokigwe ase abanto bane baria bachecheirie, na Tata narosie enchera ase ogoetara gocha ase inde, erinde banyare komorangeria Tata ase erieta riane.",
                "28.": "Erio emeremo nementwe n’Omonene, ase ebisaku bionsi, ase okobaroseria enchera yogoetera nagosangererekana ase enka yabo ime se ense yabo eyio ere obomenyo bwabo.",
                "29.": "Naboigo imbabe bakorwa ase chinse chionsi; na tibakogenda korwa ase abwe, gose kogenda nokoiruruka nainche nimbe obosio bwabo, otebire Tata, nainche nimbae eng’eria yabo."
            },
            "22": {
                "1.": "Erio aya arikire naete tera inwe abagomba, inwe aba motaiboretie; tera nakorera neriogi baria motataretie nomwana; abange nigo bare abana bogosaria kobua abana babakungu banywomire, otebire Omonene.",
                "2.": "Gareyia aase aino na beka ebitambaa ase chiema koba obomenyo bwaino, timorenda, tambeyia chinkini chiaino, nakong’ia ebinyoro biaino.",
                "3.": "Ekiagera imobe mokobuna ase okoboko gwokorio na okobee oroiboro rwaino ndoire emechie ya abanto bebisaku na korosia emechie eria emesareku.",
                "4.": "Timwoboa ekiagera timokorora obosoku gose gochaywa, na timokobekwa ase obosoku, inamwebe obosoku bwobosae bwaino na kweba obosae bwaino na koinyora okogenda kwaino naende.",
                "5.": "Ekiagera omotongi oino na omosacha oino Omonene bwemeganda eri nario erieta riaye; na omoboria oino, oyore omochenu o’Israeli – – Nyasae bwense engima nabo ararokwe.",
                "6.": "Naboigo Omonene obarokire buna omokungu oseririe na kwangwa na ochandegete ase omoyo oye, na omokungu bw’omosae ekero morangwe otebire Nyasae oino.",
                "7.": "Ase engaki enke nabaseririe, korende ase amabera amanene nimbairanie.",
                "8.": "Ase endamwamu enke nigo nabisire obosio bwane ake korende ase amabera atakoera nimbarorere amabera, otebire Omonene omotoria oino.",
                "9.": "Igoro ya aya amache anuhu ase inde, buna natebire ng’a amache anuhu taba ase ense naende, na tingochandeka nainwe.",
                "10.": "Ekiagera ebitunwa na obotunwa mbong’anyigwe, korende obwororo bwane tibokorwa ase more, nonya neira yane ase abanto tegosira, otebire Nyasae oria obwate amabera ase more.",
                "11.": "O inwe abogosareka moonchoranire amo nabotindi, na motari nokorema! Rigereria nindibeke rigena riaino inse amo nerangi ere engiya, nagochaka oboroso noborendi.",
                "12.": "Na nimbe inkobeka chitirisa chiebiita, na ebiita biobogare, na amagena onsi amaya yechimbebe.",
                "13.": "Na abana baino bonsi mbabe bakworokigwa n’Omonene; na nigo orabe omorembe omonene ase abana baino.",
                "14.": "Ase obochenu inwe imomenteke; imobe are nogochandeka na timokwoboa, na obobe bonde tibogocha ase more.",
                "15.": "Rigereria, imbabe amo mamincha yaino tari ase engencho yane; onde bwensi orabe mamincha yaino nanyare kogwa ase engencho yaino.",
                "16.": "Rigereria, namotongire smith goitera obokendu ase omorero, na koreta ebinto biaye biegasi; na natongire omosaria gosaria.",
                "17.": "Kioge kende tikeri kerosirie mamincha yaino keranyare kogenderera; na kera oromeme rorakwane mamincha yaino moronachere ekina. Obo nobomenyo bw’abasomba b’Omonene, na obuya bwabo nobwane otebire Omonene."
            },
            "23": {
                "1.": "Na bono rigereria nabatebirie, ng’a goika mobe mokorigia ebinto ebi. Oko nogochika nabaeire ng’a monyare korigia ebinto ebi nobong’aini; ekiagera amang’ana a Isaya nigo are amanene.",
                "2.": "Ekeene nigo akwanete ebinto bibwatekaine abanto bane abwo bare enyomba ya Israeli; aseigo nigo aganeirie akwanwe ase abanto bebisaku.",
                "3.": "Nabono ebinto bionsi akwanire kanya mbireo naende mbibeo, koreng’ana namang’ana akwanire.",
                "4.": "Aseigo igwa amang’ana; rika ebinto ebi nagotebirie; na asengencho yechingaki na okobua gwa Tata nabe okogenda ase abanto bebisaku.",
                "5.": "Na onde bwensi oraigwe amang’ana ane nakoangama na kobatiswa oyo nabe ogokonyeka. Rigia obobani, abange nigo bagoteba igoro ya amang’ana aya.",
                "6.": "Na bono egaika engaki Yeso agokwana amang’ana aya ase bare naende ekero abete okomenta amariko ase bare aria banyorete, erio akabatebia ng’a: Rigereria amariko ande mogwenerete morike, ayio motabwati.",
                "7.": "Erio egaika engaki akomotebia Nephi ng’a: Reta amang’ana aria kwagachete.",
                "8.": "Erio ekero Nephi areta amang’ana aya nakoyabeka ase are, erio akabarigereria na goteba ng’a:",
                "9.": "Ekeene nabatebirie nigo namochigete Samuel omosomba one oyore omolamani, ng’a anyare gokwana ase abanto ng’a ase rituko riria Tata aratogie erieta riaye ime yane abang’e mbaboke korwa ase amakweri na imbaoroke ase abanto abange, na imbaborokererie. Na kobatebia ng’a: Tiyarenge bo?",
                "10.": "Na aborokigwa baye bakairaneria bakamotebia: Omonene Samweli nabete okobana igoro yao nabono amang’ana ao onsi abeire agoikerana.",
                "11.": "Erio Yeso akabatebia ng’a inaki erabe onye amang’ana aya narikwa abachenu abange mbaimoke na koborokia barabwo?",
                "12.": "Erio egaika engaki Nephi akoinyora ng’a ebinto ebi tibiabete bikorikwa.",
                "13.": "Ekaba egoika engaki Yeso agochika amang’ana aya arikwe naboigo akarikwa koreng’ana buna achigete.",
                "14.": "Na ekero engaki yaika Yeso akobeka amariko onsi amo, aria barigete, na akaba okobachika ng’a babe bakworokereria amang’ana aria amentente."
            },
            "24": {
                "1.": "Erio egaika engaki akobachika korika amang’ana aria Tata aete Malaki, arabe okobatebia. Erio ekero arikwa, akaba okoyamenta ase bare. Na aya naro amang’ana akwanete ase bare nagoteba ng’a: Otebire, nintome omotomwa one na korosia enchera ase inde, erio Omonene oria mokorigia nabe ogocha ase ekaru, na omotomwa ase eira, oria ararete ime na nabe ogocha, otebire Omonene bwemeganda.",
                "2.": "Korende oramenye ase rituko riogocha kwaye, na oratenene ekero gikoroka kwaye? Ere nigo anga omorosia omorero na buna riuro ri’esabuni.",
                "3.": "Na nabe okoba omorosia bw’efetha; na nabachene abana ba Nephi, na kobakora buna ethahabu, na efetha, erinde nario bararwe ekeng’wanso ase Omonene ase oboikeranu.",
                "4.": "Na ekeng’wanso kia Yuda na ekia Yerusalemu nkebe ekiya ase Omonene, buna amatuko akare na emiaka ya kare.",
                "5.": "Erio ninchiche ang’e nainwe ase ekina; na nimbe mamincha ya abang’ainereria, na abatomani, na abare abarimo na mamincha ya baria abarianania, ababoraka na chintakana, na koirania abare abageni, na timonyiroka, otebire Omonene bwemeganda.",
                "6.": "Aseigo ninche Nyasae otagoonchoka; aseigo inwe abana ba Yakobo motaramerwa.",
                "7.": "Nonya nkorwa amatuko ya abaiso baino nigo more are nemeroberio yane, na na timoyerendetie. Irana aseinde nainche ning’irane ase more otebire Omonene bwemeganda. Korende nigo mogoteba ng’a inee ing’ai tokoirana gochia?",
                "8.": "Inee omonto nanyare komoibera Nyasae? Na mwabeire mokong’ibera. Korende nigo mogoteba ng’a: twakoibeire? Ase etaisi na ekengwanso.",
                "9.": "Mwaragererigwe ase okoragererigwa, ekiagera mwanyibeire, nonya nense eye engima.",
                "10.": "Yerete etaisi yonsi ase enyomba y’Omonene, erinde enyare koba endagera ase enyomba yane na’Inteme bono morore otebire Omonene bwemeganda, onye tinkoigora chitirisa chiaigoro, na goitera ase more ogosesenigwa motanyare konyora ribaga mokobekerera.",
                "11.": "Na nindagererie omosaria ase engencho yaino, na takoyasaria amatunda yomogondo; nonya nemesabibu yaino nebe ekorusia amatunda ase engaki ende yonsi ase omogondo, otebire Omonene bwemeganda.",
                "12.": "Na kera egesaku nkebaroke abaseseneku, ekiagera imoire amaremo atari make, otebire Omonene bwemeganda.",
                "13.": "Amang’ana aino kanya nigo agokwana mamincha yane, otebire Omonene. Naende imogendererete goteba ng’a: Ninki twakwanire mamincha yao?",
                "14.": "Mwatebire ng’a: nigo ere bosa komokorerera Nyasae, na ninki twakonyekire ng’a ntoyerendete emeroberio na twagendire nokorera ase Omonene bwemeganda?",
                "15.": "Na bono nigo tokobaroka abarori omogoko; baria bagokora obworo barurwe; nabaria bakomotema Nyasae barurwe.",
                "16.": "Korende baria bamoirogete Omonene nigo bagokwana botambe barabwo ase barabwo, na Omonene aigugwa na aigwa; na egetabu giekeinyorio gekarikwa ase obosio bwaya ase engencho yabo baria bamoirogete Omonene, na korengereria erieta riaye.",
                "17.": "Na imbabe abane, otebire Omonene bwemeganda, ase rituko ekero narosetie amameka; na nimbarende buna omonto akorenda omwana oye oria okomokorera.",
                "18.": "Naboigo mobe mokoirana na gwatanana egati yamaya na amabe, egati ya baria bakomokorera Nyasae na oria otari komokorera."
            },
            "25": {
                "1.": "Korende rigereria rituko ndiike riranyare gwoka buna omorero; na aberori, na baria bonsi bagokora obworo, mbatantanigwe; na rituko erio rigocha ndibasambe bonsi, otebire Omonene bw’emeganda, ng’a tokobatigaria omori gose orosagia.",
                "2.": "Korende ase more inwe mwoboete erieta riane, Omwana bw’obochenu naimoke ore nokogwenia ime ase chimbaba chiaye; nainue imogende ase are nagokina buna chimori chire ase obweri.",
                "3.": "Nainwe imobarigererie inse aboro bonsi, ekiagera mbabe ribu inse yamagoro oino ase rituko indabe ingokora aya; otebire Omonene bwemeganda.",
                "4.": "Yainyore amachiko amusa omosomba one, aria namochigete igaria Horebu ase aba’Israel bonsi ase chinguru na ebina.",
                "5.": "Rigereria nimotome Elija omobani nyuma y’erituko rinene na eriogokumia ri’Omonene ritaracha;",
                "6.": "Nere nairanie chinkoro chiabatata gochia ase abana, na chinkoro chiabana gochia ase abaise babo, erio embeo ngocha nagosaria ense ase okoragererigwa."
            },
            "26": {
                "1.": "Na bono erio egaika engaki ekero Yeso akwana aya naboigo akayarwa ase omoganda; na akaba okorwa kera egento ase bare ebinene na ebike.",
                "2.": "Erio agateba ng’a: amariko aya atari ase more, Omonene ochikire ng’a inyare kobayaa; na nigo chiarenge chisemi ng’a amang’ana aya abe akorugwa ase ekegori kia bosio.",
                "3.": "Erio akamenta amang’ana onsi, nonya korwa omochakano goika engaki agocha ase obonene – – nonya nebinto biranyare gocha ase obosio bwense, goika nonya nebinto bionsi binyie ase riberera, na ense nebekwe amo buna omoringo, na igoro na ense chiete;",
                "4.": "Nonya goika ase rituko riria rinene, ekero abanto, na ebisaku, na chinse chionsi na chimeme chionsi barabe bagotenena ase obosio bwa Nyasae, kogambigwa emeremo yabo, abare abaya gose ababe –",
                "5.": "Onye bakoba abaya mbabe bakobokigwa ase obogima bwa kare na kare; na onye bakoba abebibe, nigo barasoe ase okoboko gwekina; batananegete, oyomo ase okoboko oko na oyonde ase okoboko oko, koreng’ana namabera na ekeene, na obochenu boria bore ime ya Kristo, oria orengeo ense etaratongwa.",
                "6.": "Na bono tekoba ekorikwa ase egetabu eke nonya namang’ana emia aria Yeso abete ekeene okworokereria ase abanto;",
                "7.": "Korende rigereria ase chibao echi chia Nephi nigo chibwate amang’ana aria abete okworokereria ase abanto.",
                "8.": "Na ebinto ebi narikire nigo bire ebike kobua biria aorokereretie abanto; narikire ebinto ebi ase bare ase okobiganeria biche ase abanto aba korwa ase abanto bebisaku koreng’ana buna Yeso akwanete.",
                "9.": "Na ekero barayanyore aya ayabagwenerete koyanyora ritang’ani, gotema okwegena kwabo, onye ekoba bo mbabe bakwegena ebinto ebi na ebinto ebinene imbiorokigwe ase bare.",
                "10.": "Onye ekoba bo ng’a tibakwegena ebinto ebi, aseigo kera egento nkebe gekorusigwa ase bare na kobekwa ase ekina.",
                "11.": "Rigereria kanya nabeire ang’e koyarika, onsi aria arigetwe ase chibao chia Nephi korande Omonene nigo ayankanetie, ase ogoteba ng’a ninteme okwegena kwa abanto bane.",
                "12.": "Aseigo inche Mormoni inkorika ebinto biria nabete ingochikwa n’Omonene. Nabono inche Mormoni, ngokora inde enkwana yane, na nakobirika ebinto biria nachigetwe.",
                "13.": "Aseigo, nigo nagani ng’a momanye ng’a ekeene Omonene naorokereretie abanto, ase engaki ya amatuko atato; naboigo nyuma akaba okweorokia bweka ase bare kera engaki, na koyosamunyora omogati na koyosesenia, na kobaa.",
                "14.": "Erio egaika engaki akworokereria abana bomoganda baria bakwanetwe na koirania chimeme chiabo inse, na bagakwana amang’ana yagokumia ase abaise babo, kobua aria aorogetie abanto; na agasibora chimeme chiabo erinde banyare gwatora.",
                "15.": "Erio ekero agenda igoro – – eriakabere akeorokia ase bare naende akagenda ase ise, ekero abagwenirie abarwaire, na ebirema, nakobaigora amaiso abo abarenge emeuko nakoigora emetino koigwa, na amama, na kobagwenia ase chinchera ao ao nakobokia omonto korwa ase amakweri na kworokia chinguru chiaye ase bare, erio akairwa ase ise.",
                "16.": "Rigereria, egaika engaki ase emambia omoganda okaba amo, na bonsi bakarora na koigwa abana aba; nonya nabana abake bakamanora emenwa yabo gokwana na agankania ng’a onde tarika amang’ana aya.",
                "17.": "Erio egaika engaki aborokigwa baria Yeso achorete bagochaka korwa engaki eria kobatisa na kworokia ase obonge buna babete bagocha ase bare; na buna ase obonge babatisetwe ase erieta ria Yeso bakaba bagoichorwa n’Omoika Omochenu.",
                "18.": "Na abange babo bakarora amang’ana amakong’u na atari gokwaneka, ayio atari buya koyarika.",
                "19.": "Erio bakorokereria barabwo ase barabwo; na bakaba nebinto ase obomo, na kera omonto akaba ogokora amaya ase oyonde.",
                "20.": "Erio egaika engaki bagokora amang’ana aya onsi buna Yeso abachigete.",
                "21.": "Na baria bonsi babatisetwe ase erieta ria Yeso bakarokwa ekanisa ya Kristo."
            },
            "27": {
                "1.": "Erio egaika engaki aborokigwa ba Yeso bagochaka kogenda na korandia ebinto biria baigwete na korora, na kobatisa ase erieta ria Yeso, erio naende egaika engaki aborokigwa bagocha amo na kobwatana ase amasabo na kweng’ata.",
                "2.": "Na Yeso akaba okweorokia ase bare ekiagera bare gosaba ase Tata ase erieta riaye; Naboigo Yeso agacha nagotenena ase egati yabo na goteba ase bare ng’a keria moganetie inwe nimbe inkobaa?",
                "3.": "Erio bakamotebia ng’a: Omonene totebie ekanisa torabe tokorangeria ekiagera ogwatananeka nkoreo egati ya abanto igoro ya amang’ana aya.",
                "4.": "Erio Omonene akabatebia ng’a: Ekeene, ekeene nabatebirie, ninki gekogera abanto bakwemurungania ase engencho ya amang’ana aya?",
                "5.": "Tibanya gosoma amariko, ng’a goika moire erieta ria Yeso Kristo ase more, erio ririe erieta riane? Ase erieta eri imorangerigwe ase ekero kiomoerio;",
                "6.": "Na onde bwonsi orabogorie erieta riane, nakoremereria, goika omoerio, oyo nakonyeke ekero kiomoerio.",
                "7.": "Aseigo kende gionsi mogokora goika mogekore ase erieta riane; aseigo goika moroke ekanisa ase erieta riane; na goika morangerie Tata ase erieta riane na nabe ogosesenia ekanisa ase erieta riane.",
                "8.": "Inaki erarokwe ekanisa yane onye terikiri ase erieta riane? Gose onye ekanisa ekorokwa ase erieta ria Musa’ nyeroke boigo Musa’ na onye ekanisa ekorokwa ase erieta ri’omonto boigo yeroke erieta ri’omonto na onye ekorokwa erieta riane nigo ere eyane ekiagera baagachirwe ase enchiri yane.",
                "9.": "Ekeene nabatebirie ng’a inwe nigo moagachire ase enchiri yane; aseigo goika mosabe kende gionsi ase erieta riane; onye mokoboria ase erieta ria Tata, igoro yekanisa, na onye ekoba ase erieta riane Omonene nabaigwe.",
                "10.": "Na onye ekanisa yaagachire ase enchiri yane aseigo Omonene goika aorokie emeremo yaye.",
                "11.": "Na onye teagachirie ase enchiri yane na koagachwa ase omonto gose igoro ase ogokora kwebirecha, ekeene nabatebirie nigo babwate omogoko ase chinkoro chiabo ase egeka egeke, na ekero kiomoerio, mbarutwe ase omorero, oyio batarwe aroro.",
                "12.": "Ase amokoro abo bakaba bagotunyana amakoro abo, na asengencho ya amakoro abo aragere batugutwe; aseigo inyora amang’ana aria nabatebirie.",
                "13.": "Rigereria nabaire enchiri yane, na eye nero enchiri nabaine – – Ng’a nigo nachete ense ase okobua gwa Tata, ekiagera nere ontomete.",
                "14.": "Na Tata nigo antomete erinde inyare kobekwa ase omosaraba igoro; erio inyare koreta abanto bonsi asende, buna nabegetwe igoro ase omosaraba naboigo Omonene nabeke abanto aba igoro nagotenena asende, na kogambigwa ogokora kwabo nakoba okuya gose nakoba okobe –",
                "15.": "Na ase engencho eye nabeire inkobekwa igoro ase omote; aseigo koreng’ana nechinguru chia Tata nimbe inkobareta abanto ang’e nainche, erinde banyare kogambigwa koreng’ana nogokora kwabo.",
                "16.": "Erio neike engaki ase oria onde bwense oraangame ase erieta riane arabe ogoichoria na kararemererie goika omoerio, ere nimobare koba otari nabobe ase Tata ekero kierituko indatenene koyegambia ense.",
                "17.": "Na oria otegenetie goika omoerio, oyo nabe okorutwa ase omorero, korwa abwe atanyare koirana naende, asengencho yekeene kia Nyasae.",
                "18.": "Na aya naro amang’ana aeire abanto asengencho eye oyaikeranirie amang’ana aya arure. Na takong’ainereria, korende goika ayaikeranie amang’ana aye.",
                "19.": "Na kende tikeri ekebe kerasoe ase obonda bwaigoro; kende tikeri kerasoe gotatiga baria basibirie chianga chiabo namanyinga ane, na ase okwegena kwabo nakoangama ebibe biabo bionsi, na kwegena goika omoerio.",
                "20.": "Na aya naro amachiko: Angama inwe chinsinyo chiense, na inchwo asende nakobatiswa ase erieta riane, erinde nario morasibigwe, n’Omoika Omochenu nario moratenene asende motari na kemoa.",
                "21.": "Ekeene, ekeene, nabatebirie, eye nero enchiri yane, na mwamanyire amang’ana mobwenerete gokora ase akanisa yane; ekiagera mwarorire emeremo ingokora nainwe boigo mobe mokoyekora;",
                "22.": "Aseigo, onye mokoyakora aya mwabeire mogosesenigwa, inamobe mokoimokererigwa igoro.",
                "23.": "Rika ebinto mwabeire mokorora na koigwa, gotatiga biria bioka bikanire.",
                "24.": "Rika emeremo ya abanto aba, echio chirabe, nonya chiabeire chikorikwa, nonya nchiria kanya chire.",
                "25.": "Aseigo rigereria, isiko y’ebitabu ebi biarikirwe, na biria birabe bikorikwa, abanto aba mbabe bakogambigwa, na ase engencho yabo emeremo yabo nebe ekworokigwa ase abanto.",
                "26.": "Na rigereria, ebinto ebinge biarikirwe amo na Tata; aseigo isiko yebitabu ebio birarikwe mbibeke ense goika egambigwe.",
                "27.": "Inee timomanyeti ng’a nigo moragambigwe ase abanto aba koreng’ana nekina ararwe ase more ekio kerabe egechenu aseigo mbanto ki more? Ekeene nabatebirie buna inde.",
                "28.": "Nabono nkogenda inde ase Tata. Na ekeene nabatebirie kende gionsi morasabe Tata ase erieta riane ekio imoegwe.",
                "29.": "Aseigo saba ing’amoegwe; tura imoigorerwe rigia imonyore, ekiagera ase oria ogosaba nkoegwa are na oria ogotura nkoigorerwa are.",
                "30.": "Rigereria omogoko one nomonene na nigo oichire asengencho yaino naboigo ekegori eke nonya Tata nigo agogete, nonya namaraika ase engencho yaino na onde tari osirire.",
                "31.": "Nigo nagania momanye ng’a nigo ingokwana ase abare moyo bono ase ekegori eke; na onde tagosira na ime ase bare nigo inde nomogoko omonene.",
                "32.": "Korende nigo nkogechigwa ase engencho yekegori gia kane ekiagera bairetwe obosibwa n’oria ore omwana bw’obosaria ekiagera nigo barangore ase chibesa chiria obobosu na abaibi baranyare koiba erio nimbe inkobatarera nakoirania emeremo yabo ase emetwe yabo.",
                "33.": "Erio ekero Yeso akora amang’ana aya akabatebia abarokigwa baye, soa ase enchera engote ekiagera enchera engote nero ekoraa goika ase obogima, na enchera engare nigo ekoraa goika ase amakweri ekiagera nabange bakoyeeta goika obotuko."
            },
            "28": {
                "1.": "Erio ekero Yeso akora gokwana amang’ana aya, agakwana ase aborokigwa baye, oyomo ase oyomo nagoteba ase bare: Inee inaki moratebe igoro yane, ekero indagende ase Tata?",
                "2.": "Na bonsi bagateba gotatiga baria batato nigo togoteba ng’a nyuma ekero twamenyire nabanto ase omeremo eye gwatorangeirie tokore nigo erabe ekoera bwango erio toche ase obonda bwao.",
                "3.": "Mosesenigwe ekiagera morengereretie igoro yane, nyuma ekero mwakorire emiaka emerongo etano nebere na ebere erio imonyare gocha ase oborwoti bwane, na amo nainche imonyore ogotimoka.",
                "4.": "Erio ekero akora gokwana agaonchoka ase baria batato nakobatebia inwe ninki na ninki indakore ase more ekero nkogenda ase Tata?",
                "5.": "Erio bakaba nobororo ase emioyo yabo erio tibakwana gento ase are keria baganetie.",
                "6.": "Namanyire ekimotagete ase ebirengererio biaino nigo moganetie ebinto biria Yohana omwanchwa oria orenge ase emeremo yane nyuma intaraimokererigwa igoro na Abayaudi, nigo monganetie.",
                "7.": "Mosesenigwe mono na timokorora amakweri; imomonye ase okorora ogokora kwaye ase abanto aba, goika ebinto ebi bionsi biaikeranigwe koreng’ana nokobua kwa Nyasae ekero indache nokobua nechinguru chia’igoro.",
                "8.": "Na timogochandeka obosareri bwa amakweri erio ekero indache nobonene imobe mogonchorwa ase okomiamia na okoramokia korwa omobere oyo goika omobere otagokwa; erio mobe mogosesenigwa ase obonda bwa Tata.",
                "9.": "Na timokoba nobosareru nakomenya ase omobere, gose obororo gotatiga ase ogokora ebibe biense; na ning’ikeranie aya onsi koreng’ana nokogania kwaino erinde nario morarete emioyo emenge aseinde, ekero ense eratenene.",
                "10.": "Na ase engencho aye imobe nomogoko omonene oisanegete na imobe mogoikaransa inse ase oborwoti bwa Tata: na omogoko oino nigo orabe omonene buna oyo Tata ang’ete; na imobe buna inche, inde na Tata nainche nigo tore abamo;",
                "11.": "Na Omoika Omochenu nigo ogokwana igoro yane; na Tata nigo akorwa Omoika Omochenu ase engencho yane.",
                "12.": "Erio ekero Yeso akwana amang’ana aya, agakuna kera oyomo nebiara biaye, gotatiga baria batato batigarete na erio akagenda.",
                "13.": "Rigereria igoro ekaigorwa, na erio bakairwa igoro, bakarora na koigwa ebinto bitari gokwaneka.",
                "14.": "Na bagakanigwa ng’a tibatora; natibaetwe nguru chinde chionsi ase ogwatora ebinto baroche nakoigwa;",
                "15.": "Ntokomanya gose nigo barenge ase omobere gose yaya; korende nigo yaroregete ase bare buna ogonchorwa korwa ase omobere oyo gochia ase omobere bwekemoika na bakaba bakoimokia amang’ana a Nyasae.",
                "16.": "Erio egaika egaki ekero bakoborokereria ase obosio bwense; naboigo tibayakwanete amang’ana aria baroche na koigwa, ase engencho ya amachiko baetwe igaria igoro.",
                "17.": "Na bono, nonya barenge ase omobere gose ase ekemoika, korwa ase amatuko yogonchorwa kwabo timanyati;",
                "18.": "Korende aya naro imanyete koreng’ana namang’ana aria naetwe – – erio bakagenda ase ense nakoborokereria abanto okoba amo ase obonge ase ekanisa; nabakegena okorandia okwo nakobatiswa, na erio buna abange babatisetwe bakanyora Omoika Omochenu.",
                "19.": "Erio bakaba bakorutwa echera nabaria batarenge abekanisa. Na echera tiyabasiba aseigo nigo yatandogete ara kabere.",
                "20.": "Erio bakagwa inse ase ense; erio bakaba bakayianga ense, na ase chinguru chi’Omonene bakarusigwa ase chiora chiense; natibaremete chingoro chisaine ase bare.",
                "21.": "Ara gatato bakabekwa ase riera rinene na tibayia.",
                "22.": "Ara kabere bakaba bakorutwa ase engoro yeching’iti chintindi; na rigereria bakaba bakogosoria neching’iti buna omwana nemanwa, na tibanyora koriegwa.",
                "23.": "Erio egaika engaki bakogenda goika egati ya abanto ba Nephi na korandia enchiri ya Kristo ase abanto bonsi ase ense eria; erio bakaba bagwancha Omonene, naboigo bakaba bagocha amo ase ekanisa ya Kristo, na abanto bonsi bekegori keria bakaba bagosesenigwa koreng’ana nering’ana ria Yeso.",
                "24.": "Na bono inche, Mormoni, inkaba ingokora enkwana igoro y’ebinto ebi ase engaki eye.",
                "25.": "Rigeria kanya nabeire ang’e korika amarieta ya baria batanya korora amakweri, konende Omonene okanire; aseigo tinkobarika, ekiagere babisire korwa ase ense.",
                "26.": "Korende rigereria nabarorire, na babeire mbakondanderia.",
                "27.": "Na rigereria mbabe egati ya abanto bebisaku, na abanto bebisaku tibakobamanya.",
                "28.": "Naboigo aya nabe ase egati ya abayandi, na abayandi tibakoyamanya.",
                "29.": "Na nebe engaki egocha ekero Omonene aramanye ase obong’aini bwaye ng’a mbabe bakobaranderia baria bebisaku ebisiru bia Israel, na ase ebisaku bionsi biense nechimeme chionsi na abanto bonsi, na mbabarusie emioyo emenge korwa ase bare, ebirengererio biabo mbibe bigoikeranigwa, naboigo ase engencho yechinguru chinene chia Nyasae echio chire ase bare.",
                "30.": "Na nigo bare buna amaraika a Nyasae, na onye bagosaba ase Tata ime ase erieta ria Yeso mbabe bakweorokia boka abanyene ase monto onde bwonsi oria okororekana ore omuya.",
                "31.": "Aseigo emeremo y’ogokumia na emenene nebe egocha ase bare, nyuma rituko rinene riogocha ritaraika ekero abanto bonsi barabe bagotenena ase ekerogo giekina kia Kristo.",
                "32.": "Nonya negati ya abayunani emeremo y’ogokumia ebeo ekorire nabwo, ase obosio bwekina.",
                "33.": "Na onye mobwate amariko onsi aria abwate amang’ana onsi a Kristo, imobe mokomanya koreng’ana namang’ana a Kristo ng’a aya onsi goika ekeene ache.",
                "34.": "Na okoragererigwa kobe asare oria otaigwe amang’ana a Yeso, amo na baria achorire na kobatoma ase more; na onde bwonsi otayanyoretie amang’ana a’Yeso na amang’ana aria abaria achorete; na boigo nabe ogotigua ase amatuko ayio;",
                "35.": "Nigo yare koba buya onye ndiria bataiboretwe. Inee morengereretie ng’a imonyone obuya ase Nyasae oria ogechirie, oria kanya ogoeta ase amagoro ya abanto ng’a nario baranyore ogotoreka?",
                "36.": "Nabono buna nakwanire igoro ya baria Omonene achorire, nonya mbaria bairetwe igoro, titomanyeti gose nigo basibetigwe na korwa ase omobere na gosoa ase omobere bw’ekemoika –",
                "37.": "Korwa indika, nabeire inkomoboria Omonene na obeire okong’orokia ng’a nigo baonchoretwe emebere yabo, na goika nyuma bakwe;",
                "38.": "Aseigo, gotanyora ogokwa goika ogonchoreria kobeo ase emebere yabo; ase ogochandeka nobosareru gose obororo, gotatiga ase ebibe biense.",
                "39.": "Ogoonchoka oko tikori buna koria korabe ase amatuko yomoerio; naboigo Saitani takobanyara na tibakonyarwa gotemwa na nigo beng’wansete ase omobere, ekiagera nigo barenge abachenu, na chinguru chiense tichikobanyara.",
                "40.": "Na aase aya nigo arenge atigarete goika rituko riekina ria Kristo; na ase rituko riria nigo barenge gocha konyora ogoonchoka okonene, na koirwa ase obonda bwa Tata batanyare gosoka, korende nigo barabe bakomenya amo na Nyasae kare na kare."
            },
            "29": {
                "1.": "Na nabatebirie, ekero Omonene ararore ng’a mbuya, ase chisemi chiaye, na enkwana eye neche ase abanto bebisaku koreng’ana nering’ana riaye na erio imomanye ng’a eira eria Tata abegete amo nabana ba Israel, igoro yokoborigwa kwabo na koyeira ense koba obomenyo bwabo, bono yachakire goikerana.",
                "2.": "Nabo morabe momanyete amang’ana y’Omonene, aria akwanetwe nababani abachenu, nabe onsi agoikeranigwa; na timoteba ng’a Omonene otebanire gocha ase abana Israel.",
                "3.": "Na timorengereria ng’a amang’ana akwanirwe nigo are bosa, korende manya ng’a Omonene nabe okoinyora eira yaye abegete ase abanto baye be nyomba ya Israel.",
                "4.": "Na ekero mokorora amang’ana aya agocha ase more, na timokogania gokora amakoro y’Omonene, ekiagera omoyio oye bwekeene nigo ore ase okoboko kwaye gwokorio; na ase rituko erio onye mogotiga amakoro aye nabe ogotiga mobe ase okobua;",
                "5.": "Oragererigwe ere ogosaria amakoro a Nyasae; oragererigwe ere oria orange Kristo na emeremo yaye!",
                "6.": "Oragererigwe ere oria orakane okomanorerwa kw’Omonene, naya Omonene natebe ng’a aya takoririe nokomanorerwa, gose ase obobani, gose ase ebiegwa, gose ase chimeme, gose ase okobwenigwa, gose ase chinguru chi’Omoika Omochenu.",
                "7.": "Na aragererigwe ere oria oratebe ng’a anyore obobui ng’a bikone tibiyio biakoretwe na Yeso Kristo; aseigo oyorakore aya nanyare koba buna abana bomosaria, ase are amabera taiyio, koreng’ana nering’ana ria Kristo!",
                "8.": "Na timogania chisibuni, gose (spurun), gose chigosorio chia abayaudi gose kende gionsi ase abatigari ba Israel; rigereria Omonene nigo ainyorete eira yaye ase bare, na nakore bo ase bare koreng’ana buna arwete.",
                "9.": "Aseigo timogania ng’a imonyare koirania okoboko gwokorio kwa Nyasae koba okobee, ng’a nario atarwe ekina ase ogoikerania eira eria abegete ase bare enyomba ya Israel."
            },
            "30": {
                "1.": "Igwa inwe abanto bebisaku, na igwa amang’ana, a Yeso Kristo, Omwana o Nyasae ore moyo, ayio abeire ogonchika ing’a imbe inkoyakwana igoro yeino na rigereria nigo anchigete ng’a imbe inkorika na goteba ng’a:",
                "2.": "Irana, inwe abanto bebisaku, korwa ase chinchera chiebibe; na koangama obobe bwaino mwakorire ase obogima bwaino na obong’ainereria, na obonyaka bwaino naende obosaria, na ogosasima emegwekano na oboiti bwaino na obogenki bwaino, na emoko yaino na endamwamu na korwa ase obworo bwonsi na obobe na gocha ase inde, na kobatiswa ase erieta riane erinde nario moranyare konyora okwaberwa kwebibe biaino, na goichorwa n’Omoika Omochenu erinde nario moranyare kobarwa ase abanto bane ba Israeli."
            }
        }
    },
    "4-ne": {
        "meta": {
            "slug": "4-ne",
            "name": "Egetabu Kia Nephi Gia Kane",
            "chapterWord": "Egesieri"
        },
        "chapters": {
            "1": {
                "intro": "Omobaro bwa abanto ba Nephi, koreng’ana namang’ana aye.",
                "1.": "Erio ekero kiemiaka emeroigo etato na ene yaera, na emerongo etato netano erio aborokigwa ba Yeso bagacha ekanisa ya Yeso Kristo ase ense eria yonsi. Na buna abange bachete ase bare nakoang’ama ebibe biabo bakaba bakobatiswa ase erieta ria Yeso; na konyora Omoika Omochenu.",
                "2.": "Erio ekero kiemiaka emerongo etato na etano nomo yaera, abanto bonsi bagacha bonsi ase Omonene ase ense eria yonsi abanephi na abalamani, na igaria kogechana tikwarenge egati yabo, kera omonto agakora amaya ase oyomuabo.",
                "3.": "Bakaba bare bagosanga kera egento; aseigo omonda tarenge aroro gose omotaba, omosibwa gose omosibore, bonsi nigo basiboire, na abanyori ebiegwa bia igoro.",
                "4.": "Erio ekero emieka emerongo etato netano nebere yaera boigo, omorembe okaba ogendererete ase ense eria.",
                "5.": "Erio ekaba emeremo emenene yakoretwe na abarokigwa ba Yeso, erio bakaba bakobagwenia abarwaire, na kobokia abakure, nagokora abarenge ebirema gotara, emeuko korora, na chingencho chionsi chiebikone bigakorekana ase egati ya abana ba mwanyabanto; na tari ase bosa ebikone ebi biakorekanete gotatiga ase erieta ria Yeso.",
                "6.": "Na ekero ki’omwaka emerongo etato netano netato yaera, na emerongo etato na kianda na emerongo ene nemo na emerongo ene na ebere goika emerongo ene nakianda ekaera.",
                "7.": "Na Omonene akabamenta mono ase ense eria; erio bakanyara koagacha emechi naende ase emechie yarenge ere eria yasambetwe.",
                "8.": "Erio nonya nomochie omonene Zarahemula okaba okoagachwa naende.",
                "9.": "Korende emechie iyarengeo eyio konya yarimeire, na amache akaba agoeta igoro; aseigo emechi eye tiyare gokorwa emeyia naende.",
                "10.": "Na bono rigereria ekaba egoika engaki abanephi bakomenteka chinguru, na komenteka mono bwango, na koba abaya abanto abororo.",
                "11.": "Na bakanywomwa na konywomerigwa, na bakaba bagosesenigwa koreng’ana nomoganda bweira oria Omonene arosetie ase bare.",
                "12.": "Na tibagenda naende nyuma yemeroberio eye ya amachiko a’Musa korende bakaba, bakogenda na amachiko aria banyorete korwa ase Omonene Nyasae, botambe ase okwengata na gosaba, na ase okonyorana amo ase ogosaba na koigwa ring’ana ri’Omonene.",
                "13.": "Erio ekaba mochando toiyio ase abanto bonsi, ase ense eria; korende nigo biarengeo ebikone ebinene egati ya aborokigwa ba Yeso.",
                "14.": "Erio ekero emiaka emerongo etano nebere nemo yaera, naboigo naende emiaka emenongo etano nebere ne bere, ase obuya goika emiaka emerongo kianda ekaera; nonya nemiaka rigana ekaera na aborokigwa ba Yeso achorete bakagenda paradiso ya Nyasae, gotatiga batato batigarete; na abande mbarengeo bachoretwe ribaga riabo; na abange babo kanya baerire.",
                "15.": "Erio ekaba ogoetana gotaiyo ase ense eria ase engencho y’obwanchani bwa Nyasae bwamenyete ase abanto.",
                "16.": "Ndamwamu tiyarenge aroro, gose ebitina gose emoko gose oborimo gose oboiti gose kende gionsi ekiobonyaka; ekeene kanga mogoko tobete ase abanto baria batongetwe na amaboko a’Nyasae.",
                "17.": "Tibarengeo abauri, gose abaiti, gose abalamani, gose kende ekebe; korende nigo barenge amo, buna abana bakristo, na ababiare ase oborwoti bwa Nyasae.",
                "18.": "Inaki basesenirie! Ekiagera Omonene abasesenetie kera ase amakoro abo, erio bakaba bagosesenigwa goika emiaka rigana erimo na ikomi ekaera; goika ekegori egetang’ani korwa Kristo gegaeta, na goetana tikwarenge aroro.",
                "19.": "Erio egaika engaki Nephi akorika amang’ana aya (na koyagacha ase amariko a Nephi) goika agakwa na omwana oye Amosi akagacha ribaga riaye, naboigo akaba akogachwa ase amariko a’Nephi.",
                "20.": "Akarenda goika emiaka emerongo etano netato nene, omorembe ore ase ense eria gotatiga ase abanto bake baria batamete korwa ase ekanisa na koira erieta ria abalamani; aseigo abalamani bagachaka naende ase ense eria.",
                "21.": "Erio egaika engaki Amosi agokwa, (na nigo yarenge emiaka rigana na menongo kianda nainye korwa ogocha kwa Kristo) na omwana oye okorokwa Kristo akarika amang’ana aya ribaga riaye; na nigo ayagachete ase amariko a Nephi; nigo arigetwe ase egetabu kia Nephi ekio kere egetabu eke.",
                "22.": "Erio ekero emiaka amagana abere aera; na ekegori gia kabere giaeta gotatiga baria abake.",
                "23.": "Bono inche Mormoni, nigo naganirie momanye ng’a abanto babuchire na babeire bagwesiarera ase ense eye engima, na koba abanda mono, ekiagera bakinete ime ya Kristo.",
                "24.": "Nabono ase emiaka eye rigana noyomo baria aberori bagachaka koba amo, buna besogete chianga chierigori na chingencho chionsi chiechiganchua chingiya, na ebinto ebiya biense.",
                "25.": "Korwa engaki eye bakaba nobuya bwabo na ayande amange ase bare.",
                "26.": "Erio bagachaka gwatananekana ase ebiombe na koagacha chikanisa boka ase okonyora obonene, na gokana ekanisa eng’ene ya Yeso Kristo.",
                "27.": "Erio ekero ki’omwaka bwe rigana na-ikomi yaera chikanisa chikaba ase ense eria chinyinge mono, echio echinde chiare goteba ng’a nigo chimomanyete Kristo, korende bagakana enchiri, bakaba aboro mono, na nakworokia aria bakanetigwe ase abategenwa.",
                "28.": "Erio ekanisa eye ekaba enene igoro yebibe, na igoro ya Saitani oria oirete chinkoro chiabo.",
                "29.": "Naende eyarengeo ekanisa ende etamokanete Kristo; asengencho y’oboitongo bwabo na obwegenu bwabo ime ya Kristo; na kobachaya asengencho yebikone ebinge biachete ase bare.",
                "30.": "Aseigo bakaba nechinguru na okobua ase aborokigwa ba Yeso baria barengeo, bakabaruta ase echera korende ase chinguru chia Nyasae chichera chigatandokana, bakaba bakogenderera gokora ebikone ebinge ase bare.",
                "31.": "Nonya baroche ebikone ebi, abanto bakagenderera gokora ebibe nagokong’ia chinkoro chiabo, nakobarigia kobaita buna riria Abayandi barigetie komoita Yeso, koreng’ana nering’ana riaye.",
                "32.": "Erio bakarutwa ase riera ri’omorero na bagasoka batayieti.",
                "33.": "Erio naende bakabaruta ase engoro yeching’iti chiorosana, na bagachaka kogosoria buna omwana nemanwa; erio naende bakarwa aroro bataririe.",
                "34.": "Nonya naboigo abanto bagakong’ia emioyo yabo ekiagera baraetwe amo nabakuani boborimo na ababani boborimo, ase okobaukoria ase chikanisa chinyinge na gokora chingencho chionsi chiebibe. Erio bakabaita abanto ba Kristo, korende abanto ba Yeso tibaitwa naende. Erio bakebeka gokora ebibe na obworo bwonsi omwaka ase omwaka goika emiaka amagana abere na merongo etato ekaera.",
                "35.": "Na bono egaika engaki yomwaka oyo, ase owaka bw amagana abere namerongo etato noyomo, ogwatananekana gokaba okonene egati ya abanto.",
                "36.": "Erio egaika engaki ase omwaka oyo abanto bakaimoka bakorokwa abanephi, na nigo barenge abegenwa bekeene ase Kristo, na egati yabo nigo barenge baria barangeretigwe na abalamani – – yakobo, abanto ba’Joseph, na Abazoram;",
                "37.": "Aseigo abegenwa ase Kristo, aba abasasimi Kristo, (abwe egati yabo aborokigwa barenge aroro batato ba Yeso baria batamete) bakaba bakorokwa Abanephi, na abanto ba Yakobo na abanto ba Joseph, na abazoram.",
                "38.": "Erio bakanga enchiri aba bakorokwa Abalamani Abaishmael, Abalemueli na tibatiga ogotegena kwabo, korende bakaba bakoenenera enchiri ya Kristo; na koborokereria abana babo gotegena na buna abaise babo korwa omochakano.",
                "39.": "Na nase engencho ya obworo bwabaise, buna yabete ekero kiomochakano. Na bakaba bakworokigwa kogecha abana ba Nyasae, buna AbaLamani batebetie abana babo kogecha abana ba Abanephi korwa omochakano.",
                "40.": "Erio ekero emiaka amagana ane na menongo ene na ene yaera, ekaba obuya tibori ase abanto. Na ebibe biabanto bikaba bikomenteka mono, nakomanyekana kobua abanto ba Nyasae.",
                "41.": "Erio boigo bakaba bakoagacha chikanisa chiabo boka nakorwa ebing’wanso ase ebinto bionsi bikomekameka. Na ekero emiaka amagana abere na merongo etano yaera, na amagana abere na menongo etano nomo.",
                "42.": "Na erio egaika engaki aboro bagochaka koagacha chiira na gotiemana na Abagiantoni.",
                "43.": "Abanto baria bare korokwa Abanephi bagachaka koba aberori ase chinkoro chiabo ase engencho yobonda bwabo, na ase abamwabo abalamani.",
                "44.": "Na gochakera engaki eye aborokigwa bagachaka koba nobororo ase engencho y’ebibe biense.",
                "45.": "Erio ekero emiaka amagana atato aera, bonsi abanto ba Nephi na Abalamani bakaba aboro mono, buna oyonde ase oyonde.",
                "46.": "Erio egaika engaki abauri ba Gadianton bagosoa ase ense eyio yonsi; na onde taba aroro ore omochenu gotatiga aborokigwa ba Yeso. Na chithahabu na chifetha bakaba bagochibeka ase ebiage ase obonge, na korenda ase chinchere chionsi echioborendi.",
                "47.": "Erio ekero emiakia amagana atato na etano yaera, (na banto bare rioka ase obworo) Erio Amosi agakwa; na momura omwabo, Ammaron, akaba okogacha amang’ana ribaga riaye.",
                "48.": "Erio ekero emiaka amagana atato aera namerongo ebere Ammaroni, agotebigwa n’ Omoika Omochenu, anyare kobisa amariko aria arenge amachenu – – nonya namang’ana aria arwetwe ekegori ase ekegori – – goika engaki emiaka amagana atato na emerongo ebere korwa ogocha kwa Yeso Kristo.",
                "49.": "Naboigo akaba okogacha ase Omonene ng’a nario arache gocha ase abatigari benyomba ya yakobo koreng’ana nobobani na eira y’Omonene. Na aya naro are omoerio bwa amang’ana Ammaroni."
            }
        }
    },
    "morm": {
        "meta": {
            "slug": "morm",
            "name": "Egetabu Kia Mormoni",
            "chapterWord": "Egesieri"
        },
        "chapters": {
            "1": {
                "1.": "Nainche Mormoni nigo inkorika amang’ana nabeire inkorora na koigwa, na koyaroka Egetabu kia Mormoni.",
                "2.": "Na ekero engaki Ammaroni aira amang’ana ase Omonene, agacha ase inde, (erio ekero inde nemiaka ikomi yoka, agachaka kweorokia amang’ana gete ya abanto bane) na Ammaroni agantebia ng’a: nigo ore omwana omwororo, na ore bwango ase okoigwa;",
                "3.": "Aseigo, ekero oraike emiaka emerongo ebere nene obe gokoinyora amang’ana ao igoro ya abanto bao, na ekero okoba nemiaka eye ogende goika ense ya Antamu, goika ase egetunwa gekorokwa shimu; na igaria nao oranyore imbegete amang’ana gete igoro ya abanto bao.",
                "4.": "Naende, rigereria, imochiire chibao chiamariko a Nephi, na amatigari moyatige igaria ase are; na imoyasome amang’ana onsi a Nephi na koyaigwa igoro ya abanto aba.",
                "5.": "Nainche Mormoni oyore ororeria rwa Nephi, (na erieta ria tata nigo rire Mormoni) nainyoire ebinto Ammaroni anchigete.",
                "6.": "Erio egaika engaki inde nemiaka ikomi nomo, inkaimokigwa na tata goika ense ya irianyi, goika nonya nense ya Zarahemula.",
                "7.": "Kera ase ense eria egaichorwa na amagaacho, na abanto nigo barenge abange mono, ange koreng’ana nomokenye omyancha.",
                "8.": "Erio egaika engaki ase omwaka ayio esegi egachaka egati ya Abanephi abwe basang’anaine Abanephi na abanto ba yakobo na abanto ba Joseph na abazorami; na esegi eye nigo yarenge egati ya abanephi, na abalamani na abalemueli na abaishmaeli.",
                "9.": "Bono Abalamani na Abalemweli na Abaishmaeli bakarokwa Abalamani, na chinsemo ibere nigo chiare Abanephi na abalamani.",
                "10.": "Erio egaika engaki esegi egochaka egati yabo ase chimbebe chia Zarahemula, amo namache a Sidoni.",
                "11.": "Naboigo egaika engaki Abanephi bakoba amo bare omoganda omonene bwabanto chiribu emerongo etato. Erio egaika engaki bakoba nemiaka yechisegi, eyio Abanephi bakobua abalamoni na bakaba bakobasiria.",
                "12.": "Erio naende engaki Abalamani bakarwa okwerusia, na omorembe ogacha ase ense na omorembe okoba ase engaki y’emiaka ene, eyio amanyinga ataitegete.",
                "13.": "Korende obworo bogaichora ase ense eyio engima, ekagera Omonene akarusia aborokigwa baye abanchwa, na emeremo y’ebikone na okogwenigwa bigakenda ase engencho yebibe bia abanto.",
                "14.": "Naboigo ebiegwa tibiarenge aroro korwa ase Omonene, na Omoika Omochenu tochete ase onde bwonsi, ase eng’encho y’obworo bwabo na ogotegena kwabo.",
                "15.": "Nainche oyorenge nemiaka ikomi netano yoka na otoraba nebirengererio ebinene, aseigo inkaba ingotarerwa n’Omonene, na gotemwa na komanya obuya bwa Yeso.",
                "16.": "Erio inkerwa korandia abanto aba, korende omonwa one ogasiekwa, na ingakanigwa ng’a tinyara kobaranderia abanto aba ekiagera nigo bamochayete Nyasae ase ogwancha; na aborokigwa bakarusigwa aroro n’Omonene korwa ase ense eyio, ekiagera barenge n’obobe.",
                "17.": "Korende ingatigara koba nabarobwo, korende ingatangwa kobaranderia, ekiagera babete nechinkoro chinkong’u na ase engencho y’ogokong’ia chinkoro chiabo ense ekaragererigwa igoro yabo.",
                "18.": "Naba Abagadiantoni abaibi, baria barenge egati ya Abalamani bakaba bakoyeira ense, erio abamenyi bense eyio bagachaka kobisa obonda bwabo inse y’amaroba; naboigo bakaba abataka ase engencho ense eyio yaragereretigwe, ng’a tibakoyeira na koyenyora naende.",
                "19.": "Erio egaika engaki oborogi bokoba aroro, na oboragori na oboringoria; na obobe bogaichora ase ense eyio, naboigo ekaba egoikerana engaki amang’ana onsi ya Abinadi akwanete, na Samweli omolamani."
            },
            "2": {},
            "3": {},
            "4": {
                "1.": "Erio egaika engaki emiaka chimia isato na merongo etano nomo na etato Abanephi bakogenda amo nabisikari babo korwana na Abalamani, isiko y’ense eria ensareku.",
                "2.": "Erio egaika engaki naende abasikari ba Abanephi bagoserigwa goika ense y’ogosareka. Na ekero barosa, abasikari ba Abalamani bakabagwera nagochaka kobarwania naboigo Abalamani bakaira obonda bwomochie oria osaretigwe, na bakaba bakobaita Abanephi abange, na bakaira abange babo ase obosomba.",
                "3.": "Nabaria abatigari bagatama na gwesoyia ase ebisaku biamenyete ase omochie o Taankum. Bono omochie o Taankum nigo ore ase chimbebe ase chingegu; naboigo nigo orenge ang’e nomochie oria omosareku.",
                "4.": "Na nase engencho abasikari ba abanephi bachiete ase abalamani nagochaka kobaita; na onye taibo kanga Abalamani tibare konyora chinguru ase bare.",
                "5.": "Korende, rigereria, ekina ki’Omonene nkere n’okobua baria aboro; na nase engencho yobworo nakio gekogera aboro barasusurwe; na naboro bagokora chinkoro chiabana ba mwanyabanto goitera amanyinga.",
                "6.": "Erio egaika engaki Abalamani bakwearegania kogenda koyorwania omochi o Taankumu.",
                "7.": "Erio egaika engaki emiaka chimia isano nemo na merongo ene abalamani bare mamincha y’omochie o Teankumu, nakoinyora obonda bore aroro.",
                "8.": "Erio naende egaika engaki bagoserigwa amo na Abanephi. Na ekero Abanephi barora bababuire abalamani bagachaka gwetogia ase chinguru chiabo; na bakagenda ase okobua kwabo, na koira obonda bwonsi bw’omochi oria omosareku.",
                "9.": "Nabo aya onsi abeire, na chiribu chinyinge chiabeire chigosirigwa ase chinsemo chionsi ibere, Abanephi na Abalamani.",
                "10.": "Erio egaika engaki, emiaka chimia isato na merongo etano nomo naisano nemo, yaetire, naende abalamani bagachaka kobarwania abanephi na abanephi tibaangamete obobe bwabo, korende bakagenderera ase obworo bwabo.",
                "11.": "Na nigo ere akong’u ase oromeme gwatora, gose omonto korika buya ase obobe na obonyaka babete bagokora ase egati ya abanto barobwo abanephi na abalamani; na kera enkoro ekaba egokong’igwa, aseigo bakaba bare ase ogoitera amamyinga botambe.",
                "12.": "Na aya tanya koba ase obosio bwa abana ba Lehi, gose ase enyomba ya Israel, koreng’ana namang’ana y’Omonene, buna aya arenge ase abanto aba.",
                "13.": "Naboigo egaika engaki Abalamani bakoira obonda bw’omochie oria omosareku, na ase engencho omobaro obo obete obuete omobaro bw’abanephi.",
                "14.": "Erio bakagenda mamincha y’omochi o Teankum, na kobaseria abamenyete aroro, nakobaira koba abasibwa abana, abasacha, na abakungu, naboigo kobarwa koba ebing’wanso ase chinyasae chiabo.",
                "15.": "Erio ekero gegaika ase omwaka bwechimia isato na merongo etono nomo netano nebere, Abanephi bakaba nobororo ase engencho abalamani babangwasete abakungu na abana babo, bakagenda kobarwania amo nobororo obonene, bakanyara kobabua na kobaseria korwa ase ense yabo.",
                "16.": "Naboigo Abalamani tibarwana na Abanephi naende goika emiaka chimia isato namerongo etano nebere netano ekaera.",
                "17.": "Na ase omwaka oyo bagachaka esegi nabanephi naende ase chinguru chiabo chionsi; na tibabarekanete ase engencho yomobaro obo orenge omonge.",
                "18.": "Na korwa ase engaki eye Abanephi tibanyara segi ase Abalamani, korende bagachaka gosukigwa korwa aroro nabarobwo goika nonya nase risase.",
                "19.": "Erio egaika engaki Abalamani bagocha mamincha y’omochi oria omosareku na erio esegi egachaka ere entindi mono ase omochi oria omosareku, erio naende abanephi bakaba bakobua.",
                "20.": "Erio bagatama naende korwa aroro, bakaba bagoika omochi O Boaz; na igaria bagatenena mamincha ya Abalamani ase aboremu obonene, igabwe Abalamani tibababua goika ekero bachate naende.",
                "21.": "Na ekero baicha eria kabere abanephi bakaba bagoitwa ase ogoitwa okonene mono; abakungu babo na abana babo bakaba bakong’wanswa ase echinyasae.",
                "22.": "Erio egaike engaki Abanephi bagotama korwa ase bare, na koira abonda bwabo bwonsi amo nabwo bonsi ase omochie na ebichie.",
                "23.": "Na bono inche, Mormon ekero narora Abalamani bare ang’e koyeira ense eria, aseigo inkagenda ase egetunwa kia Shimu, na korusia amang’ana onsi aria Ammaroni abisete igoro igaria ase Omonene."
            },
            "5": {},
            "6": {
                "1.": "Nabono nakorire amang’ana ane igoro y’ogosareka kwa abanto bane abanephi. Erio naende egaika engaki tokogenda bosio ya Abalamani.",
                "2.": "Nainche, Mormoni, inkarika rirube gochia ase omowoti bwa Abalamani, ing’a anyare gotwanchera toche amo nagosangereria abanto baito gochia ase ense ya Kumorah, ase egetunwa gekorokwa Kumorah, na igaria erinde tobae esegi.",
                "3.": "Erio egaiko engaki omorwoti bwa Abalamani akong’isanekia nebinto biria narenge nomoyo nabio.",
                "4.": "Erio naende egaika engaki tokogenda goika ense ya Kumorah, na tokaba tokobeka chiema chiaito goetanana ase egetunwa gia Kumorah; na nigo yarenge ense ya amache amange na chindoche na chinsoko chinyinge; na igaa tokoba nogosemieria ng’a ntobe tokobua Abalamani.",
                "5.": "Na ekero emiaka chimia isato na merongo eteno netato yaera, tokaba tokobasangereria abanto abatigari goika ase ense ya Kumorah.",
                "6.": "Erio ekero twabeka abanto baito amo ase ense ya Kumorah inche Mormoni inkaba ngochaka kogota; na komanya ng’a eye nero engaki yomoerio bwogochandeka na abanto bane nakanya nachikirwe n’Omonene ng’a imbe inkorenda amariko ya abatata aria baetwe, ayio arenge amachenu, abete ang’e kogwa ase amaboko ya Abalamani, (kanga abalamani bayasarie) aseigo inkarika amang’ana aya korwa ase amariko a Nephi na koyabisa ase egetunwa komora aria onsi naetwe korwa ase okoboko kw’Omonene, gotatiga aya oka naete omwana one Moroni.",
                "7.": "Erio egaika engaki abanto bane na abakungu babo nabana babo bakomanya abasikari ba Abalamani bagocha ase bare; ase engencho yobwoba obonene bwabaichorete abakuani ase obworo bwonsi bakaganya goika bakanyorwa.",
                "8.": "Erio egaika engaki bagocha asegi mamincha yaito, na kera omoyo ogaichorwa nobwoba ase engencho y’omoganda obo omonene.",
                "9.": "Erio egaika engaki bakobaita abanto bane nomoyio, na amata, na chinsara, nebisire na ebioge bionsi biesegi.",
                "10.": "Erio egaika engaki abanto bane bagotirimboka amo chilibu ikomi chiane abwe barenge amo nainche, nainche inkagwa inse ase egati yabo insionogete; na bagaeta ase inde korende tibarusia bogima bwane aroro.",
                "11.": "Erio ekero batirimboka nakonyora abanto bane bosi gotatiga baria emerongo ebere nabane (abwe ase omwana one Moroni arenge) na tokabarora abanto baito bakwete, erio mambia tokabaimokia ekero Abalamani bairanire ase chiema chiabo, korwa ase egetunwa gia komora abanto bane chilibu ikomi abwe bachiete ase aroro barendire amo nainche.",
                "12.": "Erio tokarora chiribu ikomi chia abanto bane baria barenge bakoraua nomwana one Moroni.",
                "13.": "Naende rigereria, chiribu ikomi chia Abagiddona bakaba bakogwa, na nere nao arenge egati yabo.",
                "14.": "Na Lama akagwa ne chiribu ikomi chiaye; na Giligol akagwa nechiribu ikomi chiaye; na Limuha akagwa nechiribu ikomi chiaye; na Joneamu akagwa nechiribu ikomi chiaye; na Kameniha na Moroniha, na Antionumu, na Shibilomu, na Shemu, na Josh, bakagwa kera omonto nechiribu chiaye ikomi.",
                "15.": "Erio egaika baria ikomi bakure ase omoyio, ase chiribu ikomi kera oyomo; nonya nabanto bane gotatiga baria ikomi nababere na baria bane barenge nainche, na baria batamete gochia chinse chia sugusu nabaria bairetwe na Abalamani, bakaba bakogwa; na bosio bwabo na amauga abo na amanyinga abo akaba igoro ase ense are aimokirie namaboko abo baria babaitete erinde banyare gosirera ase ense na koirana ase barwete ase amaroba.",
                "16.": "Na omoyo one okaba ore nobororo asengencho yogoitwa kwa abanto bane, erio inkarera:",
                "17.": "Oo inwe abaya, kanga inaki mwabete mokorwa ase chinchera chiomonene O inwe abaya, inaki mwarenge gocha komokana Yeso, oria otenenete ore nokoboko koigoire ase okobanyora!",
                "18.": "Rigereria, onye motakora aya kanga timogwa. Korende rigereria mwagure na nigo inkorera ase ogosira kwaino.",
                "19.": "Oo inwe abana abaya abamura na abaiseke, inwe abatata na abababa, na inwe abasacha na abakungu more abaya, maki ere iga ng’a mwagure?",
                "20.": "Korende rigereria mwachire, na obwororo bwane tibokobairania.",
                "21.": "Na amatuko ngocha are ekero emebere eye yaino eraonchorwe koba etagokwa, eye bono egosareka bwang’o nebe etagosareka; na kera oyomo goika atenene ase ekerogo giekina gia Kristo kogambigwa koreng’ana nogokora kwaye na onye more abachenu, imobe mogosesenigwa amo nabaiso baino baria bamenyete aroro bosio bwaino.",
                "22.": "Oh inwe aba mwang’ainirwe ase ogosareka oko gwachire ase more. Korende rigereria mwachire na abatata ase Tata oigoro okare na kare, na nigo amanyete emechando yaino; na nigo agoikerania koreng’ana nekeene kiaye na amabera aye."
            },
            "7": {
                "1.": "Na bono ninyare gokwana make ase abanto aba abatigari barendire, onye ekonyarekana Nyasae abae amang’ana ane, erinde nario baramanye amang’ana ya abaise; nigo inkobamanyia inwe enyomba ya Israel; naya naro amang’ana inkobatebia.",
                "2.": "Manya ng’a nigo more enyomba ya Israel.",
                "3.": "Manya ng’a goika moche ase okoangama kero kende timogotoreka.",
                "4.": "Manya ng’a goika mobeke ebirengererio biaino inse, na gotiga goitera amanyinga natimobimokia naende; gotatiga Nyasae obachikire.",
                "5.": "Manya ng’a goika moche ase obong’aini bwa abaiso, na koangama ebibe biaino bionsi, na kwegena ime ya Yeso Kristo, ng’a ere nomwana o’Nyasae na nabete ogoitwa nabayandi, na ase engencho yechinguru chia Nyasae akaba okoboka naende korwa ase okobua embera; nabono ime ase amakweri akamenterwa chinguru.",
                "6.": "Erio akareta okobokigwa kwa abukure, aase omonto aranyare kobokigwa nagotenena ase obosia bwekina.",
                "7.": "Erio akareta okoborigwa gwense, aase oria onde bwonsi oranyorekane tari na bobe arabe okoegwa komenya kare na kare ase obosio bwa Nyasae ase obonda, bakomoterera Nyasae batari gotiga, ase tata, na Omwana na Omoika Omochenu, abue bare Nyasae oyomo abwe bare aase yomogoko otakoera.",
                "8.": "Aseigo angama na kobatiswa ase erieta ria Yeso Kristo na koyebogoria enchiri ya Kristo, eyio erache ase more korwa ase abayaudi, amang’ana aya ararwe ase abanto bebisaku gocha ase more.",
                "9.": "Rigereria aya nigo arikire ase more erinde monyare kwegena na, onye mokwegena ase aya naboigo moranyare koyegena aya; na onye mokonyamanya aya goika monyare komanya abaiso baino amo nechinguru chiria chiarwetwe ase bare na Nyasae.",
                "10.": "Naboigo imomanye ng’a nigo more abatigari b’oroiboro rwa Yakobo; aseigo nigo mobarire ase obanto beira beritang’ani; onye mokwegena ime ya Kristo, nakobatiswa, ime ya amache ritang’ani naende ase omorero naboigo n’Omoika Omochenu mogotunyana omogwekano bwo Omotoria, koreng’ana nogochika koria atoete, aseigo nebe aororo ase more ekero giekina. Amina."
            },
            "8": {
                "1.": "Rigereria, inche Moroni, ingakora amang’ana atata Mormoni. rigereria nimbwate amang’ana make ebinto bigwenerete korikwa biria nachigetwe na Tata.",
                "2.": "Erio ekero giaika nyuma y’esegi enene aria komora, rigereria Abanephi baria batamete gocha ase ense bakaba bakorigigwa na Abalamani goika bagasirigwa bonsi.",
                "3.": "Na Tata nere boigo akaba ogoitwa nabarobwo, ingatigara inche bweka ase okorika omochando oria osoete abanto bane. Rigereria bakaba bakogenda, nainche ingaikerania amachiko a tata. Nabang’ita, tinkomanya.",
                "4.": "Aseigo nimbe inkorika amang’ana aya ase amaroba; neba inkogenda ngencho tieyo.",
                "5.": "Rigererie, Tata nigo arosetie amang’ana na korika engencho yaye, nimbe boigo inkorika onye inkonyora ribaga ase chibao echi. Korende timbwati kende nigo inde inche bweka. Tata nigo aitetwe ase esegi nabanto baito, na bono timbwati omosani gose ase ingochia; ingaki eng’ana ing’aki Omonene aranyare koremereria erinde nyare komenya korende timanyeti.",
                "6.": "Rigereria emiaka yaerire amagana ane korwa omotoria achicha.",
                "7.": "Rigereria Abalamani bakabarigia abanto bane, abanephi korwa ase omochi goika ase omochie na korwa aase goika aase, na tibabanyora; bakagwa mono, amanene naria ogochandeka kwa abanto bane.",
                "8.": "Rigereria oko nokoboko kw’Omonene gwakorire aya. Na rigereria Abalamani nigo bakorwana barobwo ase barobwo; na ase ense eye engima nigo egendererete nogoita na goitera amanyinga; na onde tari omanyete omoerio oye.",
                "9.": "Rigereria timbwati enkwana igoro yabo, ekiagera onde taiyo gotatiga Abalamani na abauri bamenyete ase ense eye.",
                "10.": "Na onde tari omanyete Nyasae gotatiga aborokigwa ba Yeso, abwe babete ase ense goika ekero ebibe biabete ebinene ekagera Omonene taremereria kobatiga ase abanto aba; nonya bare ase ime yense onde tari omanyete.",
                "11.": "Korende Tata nainche intwabaroche, na bagatoranderia.",
                "12.": "Na onde bwonsi oranyore amang’ana aya, onde tayachecheria ase engencho ya amamocho are ime, nabe okoyamanya amange kobua aya. Rigereria ninche Moroni; ase are aororo nimbe, inkobikora ebinto bionsi komanyeka na ase more.",
                "13.": "Bono nakorire enkwana igoro ya abanto aba. Inche nomwana o’Mormoni na Tata nigo arenge obw’egesaku kia Nephi.",
                "14.": "Na ninche oria obisete amang’ana aya ase Omonene; chibao echio tichiri nangencho asegencho yamachiko y’Omonene. Ekiagera otebire ng’a ekeene onde tari orabe nachio anyare konyora ogokonyeka; korende amang’ana aria are aroro naro are nengencho; na onde bwensi orayarete ase oborabu oyio nasesenigwe.",
                "15.": "Onde tari oraorokie aya gotatiga oeirwe chinguru na Nyasae na engencho y’okobua kwa Nyasae ase eriso erimo ase obonene bwaye na emeroberio ya abanto ba kare babachecheretie abanto beira bomonene.",
                "16.": "Osesenigwe ere oria orarete amang’ana aya ase omobaso; ekiagera nigo arabirusie ase omosunte gocha ase oborabu koreng’ana nering’ana ria Nyasae, mbirusigwe inse nakomesa ase omosunte na gocha ase obong’aini bwa abanto; na aya nigo arakorwe ase ase chinguru chia Nyasae.",
                "17.": "Na onye ogosaria gokobao nigo korabe ogosaria kwa abanto, rigereria intwe titori nogosaria; Nyasae namanyete onsi, tiga erende ekiagera nigo arabe ore ase abe kogenda omorero.",
                "18.": "Erio agateba ng’a: Inyorokie, gose moitwe – – tiga erende ekiagera nigo achigete ayatari ay’Omonene.",
                "19.": "Onde bwonsi oragambie bwango nagambigwe bwango koreng’ana nebibe biaye aseigo oria oraite naitwe n’Omonene boigo.",
                "20.": "Inee ninki amariko agoteba – – omonto taita gose agambie; ekiagera okonachera nokwane, otebire Omonene, na ogoakana egesiomba nokwane na nabo indaakane.",
                "21.": "Noria orabe mamincha yemeremo y’Omonene, na abanto b’Omonene ba Israeli, nagoteba ng’ai ntosaretie emeremo y’Omonene, naende ng’a Omonene takoinyora eira eria abegete ase enyomba ya Israel – – noyo nigo are ase egesibo ekiagera nigo ararutwe ase omorero.",
                "22.": "Korende engencho y’Omonene nebe amo, goika chiira chiaye chikirane.",
                "23.": "Rigia ase obobani bwa Isaya. Tinkoyarika rigereria nabatebirie baria abachenu bare bosio bwane, baria bairete ense eye mbarere nonye nkorwa ase eubi; na buna Nyasae are moyo nanyare koinyora eira yaye ase bare.",
                "24.": "Na nigo amanyete amasabo abo ng’a nigo barenge asengencho ya abamwabo. Namanyete okwegena kwabo, aseigo ase erieta riaye mbaonchore ebitunwa; na ase erieta riaye mbakore ense gotengencha; na ase chinguru chiaye bagakora chichera kogwa; nonya neriera ri’omorero tirianyarete kobasamba, nonya neching’iti nonya namarubi yobosongo obonge, asengencho yechinguru chiering’ana riaye.",
                "25.": "Naboigo amasabo nigo arenge ase are ng’a, anyare koreta amang’ana aya ase ogoikerana.",
                "26.": "Na onde tabete ogoteba ng’a aya tagocha, ekiagera aya ekeene nache ekiagera Omonene oyakwanire ng’a korwa ase amaroba narweo, ase okoboko kw’Omonene, na onde tari oratange, na neike engaki ekero eratebekane ng’a amatuko y’ebikone aerire; na nigo erache buna omonto obokire korwa ase amakweri.",
                "27.": "Erio neike engaki ekero amanyinga yabachenu ararere ase Omonene as obobisi boria bwakoregete na emeremo y’omosunte.",
                "28.": "Erio neike engaki ekene chinguru chia Nyasae chirakanwe na kogechigwa, ne chikanisa chieimokereretie igoro na koba nobwerori ase chinkoro chiabo; erio nonya nabarai bechikanisa mbaimoke nakwerora ase chinkoro chiabo, nakoba neribero ase abanto babo bechikanisa.",
                "29.": "Erio ndiike rituko ekero emerero eraigwekane na omotengecho omonene ase chinse chia isiko;",
                "30.": "Na imobe nokoigwa chinkuma chiesegi na emetengecho korwa chinse ao ao.",
                "31.": "Na ndiche rituko ekero obobe obonene boraike ase ense; mbabeo abaiti, abauri, abagochi, abang’ainereria, abagenki na bonsi abakori amabe nabwo mbabeo abange bagoteba ng’a, aya naro gose aria naro, na ngencho tekoba ekiagera Omonene nabe okoyaimokia igoro ase rituko riria. Korende okoragererigwa kobe ase baria bare nobororo na ase eora yebibe.",
                "32.": "Erio neike engaki ekero chikanisa chiraagachwe nagoteba ng’a: Ninchwo ase inde nechibesa chiao nobe gokwaberwa ebibe biao.",
                "33.": "O inwe abarogi na abarimo na abang’achi, ninki gekogera mokoagacha chikanisa ase okwenyorera obonene? Ninki mwaonchoreire ring’ana ria Nyasae, na koreta ekina ase emiyo yaino? Rigereria ase okomanorerwa kwa Nyasae; rigereria ensa ngoikere aya onsi aranyare goikeranigwa.",
                "34.": "Rigereria Omonene onyorokirie ebinto biogokumia na birabe bigocha ase rituko riria ebinto ebi biranyare gocha ase more.",
                "35.": "Rigereria nabatebirie onye ndiria more ang’e na motaiyo, kang’a Yeso nabang’orokia inwe, na komanya amakoro aino.",
                "36.": "Nigo imanyete ng’a nigo mogotara ase obwerori bwechinkoro chiaino na onde taiyo gotetiga baria batari kwerora, ase ogwesoka ekatani engiya, ase obogechi, na ebitina na obogenki, na ogochandwa na bobe bonde bwensi bwe bibe; na chikanisa nonya nkera omonto, osoire ime ase engencho y’obobe bwaino.",
                "37.": "Rigereria mwanchire chibesa, amo ne chiganchwa chiaino chingiya, na okong’wansa gwechikanisa, kobua buna mwanchete abataka na abare nokogania abare abarwaire nagochandeka.",
                "38.": "O inwe abang’ainereria aborokia ninki gekogera mokoyesaria ekanisa ya Nyasae? Ninki gekogera mokorora obosoku ase okoira erieta ria Kristo? Ninki motari korengereria ng’a omogoko otakoera noro omonene goetera ase okomotogia Nyasae ime ase ense.",
                "39.": "Ninki gekogera mokorwa ebingwanso ase oria otari nobogima, naende moba nchara, nokogonia na bosa, na abarwaire na abachandeku na imokomanya?",
                "40.": "Ninki gekogera mokoegachera obobe ase obobisi ng’a monyare kobua; na kobakora ababoraka korera ase Omonene na amanyinga yabaise babo na abasacha babo ase okorera korwa ase ense, korende obobe ase emetwe yaino.",
                "41.": "Rigereria omoyio bwekina nigo osungire igoro yaino; na engaki neike akoirania amanyinga ya abachenu ase more, erinde nario ataigwe akorera kwabo naende."
            },
            "9": {
                "1.": "Na bono nigo ingokwana igoro ya baria begenete ime ya Kristo.",
                "2.": "Rigereria imwegene ekero kie rituko riogotarerwa kwaino – – ekero Omonene agocha, gose ase rituko riria rinene ekero ense eraringwe buna omoringo na kera egento keranyie ase riberera, rituko riria ekero moraretwe gotenena ase obosio bw’emanwa yengondi ya Nyasae – – inee naende imotebe ng’a Nyasae taiyio?",
                "3.": "Erio imobe mokomokana Kristo, gose imoyerore emanwa yengondi? Inee imomanyete ng’a imomenye nere ase ebirengererio biaino ebibe? Inee imore nomoyo ng’a kanga nigo mwamenya noyo ore Omochenu, ndiriri moratige obobe erinde motige korama amachiko.",
                "4.": "Rigereria nabatebirie ng’a nigo morabe mochandegete onye imokomenya na Nyasae ore moyo na Omochenu, more inse yebirengererio biaino, ase ayio nigo moramenye ase omorero.",
                "5.": "Korende rigereria ekero moraorokigwe more bosa ase obosio bwa Nyasae, na boigo ase Obonene bwa Nyasae, na obochenu bwa Yeso Kristo, na nigo erabe ase more omorero oria otakorima.",
                "6.": "O inwe abategenwa, onchoka gocha ase Omonene; rera bokong’u ase Tata ase erieta ria Yeso, erinde nario moranyorekane motari na kemoa, korende abachenu abaya na abarabu, mwabeire abamosibirie amo namanyinga yemanwa y’eng’ondi, ase amatuko y’ogokumia na ayomoerio.",
                "7.": "Naende nigo ingokwana ase more inwe aba mokwanga okomanorerwa kwa Nyasae, na goteba ng’a aya aetire, na goteba ng’a komanorerwa tikoiyo, gose okobanwa gose ebiegwa, gose okogwenigwa, gose ogokwana ase chimeme chinyia, na ogoonchorigwa kwechimeme chinyia.",
                "8.": "Rigereria nabatebirie onde bwensi orakane na gotamanya enchiri ya Yeso Kristo; tanya gosoma amariko; onye ekoba bo, tari koyaigwa.",
                "9.": "Inee titwanya gosoma ng’a Nyasae nere oria igoro rero na kare na kare, na ime yaye gwatananeka tikoiyo gose ekeiriri kiogonchoka?",
                "10.": "Nabono onye more nokorengereria ase chinyasae chiaino chitari echiaboronge na ase chire ekeiriri kiogonchoka kereo, na nigo mwebegete ase enyasae eria etari Nyasae bwebikone.",
                "11.": "Korende rigereria, nimbaorokie Nyasae bwebikone, Nyasae o’Isaka, Nyasae o’Yakobo, na Nyasae oria otongete igoro nense, na ebinto bionsi bireo.",
                "12.": "Rigereria nigo atongete Adamu na akagera ebibe bigasoa ase mwanyabanto na ase engencho yokogwa kwa mwanyabanto ekagera Yeso agacha, nonya Tata nomwana; na ase engencho ya Yeso Kristo, okoborigwa gogacha ase abanto.",
                "13.": "Na asengencho yokoborigwa kwamwanyabanto, okwe gwachete korwa ase Kristo, bakaretwa naende ase obosio bw’Omonene; na igaa nao ogotoreka gogotoka, asengencho y’ogokwa kwa Yeso kwaretete okobokigwa gwaetire, okwe kwaretete okoborigwa korwa ase chitoro, erinde korwa ase chitoro abanto bonsi baranyare kobokigwa amo nechinguru chia Nyasae ekero egetureri kerabuge; na mbiche ebike na ebinene na bionsi mbitenene ase egoora yaye, bare basiboire nagokonywa korwa ase amakweri, ayio are amakweri abosa.",
                "14.": "Naende ekina ngocha kere egechenu ase bare; na engaki ngocha ere omworo aranyare koba omworo; na omochenu aranyare koba omochenu na oyore nomogoko koba nomogoko; na oria otari nomogoko gotigara koba atari nomogoko.",
                "15.": "Na bono, ase inwe baria mwerigeretie chinyasae chitanyare gokora ebikone nimbaborie, motige ebinto ebi biete ebi nakwanine omoerio otoracha? Rigereria nigo inkobatebia ng’a toracha na Nyasae togosiria koba Nyasae bwebikone.",
                "16.": "Rigereria, ebi mbiria ebinto Nyasae aorokirie ase amaiso aino? Na ningo oranyare gokana ebikone na amakumia yemeremo ya Nyasae?",
                "17.": "Inee ningo oranyare goteba ng’a tikiarenge egekone ase ring’ana riaye igoro nense ekaba; na ase chinguru chiering’ana riaye omonto akaba ogotongwa korwa ase amaroba; na ase chinguru chiaye egekone gegakoreka?",
                "18.": "Na ningo oratebe ng’a Yeso Kristo takorete ebikone ebinge? Na ng’a bikone mbiakoretwe namaboko ya Abatomwa.",
                "19.": "Na onye ebikone biakorekanete Inee ninki gekogera Nyasae agendererete gokora ebikone na otari goonchoka? Ekeene nabatebirie tari goonchoka; onye ekoba bo, takoba Nyasae na tari gosiria obonyasae bwaye na nigo are Nyasae bwebikone.",
                "20.": "Na engencho ekogera agokora ebikone ase abana ba mwanyabanto nigo ere ng’a banyare korwa ase ogotegena na ase okorwa ase chinchera chiekeene, na gotamanya Nyasae oyio bagwenerete kwegena.",
                "21.": "Rigereria nabatebirie ng’a onde bwensi oregene Kristo, atari nechitang’utang’u, na kende gionsi barasabe Tata ase, erieta riane ekio mbakenyore; na eira eye eye nigo ere ase abanto na chinsinyo inye chiense.",
                "22.": "Rigereria otebire Yeso Kristo, omwana o’Nyasae ase aborokigwa baye abwe batatige, na ase aborokigwa baye bonsi ase okoigwa amang’ana: Genda ense yonsi na korandia enchiri ase kera egetongwa.",
                "23.": "Na onde bwonsi oregene na kobatiswa nakonyeke korende oyotegeneti nabe ogosira.",
                "24.": "Na ebirage ebi mbibatunyane baria bonsi begenete – – ase eriete riane mbaserie ebirecha; na imbakwane ase chimeme chinyia; na imbabe bakoimokia ching’iti, na nabanywa kende gionsi gegoita tigekobakorera kende; naboigo imbabeke amaboko abo ase abarwaire na abarwaire mbagwenigwe.",
                "25.": "Na onde bwonsi oregene ase erieta riane atari natang’utang’u, ase are ere ninyabeke amang’ana ane ime yaye, goika nonya nomoerio bwense.",
                "26.": "Nabono, rigereria, ning’o oranyare gotenena mamincha y’emeremo y’Omonene? Ning’o oranyare gokana enkwana eye? Ning’o oranyare koba mamincha y’echinguru chi’Omonene? Na ning’o oraye gokwana emeremo y’Omonene bobe? Na ning’o orabaire abana ba Kristo bobe? Rigereria, inwe mwensi abamore abachecheria emeremo y’Omonene, ekiagera imokumie na gosira.",
                "27.": "O timochecheria, na gokumia, korende igwa amang’ana y’Omonene, na mosabe Tata ase erieta ria Yeso Kristo keria gionsi morabe mokogania nakio. Timoba nechitang’utang’u, korende kwegena, nagochaka buna ekero kieritang’ani, na gocha ase Omonene nemioyo yaino yonsi, na koorokia ogotoreka kwaino amo n’obwoba nagotengechigwa ase are.",
                "28.": "Kabe abang’aini ase amatuko aino yokogenderera; etange inwe mweka korwa ase obobe bwonsi; timosaba ng’a monyare koyaira ase okogania kwaino korende saba more noboremu, erinde timosoa ase ogotemwa, korende momobake Nyasae bwekeene na ore moyo.",
                "29.": "Rigereria timobatiswa keene getaiyo rigereria timoria emesa y’Omonene keene getaiyio; korende manya ng’a nigo mogokora kera egento ase ekeene, na gokora ase erieta ria Yeso Kristo, Omwana o’Nyasae; na kamorakore aya, na koremereria goika omoerio, timogoserigwa.",
                "30.": "Rigereria, nigo inkobatebia buna oria ogokwana korwa ase amakweri; korende nimaiyete ng’a goika moigwe amang’ana ane.",
                "31.": "Timong’ira bobe ase ekeene kiane, gose tata igoro yekeene kiaye, gose baria barigete bosio bwaye; korende motogie Nyasae ase engencho aorokirie obochenu bwaito ase more, erinde nario maranyare kweorokia obong’aini kobua buna kanya tore.",
                "32.": "Na bono rigereria, twarikire amange ase chisemi chiaito ase chingencho kero kende chikorokwa abamisiri abeatanani, abeire akorugwa amo naintwe koreng’ana nenkwana yaito.",
                "33.": "Na onye amang’ana nigo arenge aisaine kanga nabo twanyarigete ase ekeibirania; Ekeibirania boigo nigo kerure amo naintue; na onye toriika ekeibirania, rigereria mware gocha gotwara obokeene ase amang’ana aito.",
                "34.": "Kerende Omonene namanyete aria onsi twarikire, naboigo onde tari omanyete omonwa oito; aseigo obeire okorigia chinchera ase ogoochorigwa ekero gegocha.",
                "35.": "Na ebinto ebi nigo birikire erinde tonyare koringa chiganchwa chiaito chiamanyinga ya abaminto, baria basirire ase ogotegena.",
                "36.": "Na rigereria ebinto ebi tore nomoyo nabio igoro ya abaminto, nonyo nogotorigwa kwabo ase obong’aini bwa Kristo, nigo ere koreng’ana na amasabo ya abachenu bonsi abamenyire ase ense eye.",
                "37.": "Naboigo Omonene tiga aigwe amasabo abo koreng’ana n’okwegena kwabo, na tiga Omonene Nyasae ainyore eira eria ariete ase enyomba ya Israel; na tiga abasesenie kare na kare, goetera ase okwegena ase erieta ria Yeso Kristo. Amen."
            }
        }
    },
    "ether": {
        "meta": {
            "slug": "ether",
            "name": "ether",
            "chapterWord": "Egesieri"
        },
        "chapters": {
            "1": {},
            "2": {},
            "3": {},
            "4": {},
            "5": {},
            "6": {},
            "7": {},
            "8": {},
            "9": {},
            "10": {},
            "11": {},
            "12": {},
            "13": {},
            "14": {},
            "15": {}
        }
    },
    "moro": {
        "meta": {
            "slug": "moro",
            "name": "Egetabu Kia Moroni",
            "chapterWord": "Egesieri"
        },
        "chapters": {
            "1": {
                "1.": "Bono inche Moroni, erio ekero naigora amang’ana ya abanto ba Jared, nigo naganetie kanga amang’ana aya tarigetwe naende, korende tinsiretie; na inkemanyekani inche",
                "2.": "Rigereria, chisegi chiabo nigo chire chintindi mono egati yabo boka abanyene, na ase engencho yokogecha bakababeka abanephi ase ogokwa ase engencho batamokorerete Kristo.",
                "3.": "Nainche Moroni tinkonyara komokana Kristo; aseigo, nigo inkumetie keria ingokora ase ogokonya obogima bwane omonyene.",
                "4.": "Aseigo, nigo inkorika ebinto bike, mamincha naria naganetie; na nigo natagete ayanga aya tarikwa naende; korende nigo inkorika amang’ana make, kero kende nabo arabe agokonya abaminto, Abalamani ase amatuko agocha; koreng’ana n’okobua kw’Omonene."
            },
            "2": {
                "1.": "Amang’ana a’Yeso akwanete ase aborokigwa baye, bari ikomi nababere baria achorete, buna abegete amaboko igoro ase bare.",
                "2.": "Na akabarangeria ase amarieta nagoteba ng’a, mobe mokomorangeria Tata ase erieta riane, ase amasabo amanene; na ekero mwakorire aya imobe mokonyora chinguru ase oria morabekere amaboka aino, na imobae Omoika omochenu; na ase erieta riane imoyorwe, ase abatomwa bane.",
                "3.": "Na bono aya naro amang’ana a Kristo yeritang’ani akwanete ase ogocha kwaye kweritong’ani; na omoganda tobete okoigwa, korende aborokigwa bakaigwa, na bonsi baria babekeretwe amaboko Omoika omochenu okobacherwa."
            },
            "3": {
                "1.": "Chingencho chiria aborokigwa, baria barenge korokwa abagaka b’ekanisa, bakabachora abakuani na aborokia –",
                "2.": "Na ekero basaba ase Tata ase erieta ria Kristo, bakabeka amaboko abo igoro yabo na goteba ng’a:",
                "3.": "Ase erieta ria Yeso Kristo nagochorire aye koba omokuani, (gose onye otakeire koba omworokia) nagochorine aye koba omworokia, ase okorandia okaangama na okwaberwa kw’ebibe goetera ase Yeso Kristo, ase okoremereria gw’okwegena erieta riaye goika omoerio. Amina",
                "4.": "Na ase engencho eye bakabachora abakuani na aborokia, koreng’ana nebiegwa na okorangerigwa kwa Nyasae ase abanto; naboigo bakabachora ase chinguru chiomoika omochenu oria orenge ime yabo."
            },
            "4": {
                "1.": "Chingencho chiabagaka babo na abakuani korwa omobere oYeso na amanyinga aye ase ekanisa; na nigo bagokora aya koreng’ana namachiko a Kristo, aseigo twamanyire chingencho goika ase ekeene; na abagaka na abakuani bakaba bakorwa emesa y’Omonene–",
                "2.": "Naboigo bakabeka amaru abo inse amo nekanisa, na gosaba ase Tata ase erieta ria Kristo bagoteba ng’a:",
                "3.": "O Nyasae, Tata okare na kare nigo togosaba ase ore ase erieta ria Yeso Kristo, gosesenia na koyochena omogati oyo ase emioyo yonsi ya baria bakoyoimokia, erinde banyare koria ase okoinyora omobere bw’omwana Oo, na koba birori ase ore, Oo Nyasae Tate okare nakare, ekiagera berure koribogoria igoro yabo erieta ri, omwana Oo, na koimoinyora botambe, na koyarenda amachiko aria abeire, okobaa; erinde banyare koba botambe bare amo n’omoika oye. Amina."
            },
            "5": {
                "1.": "Engenche y’okorwa edivai – – Rigereria, bakabogoria egekombe, na goteba:",
                "2.": "O Nyasae Tata okarie na kare nigo togosaba ase ore ase erieta ri’omwana Oo Yeso Kristo, onyare gosesenia na koyechena edivai eye ase emioyo yonsi ya baria bakoyenywa, erinde banyare gokora igo ase okoinyora amanying’a y’omwana oo, aria aiterete ase bare; erinde banyare koba birori ase ore, Oo Nyasae Tata okare na kare, erinde banyare komoinyora botambe, na bayare koba amo n’omoika oye."
            },
            "6": {
                "1.": "Na bono nigo ingokwana igoro y’ebatiso. Rigereria, abagaka na abakuani na aborokia mbabatisetwe; na tibatisetwe bosa igo gotatiga ekero baorogetie amatunda aria y’obuya.",
                "2.": "Na tibanyorete kende ase ebatiso gotatiga bachete nomoyo ore inse amo n’omoika bw’obwororo, na komanyekana ase ekanisa ng’a ekeene baangamire ebibe biabo bionsi.",
                "3.": "Na onde tari obatisetwe goika are koba ore nerieta ria Kristo, ore nomoyo bw, okomokorera goika omoerio.",
                "4.": "Na ekero banyora ebatiso, na gosibigwa n’Omoika omochenu bakaba bakobarwa ase abanto bekanisa ya Kristo; na amarieto akairwa ase okoinyorwa na korosigwa ase obuya bwa Nyasae, na kobarenda ase enchera angiya, kobarenda botambe ase amasabo, abo ore ase omogoko o’Kristo, oyorenge omochakano na omoerio bw’okwegena kwabo.",
                "5.": "Naboigo ekanisa ekaba ekonyorana botembe, kweng’ata na gosaba, na gokwana barobwo ase barobwo igoro y’ogokonyeka gwe chinkoro chiabo.",
                "6.": "Naboigo bakaba bakoumerana botambe ase okoria omogati na edivai, ase okomoinyora Omonene Yeso.",
                "7.": "Na bakaba bare amo n’obororo ng’a onde bwensi taba ore nebibe ase bare; na onde bwensi ore gotoka ore nebibe na birori batato bamoire bobe ase obosio bw’abagaka, na onye tibakwaangama, na koorokia obobe, amariete abo nigo are korusigwa aroro na tibabarwa ase egati ya abanto ba Kristo.",
                "8.": "Korende buna babete bagendererete ase okoangama na koboria okwaberwa, ase omoyo bw’okogania, imbabete bakwaberwa.",
                "9.": "Na emesangererekano yabo nigo yare koragwa n’ekanisa ekero Omoika omochenu ore gokora emeremo, na goetera ase chinguru chi’Omoika Omochenu; bakaba bakoraua gochia korandia, gose koagacha, gose gosaba gose komotogia gose gotera naboigo aya akaba agokoreka."
            },
            "7": {
                "1.": "Na bono inche moroni nkorika inde make aria Tata Mormoni akwanete igoro yokwegena, ogosemeria na obwanchani; nyuma ase aya akaba ogokwana ase abanto, na akaborokereria ase esinagogi eria baagachete ase bagosabera.",
                "2.": "Nabono inche Mormoni, nabatebirie; inwe abaminto ng’a obuya bwa Tata Nyasae na Omwana Yeso Kristo na okobua kwaye ogochenu, ase engencho yekeegwa kiaye giokorangerigwa kwaye ase inde, erinde nario indanyore ribaga gokwana nainwe bono.",
                "3.": "Aseigo nigo inganetie gokwana aria are igoro yekanisa aria are ase obuya bwa Kristo, na aria anyorire ogosemeria ase moranyare gosoa ase ogotimoka kw’omonene, korwa engaki eye goika engaki yogotimoka nere aria igoro.",
                "4.": "Nabono abaminto nagambire ebinto ebi ase engencho yaino na obuya bwaino na gwatora ase abana bamwanyabanto.",
                "5.": "Korende nainyoire ring’ana ri’Omonene Nyasae, rigoteba ng’a ase ogokora kwabo imobamanye ase amakoro abo; onye emeremo yabo ere emiya, naboigo nabarobwo nigo bare abaya.",
                "6.": "Rigereria Nyasae otebire ng’a omonto ore bwebibe takonyara gokora amaya; ekiagera onye okorwa ekeegwa, gose gosaba ase Nyasae, gotatiga oyakorire ase ekeene na atari komokonya.",
                "7.": "Rigereria tabaririe ase are ase oboikeranu.",
                "8.": "Rigereria onye omonto ore obwekerecha okorwa ekeegwa, nigo agokora bosa; aseigo nigo ebarire ase are buna oria onyorire ekeegwa; aseigo oyo nigo abarire ekerecha ase obosio bwa Nyasae.",
                "9.": "Naboigo nigo abarire ekerecha ase abanto onye ogosaba na tari na okwegena ase enkoro yaye; takonyora kende na Nyasae nakoira oyonga oyo.",
                "10.": "Aseigo, omonto ore ekerecha takonyara gokora amaya, gose korwa ekeegwa ekiya.",
                "11.": "Rigereria ensonko endoro teri korwa amache amaya, gose ensoko engiya korwa amache amaroro, aseigo omonto ore omosomba obirecha takomobwatia Kristo, na onye okomobwatia Kristo nabo tari omosomba bwebirecha.",
                "12.": "Na ebinto ebiya bionsi nigo bikorwa ase Nyasae; na biria bire ebibe nigo bire ebia birecha; ekiagera birecha nigo are omobisa oNyasae, na nigo akomorwania botambe, na kogenka na gotebia gokora ebibe, na gokora aria ayobobe botambe.",
                "13.": "Korende rigereria, ng’a aria are aya’Nyasae nigo agotebia ayare amaya; botambe, aseigo kera egento gegokora amaya, na komwancha Nyasae, na komokorera, nigo are oichire na Nyasae.",
                "14.": "Aseigo, rende inwe abaminto, timoboria aria amabe koba aya Nyasae, gose amang’ana amaya aNyasae koba aya birecha.",
                "15.": "Rigereria inwe abaminto arurwe ase more monachere, erinde nario moranyare koba mokomanya amaya na amabe; na chinchera chiokonachera nigo chire chindonge, ng’a nario morabe nobong’aini obuya buna omobaso korwa ase omosunte.",
                "16.": "Omoika o’Kristo nigo orure ase kera omonto, erinde nario baramanye amaya korwa ase amabe; narorire ase more enchera yokonachera; kera egento gegoteba gokora amaya na goteba kwegena ime ya Kristo; nigo arure ase chinguru na ekeegwa gia Kristo na komanya obong’aini obuya bwa Nyasae.",
                "17.": "Korende amang’ana aya agotebia abanto, gokora ebibe, na gotegena ime ya Kristo, na komokana na gotamokorera Nyasae, na imomanye more nobong’aini oboikeranu nigo bore obwebirecha; na ase engencho eye nigo ere emeremo ya Saitani; ekiagere ere tari gotebia onde gokora amaya nonya nase amaraika aye; nase baria bamoigwerete.",
                "18.": "Nabono, abaminto, mwarorire na komanya oborabu moranyare kogambia, oborabu baria bore ase Kristo, na korora ng’a okogambia kwaino nigo kore akuya; ekiagera okonachera koria mokonacha nakwo morache konacherwa.",
                "19.": "Aseigo, nabasoroire inwe abaminto, monyare korigia oborabu bwa Kristo erinde nario moramanye obuya korwa ase obobe; na kamorabogorie aria are amaya, na timogambia erio imobe mokoba abana ba Kristo.",
                "20.": "Nabono, abaminto, inaki ere buya ase okobogoria amang’ana amaya?",
                "21.": "Na bono na chire ase okwegena, aria ingwenerete gokwana; na nimbe inkobatebia enchera moranyare konyora amang’ana amaya.",
                "22.": "Manya Nyasae nigo amanyete kera egento korwa omochakano goika kare na kare, rigerereria agatoma amaraika kworokia abana ba mwanyabanto, koorokia igoro yogocha kwa Kristo; na ime ya Kristo kera egento noo gegotoka.",
                "23.": "Na Nyasae boigo akabatebia ababani ase omonwa oye, ng’a Kristo nache.",
                "24.": "Na nigo chiarenge chinchera chinyinge ase okweorokia ase mwanyabanto, aria arenge amaya; na amang’ana onsi are amaya akorwa ase Kristo; karga abanto nigo bagwete na kende kiya tikiare gocha ase bare.",
                "25.": "Aseigo, okworokereria kwa amaraika na ase amang’ana akorwa ase omonwa o’Nyasae, abanto bagakana kworokia okwegena ase Kristo, na ase okwegena bakabogoria kera egento kere ekiya; goika engaki yogocha gwa Kristo.",
                "26.": "Nyuma ase aya agacha na abanto bonsi bagatoreka ase okwegena erieta riaye; na ase okwegena, bakaba abana ba Nyasae. Na buna Kristo are moyo nigo akwanete amang’ana ase Tata ogoteba ng’a: Kende gionsi morasabe Tata ase erieta riane, kere ekiya, ase okwegena ng’a imokenyore, ekeene eke imokorerwe.",
                "27.": "Aseigo, abaminto, ebikone nigo biakendire asengencho Kristo achire igoro, na goikaransa ase okoboko gwokorio kwa Nyasae, komotebia Tata obokeene na amabera aorogetie ase mwanyabanto.",
                "28.": "Aseigo oiraneire omoerio bwogochika, nakobateba baria bonsi bamwegenete; na baria babwate okwegena ase are mbabe igoro ase amang’ana amaya; naboigo nigo atenenerete abana ba mwanyabanto; na nigo amanyete igoro kare nakare.",
                "29.": "Na ase engencho akorire aya, abaminto ebikone biakendire bori? Rigereria nabatebirie ng’a nonya namaraika taratiga kobaranderia abana ba mwanyabanto.",
                "30.": "Rigereria nigo bamoigwerete kworokereria koreng’ana nogochika kwaye kweorokia abanyene nechinguru, chiokwegena na ebirengererio ebikong’u ase enchera ende yonsi yobonyasae.",
                "31.": "Na emeremo yabo nokorangeria abanto bonsi koangama, na goikerania na gokora emeremo yeira ya Tata eria abegete ase abana ba mwanyabanto ase okorwa ring’ana ria Kristo ase ebibekerero ebichore bi’Omonene ng’a babe bakorwa oborori bwaye.",
                "32.": "Na ase ogokora bo Omonene Nyasae orosirie enchera eyio abanto barabe bakonyora okwegena ime ya Kristo, na nario Omoika Omochenu oranyore aase ase chinkoro chiabo, koreng’ana nechinguru chireo; na aya Omonene nayakore goetara ase, eira eria abegete ase abana ba abanto.",
                "33.": "Na Kristo agateba ng’a: onye mokoba nokwegena ime yane imokore kende gionsi ingokora.",
                "34.": "Naboigo agateba ng’a: angama inwe mwensi amore chinsinyo chiense na inchwo ase inde, na kobatiswa ase erieta riane erinde monyare gotoreka.",
                "35.": "Na bono, abaminto, onye ebinto ebi nakwanire bire ekeene ase more, Omonene nabe okoorokia chinguru na obonene bwaye ase amatuko y’omoerio ng’a amang’ana aya nigo are ayekeene, na onye are ayekeene inee ebikone bi’Omonene biasirire?",
                "36.": "Inee amaraika atigire gocha ase abana bamwanyabanto, gose asiririe Omoika Omochenu korwa ase bare? Inee nabe ogotenena buna engaki egoeta arakore ense gotenena gose omonto oyomo nabeo oratoreke?",
                "37.": "Ekeene nabatebirie tekoba, nasengencho yokwegena nakio, gekogera ebikone bigocha; na nase okwegena nakio gekogera amaraika akweorokia nakworokereria abanto; aseigo onye ebinto ebi tibikoba rirorio okoragererigwa kobe ase abanto na asengencho yogotegena na onsi nigo are ayabosa.",
                "38.": "Aseigo onde taiyo orakonyeke, koreng’ana namang’ana a Kristo, gotatiga mwabeire nokwegena ase erieta riaye, aseigo onye ebinto ebi bigokenda naboigo okwegena goika gokende, na obobe ase obomenyo bwa omonto ekiagera nigo bare buna baria batamanyeti ng’a ogotoreka ngwachete.",
                "39.": "Korende rigereria inwe abaminto nigo inkorigereria ebinto ebiya biaino, nigo naganirie mobe nokwegena ime ya Kristo; onye timokoba nokwegena ase are timokobarwa ase egati ya abanto bekanisa yaye.",
                "40.": "Naboigo abaminto nigo intagete kobatebia igoro yogosemeria. Ng’a narenga moranyare konyora ase okwegena, mbuya kanga ndiria mwanyora ogosemeria?",
                "41.": "Na eye nero engencho enganeirie ase ogosemeria? Nabatebirie ng’a mobe more nogosemeria goetera ase ekengwanso gia Kristo na ase chinguru chiokobokigwa kwaye, ase okobokigwa ase obogima bwa kare na kare na aya nigo are asengencho yokwegena koreng’ana neira yaye.",
                "42.": "Aseigo onye omonto obwate okwegena goika abe nogosemeria; aseigo kwegena gotaiyo gosemeria ngokoba aroro.",
                "43.": "Ekeene nabatebirie naende ng’a takoba nokwegena na ogosemeria, gotatiga obeire omwororo na obwate enkoro ebwate oboitongo.",
                "44.": "Onye ekoba bo okwegena kwaye nigo kore bosa, kende tikeri kerancheranwe na Nyasae, gotatiga obeire omwororo na ore noboitongo bwenkoro; onye omonto okoba nobwororo bwenkoro na goteba ng’a Yeso nomwana oNyasae, goika naende abe nobwanchani; na onye tabwati obwanchani nigo aganeirie abe nobwanchani.",
                "45.": "Na obwanchani nigo bokoremereria, na obwororo, na tibobwati endamwamu, na tibori gwetogia, tibori kwerigereria, tari bwango gotogonya, tari korengereria bibe, na tibori kogoka ase amabe korende kogokera ekeene, nigo bokobogoria ebinto bionsi na kwegena ebinto bionsi, nagosemeria ebinto bionsi, nakoremereria ebinto bionsi.",
                "46.": "Aseigo abaminto, onye timokoba nobwanchani, nigo morabe bosa, ekiagera obwanchani tibori gokea. Aseigo kabe ase obwanchani, obwe bore obonene ase onsi, ekiagera kera egento nkegwe –",
                "47.": "Korende obwanchani nigo bore obwa Kristo, na nigo bokoremereria kare na kare; na onde bwensi oranyorekane obobwate ase amatuko y’omoerio, nebe buya ase are.",
                "48.": "Aseigo, inwe abaminto, saba ase Tata ase chinguru chionsi chienkoro, erinde nario oraichorwe nobwanchani obo, obwe arwete ase baria bare ababwatia bekeene ase omwana oye Yeso Kristo; erinde nario morabe abanto ba Nyasae; ekiagera ekero agocha intobe buna ere, na intomorore buna are; erinde tonyare koba nogosemeria oko; erinde nario torabe togokorwa abachenu koreng’ana buna ere are omochenu. Amina."
            },
            "8": {
                "1.": "Rirube ria Tata Mormoni, ririkire ase inde, na nigo riarigetwe bwango ekero narangeretigwe ase enchiri. Na ase obong’aini akarika ogoteba ng’a:",
                "2.": "Omwana one omwanchwa Moroni, nigo inde nomogoko ekiagera Omonene Yeso Kristo nare nomoyo naye, na okorangerie ase emeremo yaye emechenu.",
                "3.": "Na nigo inde nomoyo ase ore ime ya amasabo ane botambe, botembe ime ya amasabo ase Nyasae Tata ase erieta ria Yeso Kristo oyore omochenu, erinde ere goetera ase ogotakea kwaye na obuya bwaye na mbokorende goetera ase okoremereria gw, okwegena ase erieta riaye goika omoerio.",
                "4.": "Na bono, abana bane, nigo ingokwana ase more igoro yaria angechetie mono; aseigo nigo angechetie ng’a emechando nebe ase more.",
                "5.": "Onye neorokereirie ekeene, emchando kanya nere egati yaino igoro y’okobatisa abana baino abake.",
                "6.": "Na bono, abana bane, nigo inde nokogania ng’a mokong’e ase obong’aini, erinde nario obobe obo borarusigwe ase egati yaino; na ase okogania oko imbwate narikire rirube eri.",
                "7.": "Erio kegima ekero namanya amang’ana aya igoro yaino inkamoboria Omonene igoro ya amang’ana aya. Na ring’ana ri’Omonene rigacha ase inde goetera ase chinguru chi’Omoika omochenu, nagontebia:",
                "8.": "Tegerera amang’ana a Kristo, oyore omoboria oino, Omonene oino na Nyasae oino. Rigereria tinachete ase ense korangeria abachenu korende abanyabibe ase okoangama; okogania gwonsi tari ase abang’ani korende ase abarwaire; aseigo abana abake nigo bare bonsi, ekiagera tibaraisana gokora ebibe; okoragererigwa gwa Adamu kwarusigwe korwa ase bare ase inde, ekiagera tikobwati nguru chinde chionsi ase bare; na ogochika gw’okwaroka gwakorirwe ime yane.",
                "9.": "Na ekero aya aera Omoika Omochenu okaorokia ring’ana ria Nyasae ase inde; aseigo abana bane abanchwa, inwe manya necheche enene ase obosio bwa Nyasae, ekero abana obake bakobatiswa.",
                "10.": "Rigereria nigo inkobatebia ng’a ebinto ebi mobe mokobiorokereria – – okoangama na kobatiswa, ase baria babarire ase baria bare abang’aini ase ogokora ebibe; borokererie abaibori ng’a goika baangame na kobatiswa, na kwebeka inse boka abanyene buna abana babo abake, na bonsi imbatoreke na abana babo.",
                "11.": "Na abana babo abake tibari nokogania gw’okoangama, gose kobatiswa. Rigereria, ebatiso nigo ekoba ase okoangama ase ogoikerania amachiko ase okwaberwa kwebibe.",
                "12.": "Korende abana abake nigo bare moyo ase Kristo, nonya nkorwa oboroso bwense; onye tari bo, Nyasae nigo are Nyasae ogwatanana, na Nyasae ogoonchoka, na oyogosika abanto; aseigo abana mbarenga bakure bataranyora ebatiso.",
                "13.": "Aseigo, onye abana abake tibagotoreka batabatisiri, aya goika agende ase omoerio ochanamu.",
                "14.": "Rigereria nigo inkobamanyia ng’a oria ogoteba ng’a abana abake mbaganetie ebatiso nigo are ase ekebao kiobororo na ase eora yebibe, tabwati nonya nokwegena ogoke, gose ogosemeria, gose obwanchani; aseigo, nabe okonachwa ekero are ase abirengererio, na goika agende ase chanamu.",
                "15.": "Obobe nobwabo ase abare aboro baria bagoteba ng’a Nyasae natorie omwana oyomo ase engencho yebatiso, na abande mbasire ase engencho batabatisiri.",
                "16.": "Okoragererigwa ase bare baria bagotanga chinchera chi’Omonene ase amang’ana aya, goika basire, gotatiga baangamire. Rigereria, nigo ingokwana noboremu, imbwate okobua korwa ase Nyasae; na tindi kwoboa keria omonto arakore; ekiagera obwanchani bwekeene bwaseririe obwoba bwonsi.",
                "17.": "Na nigo ing’ichire n’obwanchani, obwe bore obwanchani bwa kare na kare; aseigo abana bonsi nigo bagwekaine ase inde aseigo, nigo imbanchete abana abake n’obwanchani bwekeene; na nigo bonsi bagwekaine na ogotoreka n’okwabo.",
                "18.": "Nigo imanyete ng’a Nyasae tari Nyasae ogwatanana gose oyogotema; korende nigo are oyotagoonchoka korwa kare goika kare.",
                "19.": "Abana abake tibaganeirie koangama; aseigo nigo ere bobe na obworo obonene ase ogokara amabera a’Nyasae ase bare, ekiagera bonsi moyo bare ase are ase engencho ya amabera aye.",
                "20.": "Na oria ogoteba ng’a abana abake mbaganetie ebatiso nigo bagokana amabera a Kristo, na korwa okwanga ase ekeng’wanso kiaye na chinguru chiogotoreka.",
                "21.": "Okoragererigwa ase abanga aba, ekiagera nigo bare ase omotego bwa amakweri, na ase egesusuro getakoera. Nigo ingokwana n’oboremu; buna Nyasae achigete. Baigwere na bategerere, gose nigo bateneine mamincha yaino ase ekerogo giekina gia Kristo.",
                "22.": "Korende rigereria abana baria bonsi imoyo bare ime ya Kristo, naboigo batari nogochika; aseigo oria otagambirie gose oria otari inse y’okogambigwa, tibakoangama; na ase ebatiso teri nogokonya –",
                "23.": "Korende nogochecheria ase obosio bwa Nyasae, gokana amabera a Kristo, nechinguru chi’Omoika Omochenu, na kobeka okwegena kwabo ase emeremo ya amakweri.",
                "24.": "Rigereria, inwe abana bane, ebinto ebi tibitakeirie bibe boigo; korende okoangama nase baria bare inse y’ekina na inse ase okoragererigwa gokobuna ogochika.",
                "25.": "na ritunda ritang’ani riokoangama nebatiso; na ebatiso nigo egocha ase okwegena goetera ase ogoikerania amachiko; na ogoikeranigwa kwa amachiko; koreta okwaberwa kwebibe;",
                "26.": "Na okwaberwa kwebibe koreta obwororo, na okwebeka inse gwenkoro; na ase engencho y’obwororo na oboitongo bwenkoro bwachire ogotarera kw’Omoika Omochenu goika, oyore omoremia oichire nogosemeria na obwanchani boisane, obwanchani boria bokoremereria ase obong’aini ase amasabo, goika omoerio bw’ense, ekero abachenu bonsi baramenye na Nyasae.",
                "27.": "Rigereria, inwe abana bane ng’a nimbarikere naende ase more onye inkogenda isiko bwango mamincha ya abalamani. Rigereria obwerori bwense eye, gose abanto ba Nephi, ekiagera bamanyire ogosaria kwabo gotatiga baangamire.",
                "28.": "Basabere, inwe abana bane, erinde nario okoangama korache ase bare. Korende rigereria, nigo inyoboete korende Omoika nigo ochandegate amo nabwe na ase ensemo eye y’oboremo obo nigo barigetie kobeka inse chinguru na okobua okwo gokorwa ase Nyasae; na bayokanire Omoika Omochenu.",
                "29.": "Na buna bakanire mono obong’aini, ekeene abana bane, goika aba basire bwango, ase ogoikeranigwa kw’obobani okwo gwakwanetwe amo na ababani, naboigo ase amang’ana y’omotoria oito omonyene.",
                "30.": "Ase obuya inwe abana bane, goika narikire ase more, gose imbe inkonyorana nainwe naende. Amina."
            },
            "9": {
                "intro": "Rirube ria-kabere ria Mormoni ase omwana oye Moroni.",
                "1.": "Inwe abana bane abanchwa, nigo nabarikeire naende erinde monyare komanya ng’a imoyo inde; korende nigo inkorika ayande ayare ayogoichania.",
                "2.": "Rigereria, nabeire nesegi enene na abalamani, abwe totabanete; na Acheantusi ogure ase omoyio, naboigo Lurami na Emroni; na bono twabeire togosiria omobaro omonene bwa abanto abachore baito.",
                "3.": "Na bono rigereria, inwe abana bane, nabeire nobwoba ng’a nigo barabasirie abanto aba; ekiagera bangire koangama, na Saitani nigo agendererete kobakinia ase obotindi n’obororo barobwo ase barobwo.",
                "4.": "Rigereria, nigo inde omosomba amo nabwe kogenderera; na ekero ingokwana ring’ana ria Nyasae amo n’obwoge nigo bagotengechigwa na koba n’obororo nainche na ekero ngokwana ase obwororo bakong’ia chinkoro chiabo mamincha ya amang’ana aya; ase ayio, inyoboa korende Omoika bw’Omonene ogenderera gochandeka nabwe.",
                "5.": "Ase obororo bwabo bokorokia ase inde ng’a tibari aboba ase ogokwa; na basiririe obwanchani bwabo barobwo ase barobwo; na nigo barenge nerang’o ya amanyinga na goakana egesiomba botambe.",
                "6.": "Na bono, inwe abana bane, ase ogotatenena kw’obokong’u bwabo, tiga intwe tokore emeremo n’obong’aini; ekiagera onye togokana gokora emeremo, nigo torabekwe ase ekina; aseigo nigo tobwate emeremo y’okoagacha eema, nario torabue ababisa ase oboikeranu bwonsi, na gotimokia emioyo yaito ase oborwoti bwa Nyasae.",
                "7.": "Na bono nigo inkorika makeigo igoro y’ogochandeka kwa abanto aba. Koreng’ana n’obong’aini nanyorete korwa ase Amoron, rigereria, Abalamani mbabwate abasibwa abange, abwe barusetie ase omonaro O Sherrizah; na nigo barenge abasacha na abakungu, na abana.",
                "8.": "Na abasacha na abaise ba abakungu abwo na abana babeire bagoitwa; nabakabarageria abakungu aba chinyama chiabasacha babo naboiigo ase abana bakabarageria chinyama chia abaise; na batari na amache, gotatiga baria abare abake babete batarie.",
                "9.": "Na ogotatenena kwogosaria okonene kwa abalamani, tiyabete egoetania ase abanto baito ime ya Moriantumu. Korende rigereria abaiseke abange begesaku kia Abalamani bakairwa buna abasibwa; na ekero bakora keria gionsi kiarenge ekieng’e ekiengencho korwa ase bare, na ayio are obotomani na obonyaka –",
                "10.": "Na ekero bakora aya, bakaba bakobaita ase endamwamu enene, na koyesusura emebere yabo goika bagakwa; na ekero bakora gokora aya, bakayetandora emebere yabo koreng’ana buna ching’iti chiorosana chigokora, ase engencho yogokong’ia chinkoro chiabo; na bagakora aya ase okorama okonene.",
                "11.": "O inwe abana bane, inaki ase abanto banga buna aba, abwo batari namagenderero –",
                "12.": "(Na n’emiaka emeke yaetete, barenge bare namagenderero na koba abanto abang’aini)",
                "13.": "Korende inwe abana bane, inaki ase abanto banga aba, ebirengererio biabo bire ime ase ogosaria.",
                "14.": "Inaki toranyare kwegena ng’a Nyasae nabe okorusia okoboko kwaye korwa ase ekina mamincha yaito?",
                "15.": "Rigereria, enkoro yane nkorera ere: Okoragenerigwa ase abanto aba korwa ime ase ekina, O Nyasae, bisa ebibe biabo, na obworo na ogosaria korwa ase obosio bwane.",
                "16.": "Naboigo, abana bane, mbareo ababoraka abange nabaiseke babo abwo batigarete ime ya Sherrizah; na eyio nensemo eria. Abalamani batairete, rigereria, abasikari ba Zenephi bakairwa na bakairwa na bakabatiga bagotayaya ande onsi ase okorigia endagera na abang’ina abange bakaremerwa chinguru ase chinchera na bakaba bagokwa.",
                "17.": "Na bono abasikari inde nabwo naboro; na abasikari ba abalamani nigo bare ase Sherrizaha na inche; naboigo abange babeire bagotama gochia ase abasikari ba Aroni bagure ase obobe bwokwerwa kwabo.",
                "18.": "O ase obobe bwa abanto bane! Tibari n’omoroberio na tibari namabera. Rigereria, nigo inde omonto, na nimbwate korende chinguru chi’omonto, na tinkonyara kwebetereria ase amachiko ane.",
                "19.": "Na babeire abakongu ase obworo bwabo; na babeire buna abanyabotindi; abatari koegera onde bwensi omokoro gose omoke; na nigo bebegete ase ogotakora amaya kare na kare; na ogochandeka kwa abakungu na abana baito ase obosio bwense eye okwo kobuete kera egento; imeme tichigwatora gose korikwa.",
                "20.": "Nabono, abana bane, tinkomenya ase obomenyo obo. Rigereria, mwamanyire obworo bwa abanto aba; imomanyete ng’a tibari na boroso bonde bwonsi, na ebirengererio biaetire; na obworo bwabo bwabuire boria bwa abalamani.",
                "21.": "Rigereria, inwe abana bane, tinkobaegera ase obosio bwa Nyasae goika angete.",
                "22.": "Korende rigereria, inwe abana bane, nabaegereire inwe ase Nyasae, na nigo inyegenete ase Kristo ng’a goika motoreke; na nigo inkomosaba Nyasae anyare korenda obogima bwaino, koba kirori ase okoirana kwa abanto baye ase are, gose emenchando yabo; naboigo namanyire ng’a goika basire gotatiga baangamire nakoirana ase are.",
                "23.": "Na onye bagosira nigo erabe buna ekero kia abanto ba Jaredi, ase engencho y’obokong’u bwechinkoro chiabo, ase okorigia goitera amanyinga na goakana egesiomba.",
                "24.": "Na onye bagosira twamanyire ng’a abaminto abange nigo barairwe ase abalamani, na abange mbairwe ase bare; aseigo, rika amang’ana make, na onye mokoegerwa nainche gosira na timbarora; korende nigo inyegenete ng’a bwango nimbarore; aseigo nigo inde n’amang’ana y’obobisi intagete korwa ase more.",
                "25.": "Aye omwana one, kabe omwegenwa ase Kristo; na ebinto nakwanire tibikogechia, nagokobeka inse ase amakweri; korende tiga Omonene Kristo akoimokie igoro, naboigo tiga ogochandeka kwaye, na ogokwa kwaye, na okoorokia kw’omobere oye ase abatata, na amabera aye na okoremereria kwaye, na ogosemeria kw’obonene bwaye na obogima bwa kare na kare, bimenye ime yao kare na kare.",
                "26.": "Na tiga obuya bw’Omonene Nyasae, oyo ekerogo kiaye kere igoro mono, na omonene oito Yeso Kristo, oyio oikaransete ase okoboko gwokorio kw’echinguru chiaye, goika ebinto bionsi biamoigwereire ere, bibe na koba naye kare na kare. Amina."
            },
            "10": {
                "1.": "Bono inche Moroni, nigo inkorika makeigo buna inche indonche ng’a namaya; na nigo inkorika ase abaminto, abalamani; na nigo inganetie bamanye ng’a goetania emiaka chimia inye na merongo ebere yaetire korwa ebirage birugua igoro y’ogocha gwa Kristo.",
                "2.": "Na nigo indabeke amang’ana aya omouri, nyuma ekero nakwanire amang’ana makeigo ase enchera y,okoagacha ase more.",
                "3.": "Rigereria, nigo nkobamanyia ng’a ekero morayasome aya onye more nechisemi ase Nyasae ng’a moyasome, erinde nario morainyore ng’a namabera angana inaki Omonene abeire okoba naro ase abana bamwanyabanto, korwa ogotongwa gwa Adamu goika engaki moranyore amang’ana aya na koyabeka ase chinkoro chiaino.",
                "4.": "Na ekero morayanyore amang’ana aya, nigo inkobamanyia ing’a momoborie Nyasae, Tata okare na kare ase erieta ria Kristo, onye ebinto ebi mbirie ebiekeene; na onye mogosaba ase okwebeka inse ase chinkoro chiaino, ase okogania gwekeene, more nokwegena ase kristo, nabe okoorokia ekeene kiaye ase more, ase chinguru chi’Omoika Omochenu.",
                "5.": "Na ase chinguru chi’Omoika Omochenu goika momanye ekeene kia amang’ana onsi.",
                "6.": "Na kende gionsi kere ekiya na giekeene; naboigo kende gionsi ekiya tikeri komokana Kristo, korende nigo gekomanyia ng’a nareo.",
                "7.": "nabo moramanye ng’a nareo, ase chinguru chiomoika omochenu; aseigo nigo inkobamanyia ng’a timokana chinguru chia Nyasae; ekiagera nigo chigokoreka ase chinguru koreng’ana n’okwegena kw’abana bamwanyabanto, rero, na mambia na kare na kare.",
                "8.": "Naende nigo inkobamanyia, inwe abaminto, ng’a timokana ebiegwa bi’Omoika bia Nyasae, ekiagena nigo bire ebinge; na nigo bikorwa ase Nyasae oyomo. Na nchireo chinchera ao ao echio ebiegwa ebi bigokora emeremo; korende Nyasae oria oria oyomo ogokora onsi ase onsi; na nigo bikorugwa ase okororekana kw’Omoika oNyasae ase abanto, ase okobakonya.",
                "9.": "Rigereria, ase omonto oyommo aegwa n’Omoika oria oNyasae, okworokereria ring’ana riobong’aini.",
                "10.": "Na ase oyonde, aegwa kworokereria ring’ana riobong’aini n’omoika oria oria;",
                "11.": "Naende ase oyonde aegwa okwegena okonene, na ase oyonde aegwa ebiegwa biokogwenia n’Omoika oria oria oyomo;",
                "12.": "Naende ase oyonde, gokora emeremo y’ebikore ebinene;",
                "13.": "Naende ase oyonde, aegwa okobana koreng’ana nebinto bionsi;",
                "14.": "Naende ase oyonde aegwa okorora na komanya emeika ao ao;",
                "15.": "Naende, ase oyonde, chingencho chi’onsi chiemenwa;",
                "16.": "Naende ase oyonde, ogoonchoria gwechimeme na chingencho chiemenwa ao ao.",
                "17.": "Na ebiegwa ebi bionsi nigo bigoetera ase Omoika o’kristo; na nigo ogocha ase kera omonto koreng’ana buna oganetie.",
                "18.": "Na nimbe inkobamanyia, inwe abaminto ng’a kera ekeegwa ekiya nigo gekorwa ase Kristo.",
                "19.": "Na nigo inkobamanyia, inwe abaminto, ng’a moinyore ng’a ere nere oria igoro rero na kare na kare, naboigo ebiegwa ebi bionsi nabeire ingokwana igoro yaye, ebio bire ebiekemoika, tibigosira nonya ense egotenena, gotatiga ase ogotegena kwa abana bamwanyabanto.",
                "20.": "Ase ayio goika okwegena kobeo; na onye okwegena gokobao naboigo ogosemeria goika kobeo, na onye ogosemeria koreo naboigo obwanchani goika bobeo.",
                "21.": "Na onye timokoba nobwanchani timogotoreka ase oborwoti bwa Nyasae; gose onye mokoba timori n’okwegena timogotoreka ase oborwoti bwa Nyasae; naboigo onye timokoba n’ogosemeria.",
                "22.": "Na onye timori n’ogosemeria nigo moganetie gwatananwa; na ogwatananwa nigo gogocha ase engencho y’ebibe.",
                "23.": "Na ekeene Kristo nigo akwanete ase abatata: Onye mokoba n’okwegena imonyare gokora ebinto bionsi bigwenerete ase inde.",
                "24.": "Nabono nigo ngokwana igoro yaria onsi y’omoerio bw’ense ng’a onye rituko rigoika chinguru na ebiegwa bia Nyasae biranyare gokorekana egati yaino, naya nigo arabe ase engencho y’ogotegena.",
                "25.": "Na okoragererigwa kobe ase abana bamwanyabanto onye aya akoba bo; na ase egati yaino onde takonyorekana okorete amaya. Korende onye oyomo okonyorekana egati yaino okorete amaya nigo arakore emeremo ase chinguru na ebiegwa bia Nyasae.",
                "26.": "Nare n’okoragererigwa ere oyorakore amang’ana aya nagokwa, naboigo nigo barakwe ase ebibe biabo, na tibagotoreka ase oborwoti bwa Nyasae; na nigo ingokwana koreng’ana n’amang’ana a Kristo; na tindi koria oborimo.",
                "27.": "Na nigo inkobamanyia ng’a moinyore amang’ana aya; ekiagera engaki neike bwango mokomanya ng’a tindi kong’ainereria, ekiagera ing’a mondore inde ase Nyasae; na Omonene Nyasae natebe ase more ng’a: Nintabatebetie amang’ana ane, ayio arigetwe n’omonto oyo, buna oria okorera korwa ase ogokwa, naboigo buna oria ogokwana korwa ase amaroba?",
                "28.": "Nigo ngokwana amang’ana aya ase ogoikeranigwa kw’obobani. Na rigereria goika arwe ase omonwa oNyasae okare na kare; na amang’ana aya nabe akobao korwa ekegori goika ebigori bionsi.",
                "29.": "Na Nyasae naorokie ase more ng’a aria onsi nabeire inkorika nayekeene.",
                "30.": "Naende nigo nkobamanyia mobe mogocha ase Kristo, na koimokia kera ekeegwa ekiya’na timobwata ebiegwa biobobe, gose kende gionsi ekebe.",
                "31.": "Naboigo boka na imoka korwa ase amaroba, O Yerusalem; nakobeka chiganchwa chiaino chindabu, O inwe abaiseke ba Zayoni; naboigo kongwa ebinyoro biaino na komenta chimbebe chiaino kare na kare erinde nario motabugwe, erinde nario obobwatoni bwa Tata okare na kare arosetie ase more, O inwe enyomba ya Israel, erinde aya anyare goikerana.",
                "32.": "Inchwo ase Kristo na koba abachenu ase are na koyakana inwe mweka ayatari ayanyasae; na kamorayakane aya inwe mweka na komwancha Nyasae amo nechiriguru chiaino chionsi, nebirengererio na okobua kwaino, naboigo obuya bwaye nigo boisanegete ase more, na ase obuya obo monyare gokorwa abachenu ase Kristo; naboigo ase obuya obo bwa Nyasae mwabeire abachenu, ime ya Kristo, na timokwanga chinguru chia Nyasae.",
                "33.": "Naende, goetera ase obuya bwa Nyasae, onye more abekeene ase Kristo, timokana chinguru chiaye, aseigo mwasibigwe ime ase Kristo goetera ase obuya bwa Nyasae, goetera ase ogoiteka kwa amanyinga a Yeso Kristo, obwe bore ase okobwatana gwa Tata ase okwaberwa kwebibe, naboigo koba abachenu motari na kemoa.",
                "34.": "Na bono nigo nabaakeire okwaeri mwensi, ekiagera bwango nkogendainde gotimoka paradiso ya Nyasae, goika engaki omoika n’omobere one okobwatanigwa naende, na koretwa nobobui ase embeo, koumerana nainwe nyuma y’ogoikaransa kw’obonene bwa Yehova, oyore omonachi ebina okare na kare ase abare moyo na abakwete. Amina."
            }
        }
    }
}